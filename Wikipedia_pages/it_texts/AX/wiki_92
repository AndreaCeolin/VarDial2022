{"id": "4506201", "revid": "1543377", "url": "https://it.wikipedia.org/wiki?curid=4506201", "title": "IC 417", "text": "IC 417, nota talvolta come Nebulosa Ragno, \u00e8 una grande nebulosa a emissione visibile nella costellazione dell'Auriga; ad essa \u00e8 legata l'ammasso aperto Stock\u00a08 ed \u00e8 sede di importanti processi di formazione stellare.\nOsservazione.\nIC 417 si individua nella parte centromeridionale della costellazione, in una regione molto ricca di campi stellari e nebulose a met\u00e0 strada fra le stelle e ; nelle sue immediate vicinanze si osserva la stella , che con la sua magnitudine 5,08 rappresenta un valido riferimento. Attraverso uno strumento ottico \u00e8 possibile distinguere l'ammasso aperto centrale, che \u00e8 formato da alcune decine di stelle fino alla magnitudine 12 disposte in allineamenti e concatenazioni e dominate verso sud da due stelle di magnitudine 9. Il contorno nebuloso invece resta invisibile ai telescopi di diametro pi\u00f9 diffuso e pu\u00f2 essere rivelato dalle fotografie a lunga esposizione.\nIl periodo pi\u00f9 indicato per la sua osservazione nel cielo serale ricade fra i mesi di ottobre e marzo ed \u00e8 notevolmente facilitata per osservatori posti nelle regioni dell'emisfero boreale terrestre; alle latitudini pi\u00f9 settentrionali si presenta circumpolare, mentre da aree come l'estremit\u00e0 meridionale del Sudamerica non pu\u00f2 essere praticamente mai osservata.\nInquadramento generale.\nNella costellazione dell'Auriga sono state tradizionalmente individuate due grandi associazioni OB, allineate una dietro l'altra. La prima \u00e8 indicata con la sigla Auriga\u00a0OB1; inizialmente sono state indicate dodici stelle delle classi spettrali O e B come membri effettivi dell'associazione, cui si aggiungono tre supergiganti rosse al termine del loro ciclo vitale. La distanza suggerita era di circa 1750\u00a0parsec e veniva quindi collocata sul Braccio di Perseo. La seconda associazione \u00e8 indicata come Auriga\u00a0OB2 e ad essa venivano associate otto stelle di classe O e B in massima parte sulla sequenza principale; la sua distanza era indicata ad almeno 6300\u00a0parsec, ossia in una zona remota del disco esterno della Via Lattea, sul Braccio del Cigno.\nSecondo gli studi pi\u00f9 recenti, la situazione delle associazioni OB in direzione dell'Auriga sembrerebbe essere tuttavia pi\u00f9 complessa di quanto creduto inizialmente: infatti le due principali associazioni individuate sarebbero entrambe formate dalla somma di due distinti gruppi stellari. Sotto la definizione di Auriga\u00a0OB1 sono comprese due associazioni distinte situate rispettivamente a 1100 e a 2000\u00a0parsec; Auriga\u00a0OB2 comprende a sua volta due associazioni, la pi\u00f9 vicina delle quali sarebbe situata a 3000\u00a0parsec, mentre l'associazione pi\u00f9 remota si trova a circa 6000\u00a0parsec, in corrispondenza del Braccio del Cigno.\nCaratteristiche.\nIC 417 si trova sul Braccio di Perseo in una regione molto ricca di nebulosit\u00e0, situate per\u00f2 a varie distanze e visibili qui in successione una dietro l'altra; la sua distanza maggiormente accettata si aggira sui 2300\u00a0parsec (7500 anni luce) o tutt'al pi\u00f9 di poco inferiore, attorno ai 2050\u00a0parsec (6680 anni luce), quindi a breve distanza dal secondo sottogruppo di Auriga\u00a0OB1. A questo sistema nebuloso si associano diverse sorgenti di radiazione infrarossa, tre delle quali catalogate anche dall'IRAS. Le componenti stellari dell'ammasso Stock\u00a08 sono state studiate a diverse lunghezze d'onda allo scopo di determinare l'evoluzione della regione; in particolare \u00e8 stato scoperto che le stelle dell'ammasso centrale mostrano et\u00e0 comprese fra 1 e 5 milioni di anni circa, indicando che la formazione stellare qui ha avuto luogo a pi\u00f9 riprese. A est di Stock\u00a08 si estende una corrente nebulosa ricca di oggetti stellari giovani, mentre a circa 13\u00a0parsec dall'ammasso \u00e8 presente un secondo addensamento di protostelle profondamente immerso nei gas; la massa di queste stelle neoformate \u00e8 compresa fra 0,1 e 3\u00a0M\u2299. Il fronte occidentale della corrente \u00e8 invece dominato da stelle la cui et\u00e0 \u00e8 significativamente pi\u00f9 giovane di quella delle stelle di Stock\u00a08.\nLe dinamiche osservate nel continuum radio rivelano che il fronte di ionizzazione proveniente dalle giovani stelle calde situate sul lato occidentale di Stock 8 non ha ancora raggiunto la corrente nebulosa; \u00e8 possibile quindi che i processi generativi tuttora in atto in questa corrente siano indipendenti da quelli di Stock\u00a08. Il processo che ha invece generato l'ammasso stesso \u00e8 stato probabilmente innescato da una popolazione di stelle di classe O e B di una precedente generazione, osservabili adesso tutt'attorno alla nebulosa."}
{"id": "4506212", "revid": "83488896", "url": "https://it.wikipedia.org/wiki?curid=4506212", "title": "DMT-1", "text": "Il trasportatore dei metalli bivalenti 1 (DMT1) o \"divalent metal transporter 1\", noto anche come proteina associata alla resistenza dei macrofagi 2 (NRAMP 2) naturale, e anche come cationi bivalenti transporter 1 (DCT1), \u00e8 una proteina che nell'uomo \u00e8 codificata dal gene SLC11A2.\nIl DMT1 rappresenta una grande famiglia di trasportatori di metalli ortologhi altamente conservati dai batteri all'uomo.\nCome suggerisce il nome, DMT1 lega una variet\u00e0 di metalli bivalenti tra cui il cadmio (Cd ++ ) e il rame (Cu ++ ), esso \u00e8 comunque meglio conosciuto per il suo ruolo nel trasporto degli ioni ferrosi ferro (Fe 2+ ); l'espressione del DMT-1 \u00e8 regolata dai depositi di ferro dell'organismo, ci\u00f2 per mantenere l'omeostasi del ferro.\nIl DMT1 \u00e8 importante anche per l'assorbimento e il trasporto di manganese (Mn 2+ )."}
{"id": "4506213", "revid": "1005847", "url": "https://it.wikipedia.org/wiki?curid=4506213", "title": "Guido Russo Perez", "text": "Biografia.\nBarone, laureato in giurisprudenza, avvocato, pubblicista. Nel 1923 fu membro del primo direttorio del Fascio di Palermo del PNF. \nIn quegli anni pubblic\u00f2 il periodico \"Il veltro\".\nNel 1946 fu eletto nel collegio di Palermo deputato all'Assemblea Costituente per il Fronte dell'Uomo Qualunque. Nel 1947 ader\u00ec al gruppo dell'Unione Nazionale, e nel febbraio 1948 all'MSI.\nAlle elezioni politiche italiane del 1948 fu uno dei sei eletti del Movimento Sociale Italiano alla Camera dei deputati; ma, atlantista, port\u00f2 subito scompiglio nel partito. Fu presidente del Gruppo misto, di cui facevano parte i deputati dell'MSI, fino al 1952. Nel luglio del 1950 fu sospeso dal partito e dal comitato centrale per \"incoerenza politica\", e venne schiaffeggiato dai dirigenti giovanili missini perch\u00e9 considerato troppo filogovernativo.\nNell'Assemblea Costituente, fece parte della Giunta delle elezioni, della Commissione per i trattati internazionali, della Commissione speciale per l'esame del disegno di legge recante norme per l'elezione del Senato della Repubblica, della Commissione speciale per l'esame dei bozzetti per l'emblema della Repubblica.\nNella Prima Legislatura fu membro della Commissione speciale per l'esame del disegno di legge n.1 disposizioni penali per il controllo delle armi, della II Commissione Rapporti con l'estero, compresi gli economici, e colonie, della Commissione speciale per l'esame dei provvedimenti a favore delle zone e delle popolazioni colpite dalle alluvioni, della Commissione speciale per l'esame del disegno di legge n.3077 ratifica ed esecuzione degli accordi internazionali per la costituzione della comunit\u00e0 europea di difesa.\nUsc\u00ec dall'MSI nel 1952, e dal gennaio al giugno 1953 ader\u00ec al gruppo della Democrazia Cristiana. Ha presentato 11 progetti di legge e ha effettuato 170 interventi parlamentari.\nTornato alla professione di avvocato, nel 1954 lasci\u00f2 alla Regione Sicilia una parte della sua collezione di maioliche siciliane, oggi esposta in parte a Palazzo Branciforte e in parte al Museo regionale della ceramica di Caltagirone."}
{"id": "4506216", "revid": "729019", "url": "https://it.wikipedia.org/wiki?curid=4506216", "title": "Wanderer Puppchen", "text": "Wanderer Puppchen \u00e8 una famiglia di cinque autovetture di fascia medio-bassa prodotte dalla Casa tedesca Wanderer dal 1912 al 1926 con le denominazioni W1, W2, W3, W4 e W8.\nStoria e profilo.\nNascita del modello.\nLa Wanderer, giovane azienda tedesca gi\u00e0 da qualche anno tra le migliori nella produzione di biciclette, prov\u00f2 nei primi anni del secolo scorso ad avvicinarsi anche alla produzione automobilistica, un settore commerciale che all'epoca era stava attraversando anch'esso il suo periodo pionieristico. Fu l'ingegner Richard Schulze a dare il via al progetto \"W1\" (dove la lettera \"W\" altro non era che l'iniziale della Casa di Chemnitz), sotto la supervisione del patron Johann Winklhofer. Nel 1903 venne realizzato un primo rudimentale autotelaio con motore monocilindrico, mentre l'anno seguente fu la volta di una vettura sperimentale chiamata \"Wanderermobil\" e dotata di un bicilindrico con cambio a 3 marce, mentre la carrozzeria era a due posti e venne costruita dalla \"K\u00fchlstein Wagenbaufabrik\". \nDopodich\u00e9 non vi furono pi\u00f9 novit\u00e0 per oltre tre anni: fu infatti tra il 1907 ed il 1908 che venne realizzato un terzo prototipo, stavolta equipaggiato con un motore a 4 cilindri. La ragione di questi esperimenti preliminari che portavano via parecchio tempo stavano nel fatto che la \"Wanderer\", ormai forte di una solida reputazione nel campo delle biciclette, non voleva commettere un passo falso e quindi stava ben attenta a curare la genesi della sua prima automobile.\nLa prima vettura pressoch\u00e9 definitiva fu ultimata nella seconda met\u00e0 del 1911 ed un primo esemplare di pre-serie venne presentato al Salone dell'automobile di Berlino nell'ottobre dello stesso anno. Fu infatti nell'agosto del 1912 che Schulze usc\u00ec dalla fabbrica al volante di un prototipo per un test di durata. Da Chemnitz effettu\u00f2 un lungo viaggio verso la Baviera e ritorno, percorrendo strade tortuose, in salita ed in discesa, nel paesaggio montano della Germania meridionale. Dopo undici giorni e 2065 chilometri percorsi, Schulze torn\u00f2 in fabbrica: la vettura aveva superato brillantemente il test.\nEvoluzione.\nQuesta vettura fu sottoposta nei mesi successivi ad altre migliorie allo scopo di arrivare al modello ultimo e definitivo da lanciare sul mercato. Perci\u00f2, sebbene la produzione della vettura fosse gi\u00e0 cominciata, si trattava tuttavia di esemplari di pre-serie non ancora commercializzati.\nLa commercializzazione fu avviata nel marzo del 1913 al prezzo di 4000 marchi e con la denominazione ufficiale di W3. Tuttavia, secondo alcune fonti la vera denominazione sarebbe stata \"W3\" in quanto \"W1\" e \"W2\" sarebbero i codici di progetto assegnati a due dei precedenti prototipi. Data l'incertezza, che per\u00f2 riguarda solo le prime due versioni della \"W1\" (o \"W3\"), nei prossimi paragrafi le varie tappe evolutive della vettura verranno indicate con entrambi i codici. Presso il pubblico, per\u00f2, la vettura divenne ben presto nota con il soprannome di Puppchen, che in tedesco significa \"Bambolina\". Il soprannome deriv\u00f2 dal personaggio di un'operetta rappresentata nel 1913 e che venne chiamato appunto \"bambolina\" durante una scena in cui era presente anche un esemplare della prima autovettura della Wanderer. Da quel momento, la vettura fu ribattezzata come \"Puppchen\", e cos\u00ec anche le sue successive evoluzioni, che vengono descritte di seguito.\nLa 5/12 PS W1 (o W3).\nLa prima serie della \"Puppchen\" era una vetturetta lunga appena 3.1 metri (all'incirca come una delle Mini classiche prodotte dal 1959 al 2000) e proposta nella sola configurazione phaeton con due sedili disposti a tandem. La vettura nasceva su di un telaio in acciaio stampato con elementi dal profilo a U. Le sospensioni erano ad assale rigido sia davanti che dietro e prevedevano molle a balestra semiellittica all'avantreno e a tre quarti sul retrotreno. Come era quasi universalmente in uso su tutte le autovetture dell'epoca, anche qui vi erano due differenti tipi di impianto frenante: il freno di stazionamento agiva sulle ruote posteriori, mentre quello di servizio (a pedale) agiva sull'albero di trasmissione, che era a cardano. Per quanto riguarda il motore, la prima \"Puppchen\" montava un 4 cilindri da 1147 cm\u00b3 con distribuzione ad albero a camme laterale mosso da catena, valvole di aspirazione in testa e valvole di scarico laterali. Il raffreddamento era ad acqua e l'accensione era a magnete, mentre l'alimentazione era affidata ad un carburatore Zenith. Con queste caratteristiche tale motore era in grado di erogare un potenzamassima di 12 CV a 1800 giri/min, abbastanza da poter spingere la vettura ad una velocit\u00e0 massima di 70\u00a0km/h. Il cambio utilizzato era a 3 marce, ed era interfacciato al motore mediante una frizione conica ad attrito con guarnizione in cuoio.\nIl successo per la \"Puppchen\" non tard\u00f2 ad arrivare, forte anche della simpatia suscitata dal suo nomignolo: la popolarit\u00e0 della vettura si diffuse in tutta la Germania ed anzi, gli ordini fioccarono talmente fitti da superare la capacit\u00e0 produttiva dello stabilimento di Chemnitz.\nLa 5/15 PS W2 (o W3/II).\nLa produzione della prima serie della \"Puppchen\" dur\u00f2 solo un anno, considerando anche quelle di pre-serie utilizzate per gli ultimi test prima della commercializzazione. Gi\u00e0 negli ultimi mesi del 1913, infatti, la vettura venne aggiornata ed il suo motore venne portato a 1222\u00a0cm\u00b3 di cilindrata, mentre la potenza crebbe a 15 CV, sempre a 1800 giri/min. A quel punto venne anche proposta in una nuova variante di carrozzeria, con due posti affiancati: infatti si scopr\u00ec che la versione tandem poneva delle difficolt\u00e0 di comunicazione tra i due occupanti, che non riuscivano a chiacchierare tra loro. Per questo venne proposta anche la seconda variante: a questo punto la versione tandem prese la sigla \"H\" (iniziale della parola tedesca \"hintereinander\", che significa \"uno dietro l'altro\" riferito ai sedili), mentre quella a sedili affiancati prese invece la sigla \"N\" (iniziale della parola tedesca \"nebeneinander\" che significa \"uno accanto all'altro\"). Le prestazioni rimasero praticamente le stesse.\nCon lo scoppio della prima guerra mondiale la produzione civile della \"Puppchen\" sub\u00ec un drastico rallentamento, ma la produzione in generale si mantenne sempre su buoni livelli perch\u00e9 l'esercito dell'impero germanico si accorse dell'affidabilit\u00e0 delle piccole vetture rispetto a quelle grandi durante le operazioni militari (specie per quanto riguardava i meno frequenti casi di usura degli pneumatici), per cui ordin\u00f2 un buon quantitativo di esemplari da utilizzare nell'ambito del conflitto. La \"Puppchen\" venne cos\u00ec nuovamente aggiornata ed il suo motore pass\u00f2 a 1286\u00a0cm3 di cilindrata ed il passo venne allungato di 10 cm (da 2.25 a 2.35 metri). Dal punto di vista prestazionale non si ebbero novit\u00e0 di sorta. La gamma, invece, fu addirittura ampliata con l'introduzione di una versione a tre posti sistemati in modo sfalsato. Questa versione prese la sigla \"NV\" (\"nebeneinander versetzt\" = \"uno accanto all'altro e sfalsati\"). Dal 1916 divenne disponibile persino una versione a 4 posti. La produzione di questa serie di \"Puppchen\" prosegu\u00ec fino al 1919.\nLa 5/15 PS W4.\nPoco dopo la fine della Prima Guerra Mondiale, la \"Puppchen\" venne nuovamente aggiornata: il motore pass\u00f2 a 1306\u00a0cm\u00b3, mentre la distribuzione pass\u00f2 al pi\u00f9 moderno schema a valvole in testa e la potenza massima crebbe a 17\u00a0CV a 2000 giri/min, consentendo una velocit\u00e0 massima di 78\u00a0km/h. anche il telaio ricevette delle modifiche, specialmente al retrotreno, dove vennero montate delle balestre cantilever, ma anche l'interasse venne incrementato di 4.5\u00a0cm. Per quanto riguarda la gamma, scomparve la versione tandem ed il prezzo di listino sal\u00ec a 7000 marchi.\nQuesta nuova gamma non \u00e8 pi\u00f9 soggetta ad incertezze sul suo codice di progetto, che \u00e8 universalmente riconosciuto come W4: la sua produzione dur\u00f2 cinque anni, fino alla fine del 1924.\nLa 5/20 PS W8.\nDall'inizio del 1925 cominci\u00f2 la commercializzazione della quarta ed ultima serie della \"Puppchen\", serie codificata con la sigla W8. Qui la gamma comprendeva a questo punto solo la versione a tre posti e quella a quattro posti. Meccanicamente non si ebbero graosse novit\u00e0, almeno all'inizio: alla fine del 1925, infatti, venne rivisitato l'impianto frenante relativo al freno di servizio, che a quel punto non agiva pi\u00f9 sull'albero di trasmissione, ma su tutte e quattro le ruote. Il motore rimase lo stesso, ma la potenza massima venne portata a 20\u00a0CV a 2000 giri/min. Le prestazioni rimasero per\u00f2 invariate.\nLa produzione della \"W8\" termin\u00f2 nel corso del 1926: fu l'ultima \"Puppchen\" ad essere prodotta ed il suo posto non verr\u00e0 preso da nessun'altra Wanderer di fascia analoga. Con l'uscita della \"W8\" la base della gamma verr\u00e0 rappresentata dal modello W10/I, che per\u00f2 sar\u00e0 posto anche un gradino pi\u00f9 in alto, dato il suo motore da quasi 1.6 litri."}
{"id": "4506218", "revid": "183483", "url": "https://it.wikipedia.org/wiki?curid=4506218", "title": "Sh2-234", "text": ""}
{"id": "4506219", "revid": "33689", "url": "https://it.wikipedia.org/wiki?curid=4506219", "title": "Problema del diamante", "text": ""}
{"id": "4506227", "revid": "8660", "url": "https://it.wikipedia.org/wiki?curid=4506227", "title": "Christine Michael", "text": "Carriera universitaria.\nMichael accett\u00f2 una borsa di studio per frequentare la Texas A&amp;M University, con cui gioc\u00f2 nella squadra di football dei Texas A&amp;M Aggies dal 2009 al 2012. Nel 2009, dopo aver corso 844 yard su 166 possessi, Michael fu premiato come Offensive Freshman of the Year della Big 12 Conference. A causa della rottura della tibia destra a met\u00e0 della stagione 2010, dovette sottoporsi a un'operazione chirurgica che gli fece perdere tutto il resto dell'annata, terminata con 631 yard totali e 4 touchdowns.\nMichael torn\u00f2 nella stagione 2011 in cui stava per superare le mille yard corse fino a quando un infortunio subito contro Oklahoma gli fece concludere ancora anzitempo la stagione, terminata con 899 yard corse e 7 touchdown nelle prime nove gare. Contro Arkansas corse un primato in carriera di 230 yard (terzo risultato della storia dell'istituto) e 3 touchdown.\nCarriera professionistica.\nSeattle Seahawks.\nMichael fu scelto dai Seattle Seahawks nel corso del secondo giro del Draft 2013. Debutt\u00f2 come professionista entrando nel secondo tempo della gara della settimana 3 contro i Jacksonville Jaguars, correndo 37 yard su 9 tentativi. Chiuso dal titolare Marshawn Lynch e dalla sua riserva Robert Turbin, Michael disput\u00f2 solamente quattro partite nella sua stagione da rookie, correndo 79 yard su 18 tentativi. Il 2 febbraio 2014 vinse il Super Bowl XLVIII quando i Seahawks batterono i Denver Broncos per 43-8.\nA fine maggio 2014, dopo la fine dei primi allenamenti facoltativi, l'allenatore Pete Carroll annunci\u00f2 che Michael avrebbe avuto un ruolo maggiore nella stagione a venire. Malgrado tali dichiarazioni, debutt\u00f2 invece solo nella settimana 7 contro i Rams correndo due volte per cinque yard. Da quel momento disput\u00f2 tutte le restanti partite tranne quella della settimana 12, concludendo con 175 yard corse in dieci presenze.\nDallas Cowboys.\nIl 6 settembre 2015, Michael fu scambiato coi Dallas Cowboys per una scelta del draft non comunicata. Dopo sole 51 yard corse in 5 presenze, il 17 novembre 2015 fu svincolato.\nWashington Redskins.\nIl 19 novembre 2015, Michael firm\u00f2 con la squadra di allenamento dei Washington Redskins. Fu svincolato il 15 dicembre 2015.\nRitorno ai Seahawks.\nDopo gli infortuni di Marshawn Lynch e Thomas Rawls, il 16 dicembre 2015 Michael firm\u00f2 per fare ritorno ai Seahawks. Quattro giorni dopo, contro i Browns, gli furono assegnati la maggior parte dei possessi e Michael rispose guidando la squadra con un nuovo massimo personale di 84 yard in 16 tentativi di corsa nella vittoria per 30-13. Nell'ultimo turno della stagione regolare super\u00f2 per la prima volta le cento yard, guadagnandone 102 nella vittoria in casa degli Arizona Cardinals. Nel primo turno di playoff, con Lynch ancora assente, Michael part\u00ec ancora come titolare, risultando il miglior corridore della gara con 70 yard nella vittoria per 10-9 sui Minnesota Vikings nella terza gara pi\u00f9 fredda della storia della \"post-season\".\nCon il ritiro di Lynch e Rawls di ritorno da un lungo infortunio, Michael fu nominato running back titolare di Seattle per l'inizio della stagione 2016, dove nella prima gara corse 66 yard nella vittoria sui Miami Dolphins. Due settimane dopo segn\u00f2 i primi due touchdown su corsa in carriera, correndo un nuovo massimo stagionale di 106 yard nella vittoria sui 49ers. Nel turno successivo segn\u00f2 la sua prima marcatura su ricezione, su passaggio di Russell Wilson.\nIl 15 novembre 2016, sorprendentemente, i Seahawks svincolarono Michael, che fino a quel momento era stato il loro running back titolare in sette delle dieci partite disputate. Dopo diverse speculazioni, il capo-allenatore Pete Carroll afferm\u00f2 che una delle motivazioni fu il ritorno dall'infortunio di Thomas Rawls.\nGreen Bay Packers.\nPoche ore dopo, Michael firm\u00f2 con i Green Bay Packers. Con essi concluse la stagione 2016, correndo 114 yard e segnando un touchdown su corsa\nIl 23 marzo 2017, Michael rifirm\u00f2 coi Packers un contratto annuale del valore di 800.000 dollari. Il 1\u00ba marzo dello stesso anno fu svincolato dopo che Green Bay scelse tre running nel Draft 2017.\nIndianapolis Colts.\nIl 1\u00ba giugno 2017, Michael firm\u00f2 con gli Indianapolis Colts. Il 15 giugno 2017 fu inserito in lista infortunati.\nIl 21 marzo 2018, Michael firm\u00f2 ancora con i Colts. Il 25 settembre 2018 fu svincolato."}
{"id": "4506235", "revid": "108002", "url": "https://it.wikipedia.org/wiki?curid=4506235", "title": "Dema (divinit\u00e0)", "text": ""}
{"id": "4506237", "revid": "158913", "url": "https://it.wikipedia.org/wiki?curid=4506237", "title": "Dema (disambigua)", "text": ""}
{"id": "4506239", "revid": "287204", "url": "https://it.wikipedia.org/wiki?curid=4506239", "title": "Hans-J\u00fcrgen Pohmann", "text": "Carriera.\nIn carriera ha vinto 2 titoli in singolare e 5 titoli di doppio; questi ultimi tutti in coppia con il connazionale J\u00fcrgen Fassbender. Nei tornei del Grande Slam ha ottenuto il suo miglior risultato raggiungendo le semifinali di doppio all'Open di Francia nel 1973 e a Wimbledon nel 1975.\nIn Coppa Davis ha giocato un totale di 24 partite, collezionando 18 vittorie e 6 sconfitte."}
{"id": "4506241", "revid": "1573940", "url": "https://it.wikipedia.org/wiki?curid=4506241", "title": "Roberto Cotti", "text": "Biografia.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Sardegna per il Movimento 5 Stelle."}
{"id": "4506243", "revid": "1305772", "url": "https://it.wikipedia.org/wiki?curid=4506243", "title": "Nakahara", "text": "Nakahara:"}
{"id": "4506244", "revid": "287204", "url": "https://it.wikipedia.org/wiki?curid=4506244", "title": "Hans-Jurgen Pohmann", "text": ""}
{"id": "4506245", "revid": "857769", "url": "https://it.wikipedia.org/wiki?curid=4506245", "title": "Hans Jurgen Pohmann", "text": ""}
{"id": "4506247", "revid": "1573940", "url": "https://it.wikipedia.org/wiki?curid=4506247", "title": "Manuela Serra", "text": "Biografia.\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Sardegna per il Movimento 5 Stelle.\n\u00c8 la prima donna sarda ad essere stata eletta al Senato della Repubblica.Dal 14 aprile 2014 sostituisce il collega espulso Lorenzo Battista come Segretario del M5S al Senato fino al 15 ottobre 2014.\nDal 16 gennaio 2015 sostituisce il collega fuoriuscito Giuseppe Vacciano come tesoriere del gruppo M5S al Senato."}
{"id": "4506252", "revid": "1444886", "url": "https://it.wikipedia.org/wiki?curid=4506252", "title": "Vito Rosario Petrocelli", "text": "Biografia.\nNato a Taranto, ma vive a Matera; \u00e8 sposato e ha due figli. Ha conseguito la laurea in geologia, di professione \u00e8 geologo libero professionista.\nAttivit\u00e0 politica.\nNel 2013 viene eletto senatore della XVII legislatura della Repubblica Italiana nella circoscrizione Basilicata per il Movimento 5 Stelle. Fa parte della Commissione Industria di cui \u00e8 segretario. Dal 14 aprile 2014 \u00e8 segretario d'aula del gruppo M5S al Senato.\nIl 14 luglio dello stesso anno viene eletto nuovo capogruppo del M5S al Senato battendo al ballottaggio la collega di partito Nunzia Catalfo .\nL'8 ottobre, nel corso della dura contestazione al Ministro del Lavoro Giuliano Poletti sul Jobs Act, viene espulso dall'aula del Senato dal presidente Pietro Grasso, tra le proteste del M5S. \u00c8 il primo caso, nella storia della Repubblica Italiana, di espulsione di un capogruppo da un'aula parlamentare.\nAlle elezioni del 2018 viene rieletto senatore. Il 21 giugno dello stesso anno viene eletto Presidente della III Commissione permanente Affari Esteri e emigrazione. Il 29 luglio 2020 viene riconfermato nel medesimo ruolo.\nPosizioni politiche.\nIn politica estera si dichiara filocinese e scettico riguardo al genocidio culturale degli uiguri in Cina."}
{"id": "4506253", "revid": "484362", "url": "https://it.wikipedia.org/wiki?curid=4506253", "title": "Juanfernandezia melanocephala", "text": "Juanfernandezia melanocephala () \u00e8 un ragno appartenente alla famiglia Linyphiidae.\n\u00c8 l'unica specie nota del genere Juanfernandezia.\nDistribuzione.\nLa specie \u00e8 stata rinvenuta nell'arcipelago Juan Fern\u00e1ndez, al largo delle coste cilene; \u00e8 un endemismo dell'isola Alejandro Selkirk.\nTassonomia.\nLa specie fu denominata originariamente \"Malkinia melanocephala\" . Nel 2008, in sede di revisioni tassonomiche e di omonimie in un lavoro degli aracnologi Ko\u00e7ak &amp; Kemal, fu cambiata con la denominazione corrente in quanto Malkinia , indicava gi\u00e0 un genere di insetti eterotteri della famiglia Aradidae.\nDal 1991 non sono stati esaminati esemplari, n\u00e9 sono state descritte sottospecie al 2012."}
{"id": "4506254", "revid": "1318658", "url": "https://it.wikipedia.org/wiki?curid=4506254", "title": "Federica Chiavaroli", "text": "Biografia.\nDopo la laurea in Economia e Commercio, nel 1994 frequenta il Master di sviluppo economico sul terziario avanzato all'Istituto Tagliacarne di Roma e il corso di specializzazione sul marketing dei servizi alla Scuola Superiore Guglielmo Reiss Romoli dell'Aquila. \u00c8 iscritta all'albo dei commercialisti dal 1996 e al registro dei revisori contabili. \u00c8 imprenditrice con la societ\u00e0 di famiglia che si occupa di istruzione e formazione. Iscritta al Gruppo Giovani Imprenditori di Confindustria dal 2000, nel 2005 \u00e8 stata eletta presidente del Gruppo Giovani Imprenditori di Pescara.\nNel 2008 inizia il suo impegno nella politica attiva. \nDal 2009 \u00e8 consigliere regionale del Popolo della Libert\u00e0 della regione Abruzzo e nel giugno dello stesso anno viene eletta al Consiglio comunale di Pescara, risultando la donna pi\u00f9 votata. \nDa febbraio 2012 \u00e8 coordinatrice del Popolo della Libert\u00e0 di Pescara.\nElezione a senatore.\nAlle elezioni politiche del 2013 viene eletta senatrice della XVII legislatura della Repubblica Italiana nella circoscrizione Abruzzo per il Popolo della Libert\u00e0. \u00c8 membro della V Commissione Bilancio e della Commissione straordinaria per la tutela e la promozione dei diritti umani.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano di cui \u00e8 vicecapogruppo al Senato e coordinatrice NCD Abruzzo.\nNel 2013 \u00e8 finita nell'occhio del ciclone a causa dell'emendamento da lei presentato e approvato in Senato che intende tagliare i trasferimenti di denaro per i Comuni e le Regioni che ostacolano la diffusione delle slot machine.\n\"L'unico motivo per il quale avevo presentato l'emendamento al Dl \"Salva Roma\" \u2013 ha dichiarato Federica Chiavaroli a La Repubblica il 21 dicembre 2013 \u2013 \u00e8 stato quello di recepire, insieme a tutta la maggioranza, una richiesta del governo affinch\u00e9 il regime regolato e vigilato del gioco fosse organizzato con responsabilit\u00e0 di tutti i livelli istituzionali.\"\nNel settembre 2014 ha ricevuto gli onori delle cronache per aver firmato, assieme ad altri tre parlamentari dell'NCD, Giuseppe Esposito, Pietro Langella e Laura Bianconi, un ordine del giorno in cui si chiedeva di \"estendere il vitalizio anche in caso di scioglimento anticipato della legislatura\".\nIl 18 marzo 2017, con lo scioglimento del Nuovo Centrodestra, confluisce in Alternativa Popolare.\nAlle elezioni politiche del 2018 \u00e8 ricandidata al Senato nel collegio uninominale di Pescara per il centro-sinistra (in quota Civica Popolare), ma non viene eletta.\nDal 2021 \u00e8 tra i membri del comitato direttivo del neocostituitosi partito Noi con l'Italia."}
{"id": "4506262", "revid": "123692975", "url": "https://it.wikipedia.org/wiki?curid=4506262", "title": "Stefano Collina", "text": " \nBiografia.\nEletto nel consiglio comunale della sua citt\u00e0 nel 1994 e rieletto nel 1998, dal 1996 al 1999 \u00e8 stato Segretario Comunale del Partito Popolare Italiano di Faenza. Dal 1999 al 2000 \u00e8 stato Assessore alla Cultura e poi Assessore alle attivit\u00e0 produttive e all'economia del Comune di Faenza dal 2000 al 2010.\nElezione a senatore.\nDa sempre vicino a Matteo Renzi e all'area cattolica, dopo la candidatura alle Primarie dei Parlamentari del Partito Democratico nel dicembre del 2012, ottenendo 2.513 voti, alle elezioni politiche del 2013 viene candidato al Senato della Repubblica nelle liste del Partito Democratico nella circoscrizione Emilia-Romagna, risultando poi eletto. Al Senato entra nella 10\u00aa Commissione permanente (Industria, commercio, turismo). \nNell'agosto del 2013 \u00e8 stato primo firmatario, assieme al collega Bruno Astorre, della proposta di legge elettorale sul cosiddetto \"Sindaco d'Italia\" o \"Legge D'Alimonte\" (dal nome del suo ideatore, il politologo Roberto D'Alimonte), che introduce un doppio turno di ballottaggio per il sistema elettorale italiano, poi approvata dopo varie modificazioni alla Camera dei Deputati nel marzo 2014 (cosiddetto \"Italicum\"). Nel giugno 2014 entra a far parte della I\u00b0 Commissione permanente (Affari costituzionali).\nNelle Primarie del Partito Democratico del 2013 viene eletto membro dell'Assemblea Nazionale del partito fra le file di Matteo Renzi, eletto Segretario.\nIn occasione del Referendum Costituzionale del 4 dicembre 2016 sostiene attivamente il S\u00ec nel suo territorio e alle successive primarie del PD nell'aprile del 2017 sostiene nuovamente Matteo Renzi come candidato alla Segreteria del PD. Il 12 luglio 2017 \u00e8 eletto vicepresidente della Commissione Affari Costituzionali.\nIn occasione delle elezioni politiche del 4 marzo 2018, \u00e8 candidato del Partito Democratico per la coalizione di centrosinistra nel collegio uninominale di Ravenna, senza \"paracadute\" nel proporzionale. Viene rieletto per un secondo mandato al Senato della Repubblica con il 32,54%, battendo Massimiliano Alberghini, candidato dal centrodestra, fermo al 31,23%, e il candidato del Movimento 5 Stelle, fermo al 24,91%. \u00c8 uno degli unici sette senatori del PD eletti nell'uninominale. Nella nuova Legislatura, entra nella 4\u00aa Commissione permanente (Difesa).\nIl 2 maggio 2018 \u00e8 eletto tesoriere del gruppo Partito Democratico al Senato e dal 13 settembre 2018 fa nuovamente parte della 1\u00aa Commissione permanente (Affari Costituzionali). In vista del congresso nazionale del Partito Democratico del marzo 2019 esprime il suo sostegno alla candidatura di Maurizio Martina. Nel settembre del 2019, al momento dell'uscita di Matteo Renzi dal PD per fondare Italia Viva, sceglie di restare nel partito.\nIl 5 febbraio 2020 viene eletto Presidente della 12\u00aa Commissione \"Igiene e Sanit\u00e0\" del Senato in sostituzione di Pierpaolo Sileri, nominato viceministro della salute nel governo Conte II. Tuttavia il 29 luglio viene sostituito da Annamaria Parente, divenendo invece Vicepresidente della 10\u00aa Commissione \"Industria, commercio e turismo\" del Senato."}
{"id": "4506263", "revid": "1543377", "url": "https://it.wikipedia.org/wiki?curid=4506263", "title": "Fiera del crocifisso ritrovato", "text": "La fiera del crocifisso ritrovato \u00e8 una manifestazione che ha luogo nel centro storico di Salerno istituita nel Medioevo che richiamava mercanti da tutto il centro-sud. La manifestazione prevede spettacoli, rievocazioni storiche e costituisce una vetrina per l'artigianato locale e non.\n\u00c8 considerata una delle pi\u00f9 importanti manifestazioni di rievocazione storica di tutta Italia.\nLa storia.\nLa storia della fiera risale all'XI secolo ed \u00e8 legata ad una leggenda che ha come protagonista Pietro Barliario. Si racconta che due suoi nipoti, dopo aver letto un libro di negromanzia lasciato incustodito morirono per lo spavento e Barliario, a causa dei sensi di colpa e dopo aver bruciato il libro si rec\u00f2 presso la chiesa di San Benedetto per chiedere il perdono del Cristo crocifisso. Dopo tre giorni e tre notti di preghiere il Cristo mosse la testa verso Barliario e schiuse gli occhi in segno di perdono. Dalla notizia del miracolo tutti i salernitani si recarono nella chiesa per venerare il crocifisso e vi fecero ritorno tutti i venerd\u00ec di marzo. Per anni la fiera si \u00e8 svolta per le strade del centro storico per poi essere relegata nella periferia della citt\u00e0 agli inizi del '900.\nLa fiera oggi.\nDal 2002 la fiera del crocifisso ritrovato \u00e8 tornata al suo antico splendore e si svolge nuovamente nel centro storico. La nuova formula \u00e8 caratterizzata da manifestazioni in costumi medioevali, rievocazioni storiche, botteghe artigianali e artisti di strada. Le maggiori compagnie che si occupano di allestire la fiera sono: la Compagnia del sipario di Verona, la Compagnia degli arcieri di Avalon di Salerno, il gruppo di rievocazione storica di Monna Cinzia da Fabriano e l'associazione specializzata in danze medioevali \"il Contrappasso\".\nI luoghi.\nLa fiera si snoda in tutto il centro storico della citt\u00e0 e le varie attivit\u00e0 sono cos\u00ec dislocate:\nEdizioni.\nIn ciascuna edizione, a partire dal 2008, la fiera ha uno slogan diverso:"}
{"id": "4506265", "revid": "1318658", "url": "https://it.wikipedia.org/wiki?curid=4506265", "title": "Francesca Puglisi", "text": "Biografia.\nNata nel 1969 a Fano, in provincia di Pesaro e Urbino, si \u00e8 laureata con lode in economia all'Universit\u00e0 di Bologna, ha sempre lavorato nel settore del marketing e della comunicazione.\nHa iniziato il suo impegno politico nel 1995 con i Comitati Prodi e, in quei mesi di partecipazione, ha organizzato il primo movimento dei Giovani de L'Ulivo, di cui \u00e8 stata responsabile nazionale fino al 1997.\nNel 1997 aderisce al Partito Democratico della Sinistra (PDS) di Bologna, che l'anno successivo con la svolta di Massimo D'Alema dal PDS ai Democratici di Sinistra (DS) per unificare il PDS con altre forze della sinistra italiana, diventa la sezione dei DS di Bologna, di cui \u00e8 stata Coordinatrice delle Donne, promuovendo l'associazione \"Rose Rosse\".\nA Bologna \u00e8 stata anche consigliera comunale, dove si \u00e8 impegnata a difesa della scuola pubblica.\nIl 24 novembre 2009 Pier Luigi Bersani, neo-eletto segretario del Partito Democratico, la nomina nella sua segreteria nazionale come Responsabile nazionale con delega Scuola del Partito Democratico (PD), mantenendo l'incarico fino a giugno 2013.\nElezione a senatrice.\nAlle elezioni politiche del 2013 \u00e8 stata candidata al Senato della Repubblica, ed eletta senatrice tra le liste del PD nella circoscrizione Emilia-Romagna. Nella XVII legislatura \u00e8 stata, oltre che componente e capogruppo della 7\u00aa Commissione permanente Istruzione pubblica, beni culturali, della Commissione parlamentare per l'infanzia e l'adolescenza, una delle madri della riforma della \"Buona scuola\".\nIl 16 settembre 2014 ritorna nella segreteria nazionale del PD, venendo rinominata Responsabile nazionale alla Scuola, Universit\u00e0 e Ricerca nella 2\u00aa Segreteria \"unitaria\" di Matteo Renzi. \u00c8 vicina alla corrente di Areadem di Dario Franceschini.\nIl 19 aprile 2017 viene eletta Presidente della Commissione parlamentare di inchiesta sul femminicidio, nonch\u00e9 su ogni forma di violenza di genere, istituita il 24 marzo 2017 presso al Senato della Repubblica, mantenendo l'incarico fino alla fine della legislatura il 22 marzo 2018.\nAlle elezioni politiche del 2018 \u00e8 stata ricandidata al Senato per il PD, nella circoscrizione Emilia-Romagna nel quarto posto del collegio plurinominale 1, dove, complice il flop del PD, risulta la seconda dei non eletti.\nA fine maggio 2018 viene assunta a tempo determinato fino a fine anno dalla Provincia di Bolzano per \u201c\"migliorare l\u2019immagine\"\u201d, ricevendo uno stipendio di circa 75mila euro lavorando da Roma.\nSi candida poi alle elezioni europee del 2019 tra le liste del PD nella circoscrizione Italia nord-orientale, ma con 11.626 preferenze arriva penultima e non risulta eletta.\nIn seguito alla nascita del secondo governo Conte tra PD, Movimento 5 Stelle e LeU, il 13 settembre 2019 viene nominata dal Consiglio dei Ministri Sottosegretario di Stato al Ministero del lavoro e delle politiche sociali, affiancando la ministra pentastellato Nunzia Catalfo.\nIl 3 marzo 2021 viene nominata a capo della segretaria tecnica del ministro dell'istruzione Patrizio Bianchi nel governo Draghi, sostituendo Vincenzo Lifranchi.\nVita privata.\nVive tra Roma, dove lavora, Bologna, dove ha la famiglia, e Fano, dove \u00e8 nata. \u00c8 compagna di Gianclaudio Bressa."}
{"id": "4506267", "revid": "31886", "url": "https://it.wikipedia.org/wiki?curid=4506267", "title": "Juanfernandezia", "text": ""}
{"id": "4506270", "revid": "109647256", "url": "https://it.wikipedia.org/wiki?curid=4506270", "title": "Ferroportina", "text": "La ferroportina-1 nota anche come (SLC40A1) o regolatore del trasporto del ferro-1 \u00e8 una proteina che nell'uomo \u00e8 codificata dal gene SLC40A1.\nLa ferroportina \u00e8 l'unica proteina transmembrana conosciuta per trasportare ferro dall'interno di una cellula al di fuori di essa.\nFunzioni.\nLa ferroportina \u00e8 stata ritrovata sulla superficie delle cellule che accumulano o trasportano il ferro, quali:\nI macrofagi per l'eritropoiesi ogni giorno riciclano 20 mg di ferro dagli eritrociti lisati.\nRicerche recenti suggeriscono che la Ferroportina viene inibito dalla epcidina, che si lega al Ferroportina e la interiorizza all'interno della cellula.\nIl risultato di questo legame \u00e8 l'inibizione del trasporto del ferro al circolo, e quindi la ritenzione del ferro all'interno delle cellule con una conseguente riduzione dei livelli di ferro nel plasma. Questo \u00e8 particolarmente significativo negli enterociti che sono alla fine del loro ciclo vitale. Il ferro supplementare conservato all'interno di essi non solo viene impedito di entrare nel flusso sanguigno, ma finisce per essere escreto nelle feci. L'Epcidina \u00e8 quindi il \"principale regolatore\" del metabolismo del ferro nell'uomo.\nRuolo della lattoferrina.\nLa lattoferrina somministrata oralmente si \u00e8 rivelata un modulatore della sintesi di epcidina e ferroportina, mettendo quindi in discussione il loro ruolo di principali regolatori del metabolismo del ferro.\nUno studio \nRicercatori indiani hanno verificato nel 2012 che la lattoferrina di vacca Vechur ha propriet\u00e0 pi\u00f9 avanzate della lattoferrina delle altre razze, perch\u00e9 dispone di 11 sostituzioni dell'amminoacido arginina (contro 2/3 del comune latte vaccino). Essi hanno brevettato un metodo per produrre in laboratorio tramite l'ingegneria genetica la lattoferrina da questa variante di vacca indiana . In questo modo, diventa possibile la diffusione di farmaci e integratori alimentari di lattoferrina, senza dipendere dalla produzione di latte vaccino. \nNon \u00e8 ancora verificato se la lattoferrina sintetizzata con questo metodo industriale ha la stessa biodisponiblit\u00e0 ed efficacia di quella estratta naturalmente dal latte di vacca Vechur e delle altre razze."}
{"id": "4506272", "revid": "2044650", "url": "https://it.wikipedia.org/wiki?curid=4506272", "title": "Steven Michael Quezada", "text": "Biografia.\nCelebre per aver interpretato l'agente della DEA Steven Gomez nella serie televisiva \"Breaking Bad\". Quezada \u00e8 laureato in arti teatrali presso l'Eastern New Mexico University. Proprio nel mondo del teatro ha svolto le sue prime attivit\u00e0 lavorative, scrivendo commedie per compagnie locali, esibendosi poi per molti anni in spettacoli di \"stand-up comedy\". Ha vinto cinque volte il premio New Mexico Hispanic Entertainers Association Comedian of the Year. Nel 2005 esordisce nel mondo del cinema recitando con Guy Pearce in \"Presagio finale - First Snow\".\nNel gennaio 2013 viene nominato insieme al resto del cast principale di \"Breaking Bad\" per lo Screen Actors Guild Award per il miglior cast in una serie drammatica.\nDoppiatori italiani.\nNelle versioni in italiano dei suoi film, Steven Michael Quezada \u00e8 stato doppiato da:"}
{"id": "4506273", "revid": "436907", "url": "https://it.wikipedia.org/wiki?curid=4506273", "title": "Un bacio a te", "text": "Un bacio a te \u00e8 un singolo del cantautore italiano Nesli, il primo estratto dalla riedizione del settimo album in studio \"Voglio di + \u2013 Nesliving Vol. 3\" e pubblicato il 19 aprile 2013.\nDescrizione.\nIl brano mischia le sonorit\u00e0 dance e pop rock; la canzone ha un ritmo sostenuto, con qualche elemento di musica elettronica verso la fine della canzone.\nVideo musicali.\nIl videoclip del singolo \u00e8 uscito l'8 maggio sul canale YouTube dell'artista."}
{"id": "4506274", "revid": "58480049", "url": "https://it.wikipedia.org/wiki?curid=4506274", "title": "Barbara Millicent Roberts", "text": ""}
{"id": "4506275", "revid": "1540383", "url": "https://it.wikipedia.org/wiki?curid=4506275", "title": "Isabella De Monte", "text": "Biografia.\nAttivit\u00e0 istituzionale.\nDopo il diploma di Ragioneria all\u2019ITCG G. Marchetti di Gemona del Friuli (Udine) consegue a pieni voti la laurea in Giurisprudenza, discutendo una tesi in diritto commerciale dal titolo \"Il diritto al dividendo nelle S.p.a.\". \nIscritta all\u2019albo degli avvocati del foro di Udine, nel 1999 inizia la sua attivit\u00e0 politica: viene eletta in una lista civica nel Consiglio comunale di Pontebba (Udine), per poi diventare vicesindaco. Consigliere comunale dal 2004, \u00e8 eletta sindaco di Pontebba nel 2009.\nDa sempre vicina all\u2019area politica di Matteo Renzi, risulta la pi\u00f9 votata alle primarie regionali nel 2012 e viene eletta senatrice della XVII legislatura della Repubblica italiana nella Circoscrizione Friuli Venezia Giulia per il Partito Democratico. In Senato ricopre la carica di componente della Prima Commissione Affari costituzionali e Segretaria della Giunta delle elezioni e delle immunit\u00e0 parlamentari del Senato.\nAttivit\u00e0 politica.\nNell'agosto 2013 \u00e8 stata la prima firmataria - assieme ai senatori Luigi Zanda, Anna Finocchiaro, Roberto Calderoli, Vannino Chiti, Andrea Marcucci, Loredana De Petris, Nicola Morra, Vito Crimi - della richiesta di calendarizzazione urgente per l'abolizione della legge elettorale n.270 del 2005 e l'avvio della riforma elettorale.\nA seguito della bocciatura della proposta di convalida a senatore di Silvio Berlusconi, nel settembre 2013 firma la convocazione della seduta pubblica della Giunta per le elezioni del Senato, incaricata di redigere la proposta di decadenza da parlamentare, risultando - assieme alle colleghe Doris Lo Moro e Rosanna Filippin \u2013 l\u2019unica tra i membri della Giunta a non essere ricusata dallo stesso Berlusconi, avendo mantenuto un atteggiamento imparziale nello svolgimento dei lavori del giudizio\nNel febbraio 2014 viene nominata relatrice sul disegno di legge per l\u2019abolizione del finanziamento pubblico ai partiti politici e membro del Comitato parlamentare per i procedimenti di accusa, chiamato a giudicare la messa in stato d\u2019accusa-impeachment del presidente della Repubblica Giorgio Napolitano promossa dal Movimento 5 Stelle\nNel marzo 2014 viene designata relatrice in Commissione Affari Costituzionali sulla nomina di Raffaele Cantone a presidente dell'Autorit\u00e0 nazionale anticorruzione.\nNell\u2019aprile 2014 viene candidata dal Partito Democratico alle elezioni europee nella Circoscrizione Nordest, risultando eletta con 74.317 preferenze e il 30 giugno 2014 si dimette dal Senato della Repubblica.\nAl Parlamento europeo \u00e8 membro della commissione per i Trasporti e il turismo e componente della Delegazione alla commissione parlamentare mista UE-ex Repubblica iugoslava di Macedonia. \u00c8 membro sostituto della Commissione per l'industria, la ricerca e l'energia, membro sostituto della Delegazione all\u2019Assemblea parlamentare euro-latinoamericana e della Delegazione alla commissione parlamentare di stabilizzazione e di associazione (SAPC) UE-Montenegro. E\u2019 vicepresidente dell\u2019intergruppo per il benessere e la salvaguardia degli animali e fa parte degli intergruppi Sviluppo del turismo europeo, patrimonio culturale, Cammino di Santiago e altri percorsi culturali europei; Agenda digitale; Aree rurali, montane e remote.\nTra le attivit\u00e0 svolte, il dossier \u201cNuove strategie per promuovere il turismo in Europa\u201d, approvato dal Parlamento europeo nell\u2019ottobre del 2015, che mira a mettere in campo strumenti nuovi a sostegno del settore. Il dossier si occupa in particolare di digitalizzazione, di prodotti turistici paneuropei e transnazionali, accessibilit\u00e0, sharing economy, turismo sostenibile e responsabile, ma anche del tema della revisione e semplificazione delle procedure per il rilascio dei visti.\nNel 2019 aderisce ad Azione, il nuovo partito politico di Carlo Calenda, diventando membro del comitato promotore. Il 5 febbraio 2022 \u00e8 eletta segretaria regionale di Azione per il Friuli-Venezia Giulia."}
{"id": "4506276", "revid": "22475", "url": "https://it.wikipedia.org/wiki?curid=4506276", "title": "La luce del passato", "text": "La luce del passato (\"The Light of Other Days\") \u00e8 un romanzo di fantascienza di Arthur C. Clarke e Stephen Baxter pubblicato nel 2000.\nIl romanzo tratta a livello divulgativo la teoria della relativit\u00e0 di Einstein attraverso la possibilit\u00e0 (sebbene teorica) di conoscere il passato.\nTrama.\nIl libro ha il suo fulcro in uno strumento che elabora i dati presenti e futuri trasmessi attraverso i corpuscoli della luce che, potendo raggiungere e superare la velocit\u00e0 della luce, con una specie di apparecchio amplificatore riescono a inviare i dati anche dal passato. La trama del libro, quindi, si dipana su tutta la storia umana fino a giungere al supremo mistero spirituale: il Golgota."}
{"id": "4506279", "revid": "123619402", "url": "https://it.wikipedia.org/wiki?curid=4506279", "title": "Francesco Russo (politico)", "text": "\u00c8 stato inoltre senatore della Repubblica nella XVII legislatura.\nBiografia.\nNato a Trieste il 22 giugno 1969, si laurea in Scienze politiche all\u2019Universit\u00e0 degli Studi di Trieste, a cui aggiunge un percorso di specializzazione in Scienze sociali alla Pontificia Universit\u00e0 Gregoriana di Roma, e un periodo da assegnista di ricerca all\u2019Universit\u00e0 degli Studi di Padova.\nAttivit\u00e0 accademica.\nDal 2006 insegna Storia della scuola e Politica della formazione all'Universit\u00e0 degli Studi di Udine.\nInteressato di innovazione e ricerca, per 5 anni \u00e8 stato vicepresidente di AREA Science Park. In questo periodo si occupa, a livello regionale e nazionale, di trasferimento di tecnologia alle imprese in settori di eccellenza nel Friuli-Venezia Giulia e regioni del Mezzogiorno (Domotica e Energie rinnovabili).\nCarriera politica.\nFin da giovane impegnato in politica, dopo una militanza nel Movimento Giovanile della Democrazia Cristiana, \u00e8 stato segretario nazionale dei Giovani del Partito Popolare e membro della segreteria nazionale, responsabile innovazione e ricerca de La Margherita. \nDa gennaio 2011 ad aprile 2013 \u00e8 stato Segretario provinciale del Partito Democratico di Trieste.\nElezione a senatore.\nAlle elezioni politiche del 2013 \u00e8 candidato al Senato della Repubblica in Friuli-Venezia Giulia come capolista del Partito Democratico. Verr\u00e0 poi eletto senatore della XVII Legislatura.\nNel corso della Legislatura \u00e8 stato Segretario d'aula del gruppo PD al Senato della Repubblica.\nHa presentato un emendamento al DL Fare per abolire l'utilizzo dei fax dalla Pubblica Amministrazione (conosciuto come \"Ammazzafax\"). Ha inoltre aderito alla campagna contro la corruzione di Libera .\nAlle Primarie PD del 2016 per la carica di sindaco di Trieste, perde la competizione col 35% (2.396 voti) contro il sindaco uscente, Roberto Cosolini col 65% (4.407) con 6.848 voti.\nIl 15 gennaio 2018 annuncia la decisione di non volersi pi\u00f9 ricandidare alle elezioni politiche del 2018.\nSi candida alle elezioni regionali in Friuli-Venezia Giulia del 29 aprile 2018 nelle liste del PD, nella mozione dell'ex sindaco di Pordenone nonch\u00e8 vicepresidente uscente Sergio Bolzonello, venendo eletto nella circoscrizione di Trieste in consiglio regionale del Friuli-Venezia Giulia. Il 22 maggio di quello stesso anno viene eletto vicepresidente del Consiglio regionale del Friuli-Venezia Giulia.\nCandidatura a sindaco di Trieste.\nNel 2021, sostenuto da Partito Democratico, \"TS 21-26\", \"Lista Russo - Punto Franco\", Partito Animalista Italiano, \"Noi Pensionati Insieme\" e Uniti per un'Altra Citt\u00e0 decide di correre per il municipio di Trieste alle elezioni comunali. Nel primo turno del 3 e 4 ottobre ottiene il 31,67% dietro al sindaco Roberto Dipiazza che invece ottiene il 46,89% andando quindi al ballottaggio. Con il 48,71 % viene poi sconfitto da Dipiazza che vince con il 51,29 %.\nIncarichi associativi.\nAvendo ricoperto il ruolo di Segretario Generale dell'Associazione TrecentoSessanta, fondata dall'ex premier Enrico Letta, il 10 dicembre 2020, ospite alla trasmissione \"Ring\" su Telequattro, presenta l'Associazione Punto Franco, descritto come \"un generatore di proposte, aperto e trasversale, che nasce per raccogliere e dare voce alle tante energie positive che animano la nostra comunit\u00e0 ma che spesso restano invisibili e non valorizzate dalle Istituzioni\"."}
{"id": "4506280", "revid": "671029", "url": "https://it.wikipedia.org/wiki?curid=4506280", "title": "Associazione Calcio Siena 1988-1989", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 1988-1989.\nStagione.\nNella stagione 1988-1989 il Siena disput\u00f2 il dodicesimo campionato di Serie C2 della sua storia.\nOrganigramma societario.\nArea direttiva\nArea tecnica"}
{"id": "4506285", "revid": "117097113", "url": "https://it.wikipedia.org/wiki?curid=4506285", "title": "Lodovico Sonego", "text": "Biografia.\nLodovico Sonego \u00e8 nato il 20 febbraio 1956 in Belgio. Si laurea in filosofia presso l'Universit\u00e0 di Padova nel 1981 discutendo una tesi di teoria economica e nel frattempo svolge attivit\u00e0 politica ed amministrativa.\nDal 1978 al 1980 ricopre la carica di consigliere e di assessore comunale, negli anni successivi ricopre la carica di consigliere comunale e provinciale nonch\u00e9 di componente del comitato di gestione di una unit\u00e0 sanitaria locale.\nNel 1988 viene eletto consigliere regionale per la prima volta occupandosi di problemi di governo del territorio.\nNel 1994 diviene per la prima volta assessore regionale (industria e trasporti) gestendo vari e complessi casi di crisi di imprese.\nDal 1996 al 1998 svolge le funzioni di assessore regionale al lavoro e alla formazione professionale portando a termine la prima regionalizzazione in Italia dei servizi all'impiego ed attuando nel contempo la riforma delle politiche regionali del lavoro.\nNel 1998 viene rieletto consigliere regionale per il terzo mandato quinquennale e si occupa di politica economica proponendo la prima legge in Italia finalizzata alla riduzione dell'aliquota dell'IRAP. Svolge anche la funzione di presidente della commissione nominata dal Consiglio regionale per valutare l'economicit\u00e0, l'efficienza e l'efficacia della spesa regionale.\nDal 2003 al 2008 svolge la funzione di assessore alla viabilit\u00e0, ai trasporti, alle infrastrutture, all'energia e alla pianificazione territoriale della giunta regionale di centrosinistra presieduta da Riccardo Illy. In tale veste realizza varie riforme: la nuova legge urbanistica, la regionalizzazione del porto di Monfalcone, la regionalizzazione e la riforma del demanio marittimo per finalit\u00e0 turistico-ricreative, la legge di riforma del trasporto pubblico locale, viene approvato il primo piano energetico regionale.\nDal 2008 al 2013 svolge la professione di consulente d'impresa. Nel marzo 2013 viene eletto in Senato dove \u00e8 membro della commissione trasporti ed infrastrutture. \u00c8 membro dell'Assemblea parlamentare dell'INCE (Iniziativa Centro Europea).\n\u00c8 componente dell'Assemblea nazionale e dell'Assemblea regionale del Partito democratico\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Friuli Venezia Giulia per il Partito Democratico.\nNel 2017 lascia il PD e aderisce ad Articolo 1 - Movimento Democratico e Progressista.\nNel 2017 \u00e8 l'unico senatore che vota contro il passaggio del comune di Sappada dal Veneto al Friuli-Venezia Giulia."}
{"id": "4506288", "revid": "2219868", "url": "https://it.wikipedia.org/wiki?curid=4506288", "title": "Bernab\u00f2 Bocca", "text": "Biografia.\nNato a Torino, vive a Firenze.\nDiplomato in Economia alla scuola di Amministrazione Aziendale di Torino, nel 1983 diventa assistente del presidente della Sina Hotels, catena alberghiera fondata dal padre Ernesto a Firenze nel 1958. Nel 1985 diventa direttore generale, nel 1989 vicepresidente e dal 1990 \u00e8 presidente affiancato dalla sorella vicepresidente Matilde.\nLa catena, che ha 500 dipendenti e fattura 50 milioni di euro, conta oggi 11 alberghi nelle citt\u00e0 di Milano, Romano Canavese, Roma, Venezia, Perugia, Firenze, Parma, Viareggio e Capri; l'albergo di Firenze fa parte della catena internazionale Marriott International Autograph Collection.\n\u00c8 presidente nazionale di Federalberghi dal 2000; dal 2000 \u00e8 Socio di HOTREC (Associazione Europea delle Federazioni del Turismo) a Bruxelles; dal 2001 \u00e8 socio della Fondazione Ente Cassa di Risparmio di Firenze; dal dicembre 2009 all\u2019aprile 2019 \u00e8 stato Consigliere di Findomestic Banca Spa\nDal marzo 2013 al marzo 2018 \u00e8 stato Senatore della Repubblica della XVII Legislatura. \nDal giugno 2019 \u00e8 stato eletto Consigliere della Fondazione Ente Cassa di Risparmio di Firenze\nDal settembre 2019 \u00e8 stato eletto Consigliere del Maggio Musicale Fiorentino\nE' membro del comitato di presidenza dell\"'Associazione Civita\" (societ\u00e0 no-profit che si occupa di arte e cultura).\nIl 1\u00ba giugno 2005 viene insignito dell'onorificenza di Cavaliere del lavoro dal Quirinale.\nDal 2007 \u00e8 sposato con Benedetta Geronzi, figlia di Cesare. Ha due figli.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Friuli Venezia Giulia per il Popolo della Libert\u00e0.\nDal 7 maggio dello stesso anno \u00e8 membro della 10\u00aa Commissione permanente (Industria, commercio, turismo).\nIl 16 novembre, con la sospensione delle attivit\u00e0 del Popolo della Libert\u00e0, aderisce a Forza Italia.\nNon si ricandida nel 2018 in Parlamento nelle liste di Forza Italia."}
{"id": "4506292", "revid": "287204", "url": "https://it.wikipedia.org/wiki?curid=4506292", "title": "Banja Luka-Beograd I 2013", "text": "Il Banja Luka-Beograd I 2013, settima edizione della corsa e valida come evento del circuito UCI Europe Tour 2013, fu disputato il 20 aprile 2013 su un percorso totale di 181,5\u00a0km. Fu vinto dallo slovacco Michal Kol\u00e1\u0159, che arriv\u00f2 al traguardo con il tempo di 4h09'58\" alla media di 43,56\u00a0km/h.\nAl traguardo 100 ciclisti portarono a termine la gara."}
{"id": "4506295", "revid": "1442080", "url": "https://it.wikipedia.org/wiki?curid=4506295", "title": "Portugal Open 2013 - Qualificazioni singolare maschile", "text": "Le qualificazioni del singolare maschile del Portugal Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4506300", "revid": "76963", "url": "https://it.wikipedia.org/wiki?curid=4506300", "title": "William Keppel, IV conte di Albemarle", "text": "Biografia.\nEra l'unico figlio del generale George Keppel, III conte di Albemarle, e di sua moglie, Anne Miller, figlia di Sir John Miller, IV Baronetto. Quando aveva circa cinque mesi succedette a suo padre. Studi\u00f2 alla St John's College.\nCarriera politica.\nNel 1806 fu nominato Master of the Buckhounds da Lord Grenville. Nel 1830 prest\u00f2 giuramento nel consiglio privato e nominato Magister equitum da Lord Grey, carica che mantenne fino al 1841.\nNel 1833 fu nominato Cavaliere dell'Ordine reale guelfo.\nMatrimonio.\nSpos\u00f2, il 9 aprile 1792, Elizabeth Southwell (11 gennaio 1776-14 novembre 1817), figlia di Edward Southwell, XX barone di Clifford. Ebbero undici figli:\nDopo la morte della sua prima moglie, nel novembre 1817, spos\u00f2 Charlotte Susannah, figlia di Sir Henry Hunloke, IV Baronetto, l'11 febbraio 1822. Non ebbero figli.\nMorte.\nMor\u00ec il 30 ottobre 1849, a Quidenham, Norfolk, all'et\u00e0 di 77 anni. La contessa di Albemarle mor\u00ec a Twickenham, Londra, nell'ottobre del 1862 all'et\u00e0 di 88 anni."}
{"id": "4506305", "revid": "729019", "url": "https://it.wikipedia.org/wiki?curid=4506305", "title": "Zagato Perana Z-One", "text": "La Zagato Perana Z-One \u00e8 un prototipo di autovettura coup\u00e9 presentata nel 2009 al salone dell'automobile di Ginevra dalla carrozzeria Zagato in occasione del novantesimo anniversario della sua fondazione.\nIl contesto.\nPerana Z-One.\nLe cartelle stampa diffuse dall'azienda milanese e dall'azienda sudafricana Perana Performance Group vennero riprese dai blog automobilistici, nonch\u00e9 dalle varie riviste del settore e dichiaravano l'intenzione di produrre un migliaio di esemplari annui della Perana Z-One, una Gran Turismo con un prezzo di vendita inferiore ai 50.000 \u20ac.\nLa vettura presentava alcuni degli inconfondibili stilemi tipici di Zagato, come le prese d'aria dal disegno assai affilato e disposte ai lati del paraurti anteriore cos\u00ec come anche lungo le fiancate e sul cofano motore, oppure come la doppia gobba sul padiglione. I fari anteriori presentavano un disegno sottile ed affilato, il vano motore era assai allungato, l'abitacolo era arretrato a ridosso del retrotreno e quindi una coda molto corta e raccolta. Il disegno dei fari e degli alloggiamenti dei terminali di scarico erano caratterizzati da un disegno \"a spicchio\", al cui taglio contribuiva anche il contorno della coda stessa, delimitato da un bordo ovale con una schiacciatura nella parte inferiore.\nPer quanto riguarda la meccanica, il motore presentato era ripreso dalla Corvette C6 di base del 2008: si trattava del V8 da 6.2 litri \"LS3\" \"small-block\" in grado di erogare fino a 440 CV a 5900 giri/min ed una coppia massima di 583 Nm a 4600 giri/min. Anche il cambio era stato ripreso dalla vettura americana. Il telaio era di tipo tubolare, con uso di materiali leggeri per contenere il peso ma allo stesso tempo per garantire un'elevata rigidezza torsionale, con una ripartizione delle masse nello schema 50/50. Le sospensioni erano a quadrilateri deformabili. Le prestazioni dichiarate erano per una velocit\u00e0 massima di 300 km/h, scattando da 0 a 100 km/h in meno di 4 secondi.\nSecondo le notizie, anche successive, la produzione avrebbe dovuto partire nei mesi immediatamente successivi, poi spostata alla fine del 2010 e con un prezzo previsto aumentato di pi\u00f9 del 50%, ma in seguito del progetto di produzione Perana si \u00e8 perso traccia.\nAC 378 GT.\nAll'inizio del 2012 il prototipo \u00e8 stato ripresentato al pubblico al salone di Ginevra, questa volta utilizzando un marchio storico britannico, la AC Cars, con il nome di AC 378 GT. Le notizie diffuse parlavano di commercializzazione immediata in Germania e Gran Bretagna con un prezzo ulteriormente lievitato a 110.000 \u20ac e con i dati tecnici invariati rispetto al modello a marchio Perana.\nLa presentazione \u00e8 avvenuta anche al Goodwood Festival of Speed nell'ambito della promozione dell'attivit\u00e0 di una nuova societ\u00e0 cipriota che aveva l'intenzione di ripresentare lo storico marchio AC Cars di cui deteneva i diritti; la produzione dell'auto era sempre prevista in Sudafrica come gi\u00e0 in precedenza.\nCome nel caso precedente, dopo le prime dichiarazioni ufficiali, non si sono avuti riscontri di una reale produzione in serie."}
{"id": "4506308", "revid": "1573940", "url": "https://it.wikipedia.org/wiki?curid=4506308", "title": "Lomaita darlingtoni", "text": "Lomaita darlingtoni \u00e8 un ragno appartenente alla famiglia Linyphiidae.\n\u00c8 l'unica specie nota del genere Lomaita.\nEtimologia.\nIl nome del genere deriva dalla localit\u00e0 di rinvenimento dell'esemplare, mentre il nome della specie \u00e8 il onore del collezionista Darlington, attivo negli anni trenta dello scorso secolo su tutto l'arco delle Antille.\nDistribuzione.\nLa specie \u00e8 stata rinvenuta sull'isola Hispaniola, appartenente alle Grandi Antille; nei pressi di Loma Viega, nella Cordigliera centrale.\nTassonomia.\nQuesta specie \u00e8 stata attribuita alla famiglia Mysmenidae da uno studio dell'aracnologo Brignoli (1983c); successive analisi del 2007 dell'aracnologo Miller hanno dato modo di assegnare in via definitiva questa specie ai linifidi.\nDal 2008 non sono stati esaminati altri esemplari, n\u00e9 sono state descritte sottospecie al 2012."}
{"id": "4506312", "revid": "287204", "url": "https://it.wikipedia.org/wiki?curid=4506312", "title": "Jordan Hill (giocatore di football americano)", "text": "Carriera professionistica.\nSeattle Seahawks.\nIl 26 aprile 2013, Hill fu scelto nel corso del terzo giro del Draft 2013 dai Seattle Seahawks. Debutt\u00f2 come professionista nella settimana 5 contro gli Indianapolis Colts mettendo a segno 2 tackle. Nella vittoria della settimana 15 contro i New York Giants mise a segno il primo sack in carriera ai danni di Eli Manning. La sua stagione da rookie si concluse con 7 tackle e 1,5 sack in quattro presenze. Il 2 febbraio 2014 vinse il Super Bowl XLVIII quando i Seahawks batterono i Denver Broncos per 43-8.\nIl primo sack del 2014, Hill lo mise a segno nella settimana 12 nella vittoria contro i Cardinals e il secondo due settimane dopo nella vittoria esterna sugli Eagles ai danni di Mark Sanchez. Nel quindicesimo turno fece registrare un primato personale di 2 sack su Colin Kaepernick, con Seattle che vincendo elimin\u00f2 i 49ers dalla lotta per i playoff. Nell'ultima partita della stagione fece registrare il primo intercetto in carriera ai danni di Shaun Hill dei St. Louis Rams, ritornandolo per 8 yard. La sua annata si chiuse al terzo posto nella squadra con 5,5 sack, oltre a 19 tackle e 4 passaggi deviati.\nNel 2015. Hill disput\u00f2 la prima gara come titolare, chiudendo con un nuovo massimo personale di 24 tackle ma per la prima volta non mise a segno alcun sack."}
{"id": "4506326", "revid": "547034", "url": "https://it.wikipedia.org/wiki?curid=4506326", "title": "Nuoto ai Giochi della VII Olimpiade - 100 metri stile libero maschili", "text": "La gara dei 100 metri stile libero maschili dei Giochi di Anversa 1920 venne disputata in tre turni dal 22 agosto al 1\u00ba settembre; vi parteciparono 26 nuotatori provenienti da 15 nazioni.\nLa finale della gara dovette essere ripetuta per un reclamo dell'australiano Billy Herald nei confronti di Norman Ross, squalificato. Il podio non sub\u00ec variazioni: il detentore del titolo, lo statunitense Duke Kahanamoku, si conferm\u00f2 campione olimpico davanti ai connazionali Pua Kele Kealoha e Bill Harris.\nFinale.\nFinale annullata"}
{"id": "4506332", "revid": "298229", "url": "https://it.wikipedia.org/wiki?curid=4506332", "title": "Sanya Richards Ross", "text": ""}
{"id": "4506336", "revid": "31886", "url": "https://it.wikipedia.org/wiki?curid=4506336", "title": "Lomaita", "text": ""}
{"id": "4506338", "revid": "486946", "url": "https://it.wikipedia.org/wiki?curid=4506338", "title": "Calcio Vittorio Veneto", "text": ""}
{"id": "4506342", "revid": "287204", "url": "https://it.wikipedia.org/wiki?curid=4506342", "title": "Campionati del mondo di triathlon del 2013", "text": "I campionati del mondo di triathlon del 2013 sono consistiti in una serie di sette gare di Campionati del mondo che hanno condotto alla Gran Finale di Londra, (Regno Unito) nel mese di settembre del 2013.\nLa serie \u00e8 stata organizzata sotto il patrocinio dell'Associazione che gestisce il trathlon a livello mondiale - la International Triathlon Union (ITU).\nLa serie di gare dei Campionati del mondo ha toccato Auckland, San Diego, Yokohama per poi raggiungere Madrid, Kitzb\u00fchel, Amburgo, Stoccolma, e Londra. La stessa serie include una gara su distanza sprint e sette su distanza olimpica.\nLa Gran Finale di Londra comprende anche i Campionati del Mondo Under 23, Junior, divisione Paratriathlon, decisi in un'unica gara.\nGli atleti \u00e9lite, uomini e donne, sono stati incoronati sulla base del punteggio finale attribuito dalla serie di gare dei campionati del mondo.\nTra gli uomini ha vinto per la terza volta il titolo di campione del mondo lo spagnolo Javier G\u00f3mez, mentre la gara femminile \u00e8 andata alla britannica Non Stanford.\nLa gara \"Under 23\" \u00e8 andata al transalpino Pierre Le Corre e all'australiana Charlotte Mcshane.\nTra gli juniores, il francese Dorian Coninx e la statunitense Tamara Gorman hanno conseguito l'alloro mondiale.\nGli eventi della serie.\nPer il quinto anno i campionati del mondo di triathlon prevedono la formula delle series. I sette eventi, propedeutici alla Gran Finale, si sono tenuti in quattro diversi continenti, in particolare nelle localit\u00e0 precedentemente utilizzate con successo nelle gare di coppa del mondo.\nLa localit\u00e0 olimpica precedentemente interessata dalle gare della serie \u00e8 Londra.\nRisultati.\nRisultati Gran Finale.\nLa Gran Finale dei Campionati mondiali di triathlon del 2013 si \u00e8 tenuta a Londra, Regno Unito nei giorni 11-15 settembre 2013."}
{"id": "4506349", "revid": "123249759", "url": "https://it.wikipedia.org/wiki?curid=4506349", "title": "Controversie su Renzo De Felice", "text": "La carriera di Renzo De Felice come storico del Novecento \u2013 in particolare per i suoi studi sul fascismo \u2013 fu accompagnata da grandi dibattiti e frequenti controversie, sfociate anche in contestazioni da parte di organizzazioni studentesche di estrema sinistra, che tentarono talvolta di boicottare le sue lezioni universitarie alla Sapienza rendendo necessario l'intervento delle forze dell'ordine.\nGli abituali contrasti intorno alla figura e all'opera di De Felice sono stati a loro volta oggetto di numerose polemiche, sorte in seguito alla scomparsa dello studioso nel 1996, tra chi ha denunciato una forma di persecuzione culturale ideologicamente motivata e volta a censurarne il pensiero, e chi, viceversa, ha sostenuto che De Felice non fu affatto ridotto al silenzio, avendo beneficiato di ampia visibilit\u00e0 sui mezzi d'informazione. Le polemiche e i dibattiti sulla figura di De Felice non rimasero nell'ambito della comunit\u00e0 accademica italiana, ma vennero discusse anche in ambito internazionale, soprattutto da parte di studiosi dell'area anglofona, come Michael Ledeen e Borden W. Painter.\nIl \"caso Piccardi\".\nL'opera d'esordio di De Felice come storico contemporaneista, la \"Storia degli ebrei italiani sotto il fascismo\", pubblicata nel 1961, rivelando la partecipazione di Leopoldo Piccardi a un convegno giuridico razzista svoltosi a Vienna nel 1939, provoc\u00f2 uno scandalo politico che mise in crisi il Partito Radicale, del quale Piccardi era segretario. I difensori di Piccardi accusarono De Felice di aver dato avvio a una campagna scandalistica.\nI difficili inizi della carriera accademica.\nNel 1962, De Felice fu bocciato all'esame per la libera docenza in Storia moderna, da una commissione che tra gli altri comprendeva Giorgio Spini e Armando Saitta, che gli contest\u00f2 \u00abun'inclinazione a valutazioni eccessive di uomini e di tendenze\u00bb. Rilevando la vicinanza degli esaminatori alla cultura azionista e comunista, Paolo Simoncelli, uno dei biografi di De Felice, ritiene che la bocciatura fu dovuta all'ostilit\u00e0 politica verso lo storico reatino derivata dal \"caso Piccardi\".\nNicola Matteucci, membro della commissione che nel 1968 decise l'avanzamento di De Felice da professore straordinario a ordinario, ha dichiarato che la promozione \u2013 in genere semplice da conseguire \u2013 fu contrastata dagli altri due commissari Guido Quazza e Mario Bendiscioli, venendo decisa \u00abdopo una lunga ed estenuante battaglia\u00bb da lui ingaggiata e \u00absolo a maggioranza. Il che fu per molti un vero scandalo\u00bb.\nReazioni a \"Mussolini il rivoluzionario\".\nLa pubblicazione per la Einaudi del primo volume della biografia di Mussolini, avvenuta nel 1965, gener\u00f2 alcuni malumori tra i consulenti della casa editrice torinese. Dal verbale della riunione del 29 settembre risulta che si svolse la seguente conversazione:\nControversia con il \"Dizionario Biografico degli Italiani\".\nNel 1969, il comitato di redazione delle voci di storia contemporanea del Dizionario Biografico degli Italiani decise di apportare d'autorit\u00e0 dei tagli alla voce su Arturo Bocchini \u2013 capo della polizia nel periodo fascista \u2013 redatta da Piero Melograni, assistente di De Felice. Le parti censurate contenevano alcuni giudizi favorevoli a Bocchini: in particolare era citato un articolo dell\"'Avanti!\" \u2013 all'epoca stampato in Francia da esuli antifascisti \u2013 che gli riconosceva il merito di aver evitato sanguinose repressioni. Poich\u00e9 Melograni si rifiut\u00f2 di firmare il testo manomesso, la voce fu pubblicata in forma anonima.\nIn segno di solidariet\u00e0 con l'assistente, De Felice comunic\u00f2 alla direzione il rifiuto di scrivere le voci a lui assegnate su Nicola Bombacci, Giuseppe Bottai e Guido Buffarini Guidi, \u00aba causa della impossibilit\u00e0 di conciliare le mie idee su come trattare i problemi di storia contemporanea con i criteri di giudizio che animano la redazione competente per questo genere di voci (criteri che ho potuto riscontrare in occasione della nota vicenda relativa alla voce \"Bocchini\" redatta dal mio assistente dr. Melograni)\u00bb. Le tre voci furono quindi affidate rispettivamente a Enzo Santarelli, Sabino Cassese e Frederick William Deakin. Anche la moglie di De Felice, Livia De Ruggiero, si dimise dalla redazione del Dizionario. Anni dopo Melograni ricord\u00f2: \u00abil clima interno al Dizionario era ormai molto ostile nei nostri confronti. Alcuni redattori avevano la bandiera vietcong dietro la scrivania: De Felice colse l'occasione anche per togliersi da una situazione impossibile\u00bb.\nReazioni a \"Mussolini il duce I. Gli anni del consenso\".\nNel quarto volume della biografia di Mussolini, uscito nel 1974, De Felice esaminava per la prima volta nella storiografia italiana l'adesione popolare al regime: ne riconobbe l'ampiezza e anche un carattere di sincerit\u00e0, definendola \"consenso\", termine che suscit\u00f2 scandalo poich\u00e9 allora si riteneva che l'atteggiamento delle masse verso il fascismo fosse stato di mera accettazione passiva ottenuta con la repressione, nonostante le riflessioni defeliciane trovassero larga conferma proprio negli scritti di vari antifascisti degli anni venti e trenta, sia italiani che stranieri. L'opera suscit\u00f2 reazioni molto dure da parte dell'Istituto Nazionale per la Storia del Movimento di Liberazione in Italia, allora presieduto da Guido Quazza. \"Italia contemporanea\" \u2013 rivista dell'associazione nella cui redazione, oltre allo stesso Quazza, figuravano noti storici come Enzo Collotti, Massimo Legnani, Claudio Pavone, Ernesto Ragionieri, Enzo Santarelli e Giorgio Vaccarino \u2013 pubblic\u00f2 un lungo editoriale, non firmato e intitolato \"Una storiografia afascista per la \"maggioranza silenziosa\"\", che \u2013 sancendo \u00abil rifiuto di qualsiasi operazione politico-culturale di mimetismo che sconfini, consapevolmente o inconsapevolmente, in posizioni qualunquistiche, poich\u00e9 simili posizioni finiscono con il diventare oggettivamente filofasciste e in ogni caso esercitano una funzione tipicamente diseducatrice\u00bb \u2013 recensiva il volume defeliciano in questi termini:\nSulla stessa rivista, Giorgio Rochat defin\u00ec l'opera\nPer converso, la rivista Mondoperaio organizz\u00f2 la Tavola rotonda \u201cLe radici del fascismo\u201d sul libro di De Felice, \u201cMussolini il duce. Gli anni del consenso, 1929-1936\u201d; gli interventi coinvolsero anche il mondo giuridico e di storia delle istituzioni e confluirono nella successiva elaborazione scientifica.\nLe interviste del 1987-1988.\nIl 27 dicembre 1987, De Felice rilasci\u00f2 un'intervista a Giuliano Ferrara, pubblicata dal \"Corriere della Sera\" in prima pagina, dal titolo \"Perch\u00e9 deve cadere la retorica dell'antifascismo\", in cui si commentava un recente incontro tra l'ex capo del governo Bettino Craxi, segretario del Partito Socialista Italiano, e Gianfranco Fini, da pochi mesi successore di Giorgio Almirante alla guida del Movimento Sociale Italiano, forza politica diretta erede del fascismo. L'episodio \u2013 segno del tramonto della politica dell'arco costituzionale che per decenni aveva emarginato la destra postfascista \u2013 offr\u00ec uno spunto per discutere della validit\u00e0, pi\u00f9 di quarant'anni dopo la fine della guerra civile, della contrapposizione tra fascismo e antifascismo, e del valore di quest'ultimo come fondamento della democrazia italiana, in un momento storico in cui appariva gi\u00e0 chiara la crisi della prima Repubblica. De Felice afferm\u00f2 che la pregiudiziale antifascista \u00abperde sempre pi\u00f9 significato e valore anche di fronte all'opinione pubblica\u00bb, e che \u00abun discorso di innovazione del sistema politico incontra naturalmente il problema del revisionismo storico: se si deve passare a una nuova Repubblica, \u00e8 ovvio che ci si debba liberare dei pregiudizi su cui si \u00e8 fondata la vecchia\u00bb. Circa il divieto di ricostituzione del partito fascista, posto dalla XII disposizione transitoria e finale della Costituzione italiana, disse: \u00absi tratta di norme grottesche [...] il ridicolo \u00e8 nemico della credibilit\u00e0 di un sistema istituzionale. Un partito fascista c'\u00e8, \u00e8 il Msi, ed \u00e8 sopravvissuto a tutte le tempeste; sopravvive al tempo giudice implacabile\u00bb. Inoltre afferm\u00f2 che \u00abil fascismo italiano \u00e8 al riparo dall'accusa di genocidio, \u00e8 fuori dal cono d'ombra dell'Olocausto\u00bb e \u00abdunque possiamo ragionare, informare, parlare del fascismo con maggiore serenit\u00e0\u00bb.\nL'articolo fece scalpore e innesc\u00f2 una lunga serie di interventi di storici, politici e opinionisti sulla stampa, dando vita a un secondo \"caso De Felice\" dopo quello del 1975. Tra i politici, vi furono reazioni negative provenienti da tutto l'arco costituzionale tranne che da Craxi, mentre Fini parl\u00f2 di \u00abfine del dopoguerra\u00bb. Tra coloro che risposero nel merito delle questioni poste dall'intervista vi fu Paolo Spriano, storico del Partito Comunista Italiano, per il quale l'obiettivo di una riforma politico-istituzionale \u00abnulla pu\u00f2 avere a che fare con un supposto superamento dell'antitesi tra democrazia politica e quella ideologia fascista che \u00e8 oggi rivendicata apertamente dai dirigenti del MSI. Andremmo indietro e non avanti, in questo caso. Potrebbe anzi passare un nuovo fascismo\u00bb. Altri intervenuti misero le parole di De Felice in relazione con le manovre politiche del tempo, accusandolo di essersi prestato a un'operazione culturale politicamente finalizzata ad attaccare la Costituzione delegittimandone le origini antifasciste, con lo scopo di permettere a Craxi di raccogliere i voti del MSI (in crisi interna dopo il ritiro di Almirante), nonch\u00e9 \u2013 si ipotizz\u00f2 \u2013 con l'obiettivo recondito di aprire la strada a una riforma delle istituzioni in senso populista e autoritario. Anche Alessandro Galante Garrone, figura di spicco del disciolto Partito d'Azione, espresse un sospetto analogo, pur assolvendo lo storico:\nIl dibattito prosegu\u00ec in televisione, con una puntata del programma \"Linea rovente\" condotto da Giuliano Ferrara su RaiTre, dal titolo \"Seppellire l'antifascismo?\", andata in onda la sera del 6 gennaio 1988. Oltre a De Felice, tra gli ospiti in trasmissione vi erano altri studiosi divisi in sostenitori delle sue tesi (Lucio Colletti, Ernesto Galli della Loggia e Paolo Mieli) e oppositori (Enzo Forcella, Gianfranco Pasquino, Pietro Scoppola e Paolo Spriano). L'evento fu al centro di altre polemiche: la conduzione di Ferrara fu accusata di parzialit\u00e0 in favore di De Felice, a sua volta destinatario di critiche e attacchi. Lo storico replic\u00f2 alle accuse il 7 gennaio con un'altra intervista, anche questa a cura di Ferrara per il \"Corriere\", dal titolo \"La Costituzione non \u00e8 certo il Colosseo\":\nIn questa seconda intervista, De Felice torn\u00f2 a negare l'identificazione della democrazia con l'antifascismo, poich\u00e9 \u00absi pu\u00f2 essere antifascisti e non democratici. E questo [...] \u00e8 un discorso che vale anche per i comunisti italiani\u00bb, cosicch\u00e9 la fine della cultura ufficiale dell'antifascismo avrebbe \u00abstimola[to] i comunisti a portare fino in fondo la loro revisione, affermando con radicalit\u00e0 di quali valori si nutra una loro moderna identit\u00e0 e mentalit\u00e0 liberaldemocratica\u00bb, rendendo ogni partito \u00abpi\u00f9 direttamente responsabile della propria identit\u00e0 civile, politica, culturale e storica. L'abito antifascista non farebbe pi\u00f9 il monaco democratico\u00bb. Oltre a ci\u00f2, aggiunse che far coincidere antifascismo e democrazia significasse \u00abdare una definizione solo negativa della democrazia\u00bb, la quale \u00abridotta al solo antifascismo [...] rischia di suicidarsi, perch\u00e9 non riesce a riconoscere e a individuare i nemici che hanno un'altra faccia\u00bb, cio\u00e8 a interpretare correttamente minacce antidemocratiche di matrice ideologica diversa od opposta rispetto a quella fascista. Al riguardo cit\u00f2 l'esempio delle Brigate Rosse, in un primo momento ritenute dai dirigenti del PCI e dagli intellettuali di sinistra un fenomeno parafascista e reazionario (Giorgio Amendola aveva definito i brigatisti \u00abfascisti rossi\u00bb), nonostante la loro natura di estrema sinistra e il fatto che si fossero sviluppate in un contesto culturale di antifascismo militante che aveva tra i suoi slogan \u00abuccidere i fascisti non \u00e8 reato\u00bb.\nAnche questa volta vi furono vivaci reazioni: Guido Quazza, a nome dei cinquanta istituti storici della Resistenza federati nell'istituto nazionale da lui presieduto, dichiar\u00f2: \u00abci rifiutiamo di scendere sullo stesso terreno di De Felice, manifestamente strumentale a obiettivi politici che vanno ben oltre la sua persona\u00bb; l'istituto di Cuneo e le locali associazioni partigiane inviarono al presidente della Repubblica Francesco Cossiga una mozione affinch\u00e9 intervenisse a ristabilire il valore dell'antifascismo; due mesi dopo Alessandro Roveri, sostenendo che \u00abne sia o meno consapevole l'uomo, la tesi di Renzo De Felice costituisce oggi la sola base teorica della \"conventio ad excludendum\" [contro i comunisti]\u00bb, gli contest\u00f2 il \u00abdiritto di autodefinirsi \"storico liberaldemocratico\"\u00bb e propose, \u00abper offrire ai giovani un quadro culturale pi\u00f9 chiaro e rigoroso\u00bb, la definizione di \"storico neoconservatore\", utilizzata in Germania per Ernst Nolte, protagonista in quegli anni di analoghe controversie.\nIl clamore suscitato dalle due interviste fu tale che, anche molti anni dopo, diversi storici avversi alle tesi di De Felice come Luciano Canfora, Marco Revelli, Giovanni De Luna, Angelo d'Orsi e Sergio Luzzatto hanno indicato il dicembre 1987 come data d'inizio di un attacco storiografico all'antifascismo, che \u2013 favorito da un ampio sostegno mediatico \u2013 sarebbe funzionale a un parallelo attacco politico alla Costituzione.\nContestazioni universitarie.\nMentre non si era ancora esaurita l'eco delle polemiche per le due interviste, Lotta Continua, un'organizzazione di estrema sinistra che si richiamava all'omonima formazione attiva negli anni settanta, annunci\u00f2 che il 15 marzo 1988 avrebbe bloccato le lezioni di De Felice alla Sapienza, per \u00absmascherare la squallida operazione storico-politica di legittimazione del fascismo attraverso il superamento della pregiudiziale antifascista\u00bb. Il professore, in un primo momento intenzionato a non recarsi all'universit\u00e0 per motivi di salute, dopo la minaccia di interruzione del corso dichiar\u00f2 che ci sarebbe andato \u00abanche in barella se sar\u00e0 necessario\u00bb. Alla notizia seguirono diverse dichiarazioni in suo favore: Paolo Spriano intervenne sul \"Corriere della Sera\" in sostegno del collega; trentotto docenti di storia \u2013 tra i quali diversi critici delle sue posizioni \u2013 firmarono un comunicato che esprimeva \u00abla pi\u00f9 convinta solidariet\u00e0 con lo storico e la pi\u00f9 radicale riprovazione per una iniziativa che costituisce la negazione del fondamentale principio della libert\u00e0 di insegnamento\u00bb; alcuni esponenti dei Verdi \u2013 nelle cui liste era inserita Lotta Continua \u2013 presero le distanze dall'annunciato boicottaggio, cos\u00ec come gli studenti della federazione giovanile comunista, che invitarono \u00aba ripensare non la contestazione ma le sue forme di espressione\u00bb; gli scrittori Carlo Fruttero e Franco Lucentini condannarono severamente la contestazione su \"La Stampa\"; anche su \"l'Unit\u00e0\" apparve una breve nota, siglata dal direttore Gerardo Chiaromonte, che definiva quella di Lotta Continua un'intenzione \u00abinammissibile\u00bb che \u00abva apertamente condannata e impedita, proprio in nome dei nostri ideali democratici e antifascisti\u00bb. In seguito a tali critiche, Lotta Continua rinunci\u00f2 al blocco delle lezioni e annunci\u00f2 una \u00abmanifestazione pacifica\u00bb.\nIl giorno della protesta, De Felice arriv\u00f2 scortato dalle forze dell'ordine e fu attorniato dai numerosi giornalisti e fotografi presenti. Il portavoce di Lotta Continua Paolo Cento, consigliere comunale dei Verdi, chiese di svolgere un dibattito sull'antifascismo in sostituzione della lezione del giorno, ottenendo il rifiuto dello storico, che acconsent\u00ec a tenerlo solo al di fuori dell'orario del corso. Cento si disse deluso dalla risposta: \u00abDe Felice non ha colto il senso politico della nostra richiesta\u00bb. Il successivo arrivo di Giuliano Ferrara fu accolto da cori di protesta. La lezione \u2013 sull'antisemitismo in Italia, Germania e Spagna \u2013 si svolse regolarmente in un'aula sovraffollata e solidale con il professore, mentre nei corridoi vi furono scontri tra poliziotti e contestatori, quattro dei quali furono fermati e rilasciati poco tempo dopo.\nNel 2000, Paolo Cento \u2013 nel frattempo divenuto deputato \u2013 durante una seduta della Camera rivendic\u00f2 la contestazione a De Felice, aggiungendo che non l'avrebbe rifatta \u00abperch\u00e9 si tratta di momenti storici diversi\u00bb, in quanto all'epoca \u00abvi era la ragione di una critica sociale al modo in cui si costruivano la storia e l'informazione\u00bb.\nUn'altra contestazione avvenne nel gennaio 1991, in seguito all'adesione di De Felice a un appello, lanciato da Indro Montanelli sul \"Corriere\", in favore della missione italiana nella guerra del Golfo. Un gruppo di studenti pacifisti del movimento Pantera interruppe la lezione e \u2013 accusandolo di appoggiare la \u00abguerra imperialista contro il popolo arabo\u00bb \u2013 lo apostrof\u00f2 come \u00abinterventista\u00bb e \u00abguerrafondaio\u00bb, chiedendo un confronto che il professore non accett\u00f2, ritenendo l'impedimento della lezione \u00abun atto di sopraffazione\u00bb, dicendosi pronto ad affrontarlo in un altro momento. In seguito, concesse un'intervista a \"la Repubblica\" per spiegare il suo punto di vista. Il confronto avvenne dopo una settimana e dur\u00f2 quasi tre ore, in un clima teso ma senza disordini.\nNel novembre 1992 il rettore Giorgio Tecce affid\u00f2 a De Felice la prolusione per l'inaugurazione dell'anno accademico, sul tema del razzismo e dell'antisemitismo, in quel periodo oggetto di particolare attenzione a causa dei fatti di cronaca legati al fenomeno dei naziskin. Alla cerimonia avrebbero presenziato autorit\u00e0 politiche e religiose quali il presidente della Repubblica Oscar Luigi Scalfaro, il presidente del Senato Giovanni Spadolini e il rabbino capo di Roma Elio Toaff. Le organizzazioni studentesche di sinistra annunciarono il boicottaggio della cerimonia definendo la scelta di De Felice come relatore \u00abraccapricciante anche perch\u00e9 per De Felice pare diventata ossessiva la preoccupazione di allontanare dal fascismo italiano il peso della responsabilit\u00e0 di gravi crimini di cui si \u00e8 macchiato il nazismo, a costo di rischiare una sorta di caricatura del fascismo buono al confronto di quello cattivo\u00bb. Inoltre lo accusarono \u2013 dalle pagine del quotidiano comunista \"il manifesto\" \u2013 di aver aperto la porta \u00abai primi soffi di revisionismo storico italiano\u00bb. Molteplici furono le prese di posizione in favore dello storico, tra cui quelle del collega Lucio Villari e di personalit\u00e0 ebraiche quali Fausto Coen, Franco Fortini e Giorgio Israel. Il senatore a vita Leo Valiani, anch'egli ebreo, intervenne sul \"Corriere\" con un articolo intitolato \"Non toccate De Felice\", nel quale scrisse:\nLa cerimonia, preclusa agli studenti, si svolse sotto la sorveglianza di un ingente servizio d'ordine. De Felice fu l'ultimo a prendere la parola e mentre teneva la sua prolusione si udivano in sottofondo cori di protesta \u2013 urlati da duecento autonomi radunati nel cortile dell'universit\u00e0 \u2013 contro di lui e il rettore Tecce. Ripetutamente incalzato dal rettore a concludere, riusc\u00ec a pronunciare solo una parte del discorso che aveva preparato. Ci\u00f2 comport\u00f2 un malinteso con il rabbino Toaff, che espresse disappunto ai giornalisti per il mancato accenno alle leggi razziali fasciste del 1938, argomento che De Felice aveva in programma di trattare, non riuscendoci a causa della mancanza di tempo.\nIl convegno del PSI sullo stalinismo.\nNei giorni 16-17 marzo 1988 De Felice prese parte come presidente al convegno \"Lo stalinismo nella sinistra italiana\", organizzato da Mondoperaio, rivista ufficiale del Partito Socialista Italiano. Gli storici partecipanti, tra i quali erano significativamente assenti quelli legati al Partito Comunista, discussero del ruolo esercitato dallo stalinismo in Italia e in Europa, soffermandosi in particolare sulla figura di Palmiro Togliatti, segretario del PCI negli anni in cui Stalin era a capo del comunismo internazionale. Il convegno si collocava in un percorso di emancipazione ideologica e culturale del PSI dal marxismo, intrapreso da Craxi a partire dal 1976, per presentare il suo partito come erede del socialismo democratico e viceversa il PCI come rappresentante di una tradizione contaminata dal totalitarismo sovietico.\nNel suo intervento, De Felice critic\u00f2 la giustificazione storica della fedelt\u00e0 di Togliatti a Stalin, ossia il ruolo giocato dal dittatore sovietico contro il fascismo e il nazismo. Sostenne che l'Unione Sovietica non aveva svolto un ruolo storico positivo nella lotta contro l'Asse, essendo lo stalinismo un totalitarismo da condannare al pari di quelli a cui si opponeva. Per lo storico, un valore determinante per l'affermazione della democrazia al termine della guerra era da assegnare piuttosto alla tenace resistenza degli inglesi, che avevano combattuto la Germania nel periodo in cui questa e l'URSS erano legate dal patto Molotov-Ribbentrop, definito \u00abun patto per spartirsi il mondo\u00bb.\nIl convegno fu criticato dal PCI, che lo defin\u00ec \u00abfiera anticomunista\u00bb, accusando il Partito Socialista di aver allestito un processo contro Togliatti.\nDe Felice e la destra.\nNell'area della destra italiana, negli anni sessanta gli studi di De Felice, in quanto opera di uno \u00abstorico antifascista\u00bb, furono ignorati, guardati con sospetto e talvolta duramente attaccati, come accadde alle sue ricerche sul delitto Matteotti, per le quali fu bollato dal \"Secolo d'Italia\" come \u00ab\"cosiddetto\" storico\u00bb che, tramite un \u00abmetodo pseudostorico\u00bb e \u00abmanipolando gli eventi\u00bb, fornisce \u00abspiegazioni di seconda mano\u00bb, ragion per cui il suo lavoro \u00abdeve essere respinto, sul piano della seriet\u00e0 culturale e della realt\u00e0, perch\u00e9 egli sovrappone sentimenti e risentimenti agli avvenimenti storici, e violenta i fatti per costringerli dentro argomenti prevenuti e non imparziali\u00bb. Secondo lo studioso della cultura di destra Francesco Germinario, la svolta nell'atteggiamento verso De Felice si verific\u00f2 nel 1975 con l\"'Intervista sul fascismo\", opera che attir\u00f2 l'attenzione di intellettuali d'area come Maurice Bard\u00e8che, Enzo Erra e Giovanni Volpe, pur suscitando dissensi. In particolare, la tesi defeliciana secondo cui il fascismo fosse un'esperienza storica definitivamente conclusa fu respinta da Erra, per il quale era invece ancora vivo e riproponibile come sistema politico:\nNel corso degli anni la storiografia defeliciana divenne diffusamente apprezzata a destra per il reinserimento a pieno titolo del fascismo nella storia d'Italia \u2013 in contrasto con la tesi crociana del ventennio fascista come \u00abparentesi\u00bb e \u00abcalata degli Hyksos\u00bb \u2013 e per l'emancipazione del suo studio dalle interpretazioni marxiste. Cosicch\u00e9 \u2013 come spiega il suo allievo Giuseppe Parlato \u2013 \u00abnella cultura della destra De Felice fu assunto acriticamente, come se si trattasse di una postuma rivendicazione del positivo del ventennio, dopo tanti anni di ghettizzazione culturale\u00bb.\nDi converso, a sinistra De Felice fu accusato di aver contribuito, a causa dell'impatto socio-culturale dei suoi studi, alla rivalutazione del fascismo e di Mussolini, allo \"sdoganamento\" culturale della destra e alla caduta della pregiudiziale antifascista, preparando in questo modo la fine dell'emarginazione politica del Movimento Sociale Italiano. Fu additato come l'intellettuale di riferimento della destra specialmente a partire dal 1994, allorch\u00e9 Alleanza Nazionale, formazione politica nata dall'unione tra il MSI e altri soggetti minori, in seguito alle elezioni politiche di quell'anno entr\u00f2 a far parte del governo: era la prima volta nella storia della Repubblica che i postfascisti raggiungevano tale risultato. L'ex capo partigiano Paolo Emilio Taviani accus\u00f2 De Felice di essere finanche \u00abpi\u00f9 pericoloso del segretario missino Gianfranco Fini\u00bb, provocando vari interventi in difesa dello storico, tra cui quello di Sergio Cotta, anch'esso ex comandante partigiano, che defin\u00ec il giudizio di Taviani \u00abinsensato, per non dir peggio\u00bb. Giulio Einaudi \u2013 l'editore di De Felice \u2013 disse che l'affermazione di Fini secondo cui Mussolini era stato \u00abil pi\u00f9 grande statista del secolo\u00bb era conseguenza di un'immagine positiva del dittatore che il suo principale biografo aveva contribuito a tenere in vita. Lo studioso replic\u00f2: \u00abEinaudi, eccitato da questo clima politico, cerca di darsi un ruolo che non ha\u00bb. La polemica si concluse con le pubbliche scuse dell'editore, prontamente accettate da De Felice. Lo storico Angelo d'Orsi esort\u00f2 la cultura antifascista a esprimere uno specialista del fascismo da contrapporgli, incolpandolo di essere impegnato insieme ai suoi allievi in un'operazione che \u00abassomiglia ad una autentica riabilitazione\u00bb del regime. Inoltre, quando lo studioso reatino fu nominato presidente della Giunta centrale per gli studi storici, d'Orsi protest\u00f2 imputandogli \u00abla responsabilit\u00e0 culturale di aver contribuito a sdoganare il Msi [...] a togliere la cosiddetta pregiudiziale antifascista\u00bb.\nNel 1995, a seguito della svolta di Fiuggi, il MSI si sciolse per confluire definitivamente in Alleanza Nazionale, abbandonando ufficialmente l'ideologia fascista per avvicinarsi al modello di destra nazional-conservatrice di stampo europeo. Gli storici Marco Revelli e Giovanni De Luna sostennero che De Felice fosse uno degli ispiratori ideologici del nuovo partito, individuando nelle tesi di Fiuggi, \u00abriproposta alla lettera, la tesi di De Felice circa il carattere non democratico dell'antifascismo\u00bb. Viceversa, lo storico reatino critic\u00f2 severamente la svolta definendola \u00abun'operazione soltanto e immediatamente politica\u00bb, rilev\u00f2 l'arretratezza storiografica dei postfascisti, rimasti fermi alle opere di Giorgio Pisan\u00f2 risalenti agli anni sessanta, e neg\u00f2 ogni suo legame con quell'area politica, ritenendola \u00abmolto povera di forze intellettuali e di attitudini scientifiche\u00bb. Cionondimeno, Revelli e De Luna ribadirono la loro posizione e aggiunsero che sarebbe stato lo stesso De Felice a rendere superfluo l'impegno nella ricerca storica da parte della destra, essendosi questa \u00abtotalmente identificata nelle sue tesi\u00bb. Da destra Marcello Veneziani, Giano Accame e lo stesso Pisan\u00f2 risposero invece che la mancanza era dovuta al lungo isolamento culturale seguito alla sconfitta nella guerra civile.\nIn un passo tagliato del libro-intervista \"Rosso e Nero\" uscito lo stesso anno, De Felice afferm\u00f2:\nL'attentato.\nDurante la notte del 15 febbraio 1996 furono lanciate due molotov sul balcone della casa di De Felice nel quartiere Monteverde di Roma, mentre lo storico era all'ospedale per accertamenti sulla malattia che tre mesi dopo lo avrebbe portato alla morte. Poich\u00e9 la moglie Livia non si accorse di nulla, furono i vicini a chiamare i soccorsi cosicch\u00e9, grazie al tempestivo intervento dei vigili del fuoco, i danni all'abitazione furono di lieve entit\u00e0. Contenendo le bottiglie al massimo venti grammi di liquido infiammabile e non apparendo preparate da esperti, gli inquirenti pensarono a un gesto dimostrativo. Le indagini della DIGOS si concentrarono sui collettivi studenteschi di Scienze politiche, che nei giorni precedenti avevano lasciato sulla cattedra del professore \u2013 da tempo assente dall'universit\u00e0 per motivi di salute \u2013 copie di un volantino provocatoriamente intitolato \"Rosso e Rosso\", nel quale \"Rosso e Nero\" veniva definito \u00abl'ultima pallottola sparata alle spalle della nostra memoria storica, un prolungamento delle torture che i comunisti e i partigiani subivano dai boia fascisti di via Tasso\u00bb.\nDiversi intellettuali e politici condannarono il gesto ed espressero la loro solidariet\u00e0 a De Felice, ma l'episodio fu minimizzato sia dallo storico \u2013 definendolo \u00abun gesto di qualche ragazzotto a cui non bisogna dare molta importanza\u00bb \u2013 che dalla moglie. Gli autori del volantino, appartenenti a un collettivo che si firmava \"Centro di informazione Majakowski\", dichiararono di essere estranei all'accaduto.\nLa \"riabilitazione\".\nPoco prima della morte di De Felice e negli anni successivi, diversi dei suoi critici iniziarono ad attenuare le loro riserve, riconoscendo il valore dei suoi studi e in qualche caso anche l'esattezza di alcune sue interpretazioni in passato decisamente avversate. Nicola Tranfaglia ammise di aver sottovalutato l'adesione degli italiani al fascismo, dichiarandosi molto pi\u00f9 vicino alle posizioni dello storico reatino \u2013 considerandone l'opera \u00abinsostituibile dal punto di vista archivistico e bibliografico\u00bb \u2013 pur preferendo la definizione di \"appoggio di massa\" a quella di \"consenso\". Claudio Pavone distinse \u00abil grande ricercatore di storia, ricchissimo di fonti documentarie, con cui devono fare i conti tutti coloro che vogliano occuparsi di fascismo\u00bb dal \u00abdivulgatore di \"Intervista sul fascismo\" e dell'assai pi\u00f9 brutto \"Rosso e Nero\", che sicuramente ha confuso il piano scientifico con intenti strumentali, offrendo il fianco a critiche feroci. Detto questo, su De Felice la sinistra deve fare autocritica: ne ha sottovalutato il prezioso apporto storiografico, per concentrarsi sul vivace polemista\u00bb.\nNorberto Bobbio, dopo aver polemizzato con molte delle tesi espresse in \"Rosso e Nero\", sul valore complessivo dell'opera defeliciana disse:\nDenis Mack Smith omaggi\u00f2 \u00ablo storico di prim'ordine\u00bb, \u00ablo studioso che ha contribuito a chiarire la drammatica storia italiana del ventesimo secolo\u00bb. Maggiormente cauti i suoi pi\u00f9 duri critici Giovanni De Luna e Marco Revelli: per il primo il biografo di Mussolini aveva rappresentato una \u00absfida non raccolta\u00bb, riconoscendo che \u00abla polemica s'\u00e8 alimentata pi\u00f9 sul terreno del dibattito politico, del dissenso intellettuale, che sul piano della ricerca e dei documenti\u00bb; per il secondo fu \u00abl'esponente pi\u00f9 alto del revisionismo storiografico italiano, l'equivalente di Nolte in Germania\u00bb e si fece \u00abportatore d'un progetto politico e ideologico molto preciso: far riconciliare l'Italia con tutta la propria storia, compresi i periodi pi\u00f9 bassi\u00bb.\nGiorgio Bocca, che con De Felice era in netto disaccordo sul tema della Resistenza \u2013 ritenuta dallo storico reatino un fenomeno di minoranza, cos\u00ec come la RSI, a fronte di una pi\u00f9 vasta \"zona grigia\" passiva e inerte, mentre l'ex partigiano le attribuiva il carattere di guerra di popolo \u2013 disse di essergli grato \u00abper aver salvato la storia di Mussolini e del Fascismo\u00bb, sostenendo che la sua biografia del duce \u00abebbe critiche ingiuste presso una sinistra su quel tema spesso faziosa\u00bb. Anni dopo, lo lod\u00f2 come \u00abun uomo che con la sua capacit\u00e0 di ricerca e il suo anticonformismo ha saputo sottrarre il fascismo alla polemica politica e restituirlo alla storia\u00bb, dicendo che \u00abera uno spirito anticonformista e questo poteva disturbare tanti dogmatici, in particolare i comunisti che avevano una visione distorta del passato, in particolare della lotta partigiana\u00bb, nonch\u00e9 \u00abun grandissimo lavoratore in grado di irritare con la sua mole documentaria molti sessantottini che al massimo hanno prodotto uno slogan\u00bb.\nAnche Angelo D'Orsi riconobbe che \u00absebbene si sia fatto condizionare dalle proprie passioni, si pu\u00f2 riconoscere che la risposta oppostagli da molta storiografia di sinistra fu per lo pi\u00f9 debole negli argomenti\u00bb, attribuendogli il merito di essersi messo \u00aballo studio del Ventennio e del Duce con un'ottica che voleva superare l'inevitabile e giusta contrapposizione fascismo/antifascismo, andare cio\u00e8 oltre la \"damnatio memoriae\" del tiranno, oltre la \"resa dei conti\", e cominciare a lavorare davvero sui documenti per fare autentica storia\u00bb.\nOpinioni sul trattamento ricevuto da De Felice.\nIn merito alle critiche e agli attacchi ricevuti, nel 1995 De Felice disse: \u00abSe si volesse rievocare il mio caso potrei fornire un'ampia documentazione di quel che si \u00e8 detto e scritto su di me. Compresa la parte non semplicemente negativa, ma anche triviale e intimidatoria\u00bb, precisando \u00abche i politici sono stati pi\u00f9 accorti degli intellettuali\u00bb. La morte dello storico nel 1996 fu seguita da varie polemiche relativamente al perdurante clima di contestazione nel quale si era svolta la sua carriera. Nel commemorarlo, in diversi deplorarono le forme assunte dal dibattito sulla sua opera: secondo Ennio Di Nolfo \u00abha pagato un prezzo molto alto, da una parte \u00e8 stato oggetto di una ingiusta persecuzione e dall'altra \u00e8 stato trasformato in un idolo revisionistico\u00bb; per il suo allievo Giovanni Sabbatucci \u00ab\u00e8 stato vittima di tante incomprensioni, questo perch\u00e9 \u00e8 stato trascinato in polemiche politiche che non erano il terreno del suo lavoro e dei suoi interessi\u00bb; per Vittorio Vidotto \u00abcon lui scompare il maggiore storico del fascismo. Questo giudizio ha stentato ad affermarsi e ancora oggi la sua storiografia \u00e8 osteggiata dalla maggioranza degli storici di sinistra\u00bb; Indro Montanelli parl\u00f2 di \u00abcan\u00e8a che gli si scaten\u00f2 addosso all'uscita del primo volume della sua monumentale Storia del fascismo. Che uno storico della sua autorevolezza si dedicasse a tempo pieno alla ricostruzione di un ventennio che veniva considerato l'obbrobrio del nostro passato, scandalizzava [...] la nostra intellighenzia di sinistra [...], per la quale quel ventennio doveva venire semplicemente ignorato o gettato nel cassonetto dei rifiuti come indegno di studio\u00bb; per Giuliano Zincone \u00abmuore Renzo De Felice, e tutti i giornali spargono lacrime da coccodrilli. Nessuno, fra gli intellettuali (conformisti) di Sinistra, ha preso sul serio le sue ricerche sul fascismo. Lo hanno bollato come \"revisionista\", come ammiratore di Mussolini, e amen. Nessun conformista, quando De Felice era vivo, ha tenuto conto del suo amore per la verit\u00e0\u00bb.\nAl contrario, Beniamino Placido scrisse al riguardo un articolo dai toni sarcastici, affermando che la \u00absempiterna \"persecuzione\" sta solo nella testa dei vittimisti piagnoni\u00bb, avendo ottenuto lo storico una prestigiosa cattedra a Roma e pubblicato per una grande casa editrice di sinistra come Einaudi. Dino Cofrancesco rispose a quest'obiezione affermando che, se De Felice aveva potuto continuare a insegnare e pubblicare, non era stato grazie agli intellettuali antifascisti ma alle istituzioni democratiche, che avevano permesso ai suoi avversari una persecuzione solo simbolica ma non per questo priva di effetti negativi.\nErnesto Galli della Loggia scrisse che fu vittima dell'\u00abira del bigottismo politico ideologico, divenuto da tempo la cifra dominante di gran parte della sinistra nazionale\u00bb, che caus\u00f2 \u00abla sua trasformazione in una sorta di grande Satana del \"revisionismo\"\u00bb. Lo storico francese Fran\u00e7ois Furet pronunci\u00f2 un giudizio molto duro: \u00abDe Felice ha subito forti critiche da parte degli storici antifascisti perch\u00e9 non era comunista. E poich\u00e9 l'antifascismo \u00e8 stato manipolato dal movimento comunista per nascondere la natura totalitaria del regime sovietico, De Felice \u00e8 stato perseguitato per aver osato alzare quel velo\u00bb.\nNella prefazione a un'opera postuma dello storico reatino, Sergio Romano scrisse:\nViceversa, per Massimo Luigi Salvadori il paragone di Romano \u00abfra il \"trattamento\" subito da Croce e quello sub\u00ecto da De Felice non ha senso. De Felice \u00e8 stato fortemente criticato, certo. Ma ha ancor pi\u00f9 aspramente reagito, avendo a disposizione tutti gli strumenti per farlo. Ridurlo a vittima, o addirittura a martire, prima che essere un'esagerazione \u00e8 una stupidit\u00e0, il cui intento \u00e8 di screditare i suoi critici equiparandoli al rango di \"picchiatori\" intellettuali\u00bb. A Giovanni De Luna, che parl\u00f2 di \u00abpiagnucolosa aggressivit\u00e0\u00bb del revisionismo e di \u00abincredibile trasformazione di Renzo De Felice in una sorta di vittima sacrificale, immolata sull'altare della partitocrazia della prima repubblica\u00bb, Paolo Mieli rispose: \u00abcome allievo di De Felice, ho ricordi diversi da De Luna. Ricordo una figura di storico vessata, con studenti che cercavano di bloccarne le lezioni, non solo all'epoca della contestazione, ma anche molto dopo. Ricordo storici che protestavano perch\u00e9 editori democratici, da Einaudi a Laterza, pubblicavano i libri di De Felice. Ho anche ricordi positivi: Giorgio Amendola difese sull'Unit\u00e0 il diritto di De Felice di dire le cose che diceva. In tutto questo non riesco a vedere niente di piagnucoloso\u00bb. Secondo l'allievo Emilio Gentile:\nLe polemiche ripresero con l'avvicinarsi del decimo anniversario della scomparsa dello storico, allorch\u00e9 il sindaco di Roma Walter Veltroni annunci\u00f2 l'intitolazione in suo onore di una via della capitale (fu poi scelto un viale all'interno di Villa Torlonia, gi\u00e0 residenza di Mussolini). Il \"Corriere della Sera\" annunci\u00f2 la notizia in prima pagina definendo la decisione di Veltroni \u00abuna sorta di indennizzo morale rispetto alla lunga stagione di \"linciaggio\" da parte della sinistra\u00bb. Nicola Tranfaglia replic\u00f2 che \u00abnon era un povero storico che si faceva linciare. Aveva cattedra alla Sapienza, libero accesso alla Rai e facolt\u00e0 assoluta di non far accedere chi lo contraddiceva, presiedeva di solito i concorsi di storia contemporanea nei quali cercava di esercitare il suo potere accademico storiografico\u00bb, parlando di \u00abgrossolana strumentalizzazione\u00bb del \"Corriere\" e successivamente di \u00ableggenda mediatica\u00bb fabbricata dalla destra. Per Nicola Matteucci invece \u00abnon solo fu perseguitato sul piano culturale, ma fu perseguitato anche nella sua vita privata\u00bb.\nNel 2011, intervistato sullo stato della cultura politica italiana, il politologo Gian Enrico Rusconi deline\u00f2 un quadro di profondo declino, individuando tra le cause della mancata nascita di una \u00absinistra pi\u00f9 matura e consapevole, concretamente riformista\u00bb, il non aver\nPolemiche sui convegni.\nTra gli allievi di De Felice, i cosiddetti \"defeliciani\", e gli avversari del maestro si mantenne un clima di contrapposizione, che si manifest\u00f2 in occasione di alcuni convegni storici, organizzati dagli uni e dagli altri separatamente e con scarsa o nulla rappresentanza della corrente avversa. Un primo convegno, \"Identit\u00e0 e storia della Repubblica. Per una politica della memoria nell'Italia d'oggi\", si svolse alla Sapienza nell'aprile 1997, con interventi di varie personalit\u00e0 dell'antifascismo e politici del Partito Democratico della Sinistra. Apparendo come un tentativo di promuovere una revisione storica \"di sinistra\" da contrapporre a quella di De Felice, suscit\u00f2 varie polemiche. Nel successivo novembre si svolse un primo incontro di studio degli allievi, dal titolo \"Renzo De Felice, la storia come ricerca\", organizzato a Roma (con un'appendice a Milano) dalla Fondazione Ugo Spirito, della quale lo storico era stato presidente fino alla morte, con la partecipazione del presidente emerito della Repubblica Cossiga.\nI principali avversari si riunirono invece nel convegno promosso dall'INSMLI e dalle associazioni partigiane \"Fascismo e antifascismo: rimozioni, revisioni, negazioni\", che si tenne nell'aprile 1998 a Roma, nella sede del Senato di Palazzo Giustiniani, con l'alto patronato del presidente della Repubblica Scalfaro, alla presenza dei presidenti delle Camere Mancino e Violante e dei presidenti delle associazioni partigiane Aniasi (FIAP), Boldrini (ANPI) e Taviani (FIVL). Giudicandone l'impostazione troppo improntata a un'ortodossia marxista, lo storico ed ex partigiano Gaetano Arf\u00e9 si dimise dall'INSMLI in polemica con il suo presidente Giorgio Rochat. Gli allievi di De Felice Emilio Gentile, Elena Aga Rossi, Giovanni Sabbatucci e Francesco Perfetti accusarono il convegno di faziosit\u00e0, poich\u00e9 nonostante si tenesse in una sede istituzionale non prevedeva il contraddittorio, contestando in particolare la scelta di affidare la relazione sul maestro, dal titolo \"Il ruolo di Renzo De Felice\", a Gianpasquale Santomassimo, considerato uno dei suoi pi\u00f9 duri detrattori (in passato Santomassimo aveva biasimato le case editrici antifasciste che pubblicavano i libri di De Felice e Gentile). In risposta, Rochat denunci\u00f2 il \u00abpericolo\u00bb del \u00abdefelicismo\u00bb, ossia \u00abquella corrente di pensiero che si va affermando nella cultura e nella politica per cui, tutto sommato, i fascisti erano dei bravi ragazzi anche se tra loro [...] c'erano dei delinquenti\u00bb.\nIl 16 maggio 2000 si tenne a Roma, presso la Link Campus University of Malta, il convegno \"Interpretazioni su Renzo De Felice\", a cui oltre ad alcuni degli allievi parteciparono gli storici britannici Denis Mack Smith (uno dei maggiori critici) e Adrian Lyttelton, insieme ai francesi Marc Lazar e Pierre Milza. Nicola Tranfaglia deprec\u00f2 l'esclusione dei critici italiani, secondo lui \u00abancora una volta assimilati al marxismo e al comunismo\u00bb per un pregiudizio da guerra fredda. In un clima conciliante si svolse invece la giornata di studi in onore dello storico reatino organizzata dalla Fondazione Gramsci a Torino nel novembre 2006, durante la quale alcuni dei pi\u00f9 strenui avversari riconobbero i meriti della sua opera, seppur con qualche distinguo.\nCollegamenti esterni.\nGli articoli de \"La Stampa\" antecedenti al 1992 citati nella voce possono essere letti al seguente indirizzo:"}
{"id": "4506357", "revid": "729019", "url": "https://it.wikipedia.org/wiki?curid=4506357", "title": "Campionati del mondo di triathlon del 2013 - Auckland", "text": "La prima gara della serie dei Campionati mondiali di triathlon del 2013 si \u00e8 tenuta ad Auckland, Nuova Zelanda in data 6-7 aprile 2013."}
{"id": "4506361", "revid": "287204", "url": "https://it.wikipedia.org/wiki?curid=4506361", "title": "Campionati del mondo di triathlon del 2013 - San Diego", "text": "La seconda gara della serie dei Campionati mondiali di triathlon del 2013 si \u00e8 tenuta ad San Diego, Stati Uniti d'America in data 19-20 aprile 2013."}
{"id": "4506365", "revid": "121365664", "url": "https://it.wikipedia.org/wiki?curid=4506365", "title": "Massimo Caleo", "text": "Biografia.\nLaurea in scienze agrarie conseguita all'Universit\u00e0 degli Studi di Pisa. Abilitato all'insegnamento di Scienze Agrarie e di Scienze Naturali.\nSvolge l'attivit\u00e0 di insegnante dal 1988. Ha prestato servizio in diversi Istituti Scolastici. \u00c8 stato tutor in importanti progetti di formazione IFTS, nati dalla collaborazione tra Facolt\u00e0 di Agraria dell'Universit\u00e0 di Pisa, IPA \"Fantoni\" di Fivizzano e amministrazione provinciale di Massa Carrara, su tematiche riguardanti ambiente e territorio.\n\u00c8 Stato consigliere di amministrazione del Centro Agroalimentare del Levante di Sarzana ; membro del comitato esecutivo dell'azienda agricola dimostrativa della Spezia; consigliere del CIDAF(consorzio intercomunale con deleghe in agricoltura e foreste)della provincia della Spezia.\nDal 2003 al 2013 \u00e8 consigliere della SALT (societ\u00e0 autostrade ligure-toscana), dal 2008 ne diventa vicepresidente e membro del comitato esecutivo.\nAttivit\u00e0 politico-amministrativa.\nNel 1985 \u00e8 eletto consigliere comunale a Sarzana nelle file del PCI poi PDS-DS e PD(ne far\u00e0 parte, senza soluzione di continuit\u00e0, fino al 2013) e, nello stesso anno, viene nominato assessore al Decentramento, allo Sport, alle Finanze e Tributi; in seguito assume anche la delega alla Pubblica Istruzione, ruolo che ricopre fino al 1995.\nPer due consigliature risulta essere il primo degli eletti e dal 1995 al 1999 assume la carica di presidente del Consiglio comunale di Sarzana.\nNel 1996 diventa presidente dell'Ente Parco MonteMarcello-Magra, carica che ricopre fino al 2002. Dal 1997 al 2004 \u00e8 presidente della Federparchi Liguria e membro della direzione Nazionale Federparchi.\nDal 2002 al 2004 \u00e8 assessore alla Pianificazione territoriale, all'Urbanistica, Mobilit\u00e0, all'Agricoltura e Parchi dell'Amministrazione Provinciale della Spezia.\nDal 2003 al 2005 diventa segretario provinciale dei Democratici di Sinistra e membro della Segreteria Regionale. Dal 2009 \u00e8 membro dell'assemblea nazionale del Partito Democratico\nDal 2005 al 2013 \u00e8 stato sindaco di Sarzana. Dal 2012 \u00e8 vicepresidente vicario dell'ANCI Liguria.\nElezione a Senatore.\nNel 2013 viene eletto senatore della XVII legislatura della Repubblica Italiana nella circoscrizione Liguria per il Partito Democratico.\n\u00c8 stato eletto vicepresidente della commissione ambiente del Senato e membro della commissione bicamerale di inchiesta sulle attivit\u00e0 illecite connesse al ciclo dei rifiuti e su illeciti ambientali ad essi correlati. Nel corso della legislatura ha preso parte a importanti meeting e conferenze sull'ambiente, in particolare alle Cop 21 di Parigi, Cop 22 di Marrakech e alla Cop 23 di Bonn.\n\u00c8 stato relatore su tematiche come la protezione civile, parchi e sulla valutazione di impatto ambientale. Ha poi svolto la dichiarazione di voto per il gruppo del PD su importanti leggi dello Stato: ecoreati, collegato ambientale, agenzie ambientali, legge sui piccoli comuni."}
{"id": "4506368", "revid": "594360", "url": "https://it.wikipedia.org/wiki?curid=4506368", "title": "Ga-in", "text": "Carriera.\n\u00c8 nota anche per essere uno dei membri del gruppo k-pop Brown Eyed Girls e per le sue partecipazioni con Jo Kwon di 2AM per gli show televisivi \"Uri gyeolhonhaess-eo-yo\" e \"All My Love\".\nHa debuttato come cantante solista nel 2010, con l'album \"Irreversible\".\nNell'aprile 2013 ha partecipato alle riprese del video musicale \"Gentleman\", dove appare come ballerina principale al fianco di Psy."}
{"id": "4506369", "revid": "183694", "url": "https://it.wikipedia.org/wiki?curid=4506369", "title": "Paolo Guerrieri Paleotti", "text": "Biografia.\nProfessore di Economia alla \"Sapienza\" Universit\u00e0 di Roma, dove si \u00e8 laureato nel 1970.\nBachelor of Philosophy nel 1971-1972 e poi Bachelor of Letters nel 1972-1973 all'Universit\u00e0 di Oxford. Nel 1976 \u00e8 stato \"Visiting Scholar\" all'Universit\u00e0 di Harvard.\nSuccessivamente \"Visiting Professor\" presso il Collegio d'Europa di Bruges (Belgio) e Natolin, Varsavia (Polonia), l'ULB di Bruxelles in (Belgio), l'Universit\u00e0 della California, Berkeley e la \"\"School of Business Administration\" dell'Universit\u00e0 della California, San Diego negli (USA), ed infine l'Universit\u00e0 Complutense di Madrid in Spagna.\nMembro del Consiglio Scientifico della Treccani, del \"Think Tank 20\" della Brookings Institution di Washington e del CER (Centro di Ricerca Europea) a Roma, (Italia).\nHa lavorato come consulente per diverse istituzioni e organizzazioni internazionali, tra cui la Banca Mondiale, la Commissione europea, l'Organizzazione per la cooperazione e lo sviluppo economico (OCSE) e la CEPAL.\nVive a Roma.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Liguria per il Partito Democratico.\nPubblicazioni.\nAutore di 18 libri, monografie e antologie e pi\u00f9 di 105 articoli e capitoli di libri in materia di economia internazionale, integrazione economica europea, cambiamento tecnologico.\nDi seguito le opere:\nLIBRI\nARTICOLI ACCADEMICI"}
{"id": "4506371", "revid": "247222", "url": "https://it.wikipedia.org/wiki?curid=4506371", "title": "Rickie Lee Jones (album)", "text": "Rickie Lee Jones \u00e8 l'omonimo album di esordio della cantautrice americana Rickie Lee Jones, pubblicato nel 1979 per la casa discografica Warner Bros. Records.\nL'album si piazz\u00f2 al #3 della classifica The Billboard 200, il singolo contenuto nel disco: \"Chuck E.'s in Love\" ottenne la quarta posizione nella classifica R&amp;B Singles e la quarantesima posizione nella chart The Billboard Hot 100.\nInoltre Rickie Lee Jones, grazie all'album vinse un Grammy 1979 come migliore nuova artista.\nL'album ricevette dalla RIAA la certificazione di disco d'oro il 22 maggio 1979 e quella di platino il 7 agosto 1979.\nTracce.\nTutti i brano sono stati scritti da Rickie Lee Jones, tranne dove indicato.\nFormazione.\nNote aggiuntive"}
{"id": "4506375", "revid": "1516566", "url": "https://it.wikipedia.org/wiki?curid=4506375", "title": "Vito Vattuone", "text": "Biografia.\nDi professione impiegato bancario, \u00e8 sposato e ha due figlie. A Casarza Ligure \u00e8 stato consigliere comunale dal 1990 fino al 1995, dove \u00e8 stato capogruppo nella Democrazia Cristiana fino al 1993. Poi sindaco per due mandati dal 1995 al 2004. Consigliere regionale dal 2008 al 2010 nella giunta Burlando.\nElezione a senatore.\nAlle elezioni politiche del 2013 viene eletto al Senato della Repubblica della XVII legislatura Italiana nella circoscrizione Liguria per il Partito Democratico, diventando successivamente membro della Commissione Difesa; in seguito diventa membro anche del Comitato parlamentare Schengen, Europol e immigrazione e della Delegazione parlamentare italiana presso l'Assemblea parlamentare della NATO.\nPresentate 90 firme di componenti dell'assemblea regionale del PD, nel febbraio 2017 \u00e8 il candidato unico a segretario regionale del partito non essendo arrivate altre candidature, venendo cos\u00ec eletto il 18 marzo.\nAlle elezioni politiche del 2018 viene rieletto senatore.\nFinito in minoranza dopo l\u2019ascesa di Zingaretti al vertice del partito, nel dicembre 2019 si dimette da segretario regionale venendo sostituito da Simone Farello.\nProcedimenti giudiziari.\nIl 22 settembre 2017 gli viene notificato l'avviso di conclusione delle indagini preliminari poich\u00e9 accusato di peculato in relazione a un filone del caso delle \"spese pazze\" che ha coinvolto altri consiglieri regionali liguri per quanto riguarda la legislatura 2005-2010 (lui era subentrato nel 2008). L\u201911 dicembre 2019 il PM chiede per lui una condanna a 2 anni e 4 mesi di reclusione.\nIl 2 gennaio 2019 la Corte dei Conti della Liguria, dopo una contestazione complessiva da euro datata 14 luglio 2017, condanna Vattuone e altri 9 ex consiglieri regionali del PD a risarcire il danno per spese non giustificate adeguatamente o considerate non inerenti all'attivit\u00e0 politica in relazione ai primi 5 mesi del 2010. Nel dicembre dello stesso anno vengono condannati dalla Corte dei Conti a risarcire 9.000 euro a testa per le spese effettuate nel 2008."}
{"id": "4506376", "revid": "2212343", "url": "https://it.wikipedia.org/wiki?curid=4506376", "title": "Cucina australiana", "text": "La cucina australiana \u00e8 l'espressione dell'arte culinaria sviluppata in Australia, tanto degli indigeni che degli immigrati arrivati a partire dal XVIII secolo.\nStoria.\nGli indigeni australiani occuparono queste terre circa 40.000-60.000 anni fa durante questo periodo svilupparono una dieta da cacciatori-raccoglitori; la \"bush tucker\".\nDal 1788 al 1900, con la nascita e lo sviluppo delle colonie britanniche,i colonizzatori portarono i piatti e le tradizioni britanniche e irlandesi, e i loro prodotti agricoli quali la carne di bovino e ovino e il grano.\nLe tradizioni britanniche rimangono comunque nella cucina domestica e nel settore del cibo da asporto con le cene a base di arrosto (sunday roast), le torte di carne australiane e il Fish and chips rimangono ancora molto diffuse, eventualmente combinate con nuovi elementi.\nL'immigrazione multiculturale avvenuta dopo la seconda guerra mondiale ha portato a una diversificazione della cucina australiana, e in particolare dall'influenza degli immigrati dell'area mediterranea e dell'Asia orientale.\nNel primo decennio del XXI secolo anche la cucina australiana mostra l'influenza della globalizzazione.\nSono diventati disponibili cibi biologici e biodinamici ed \u00e8 tornato l'interesse per il bushfood, ovvero il cibo della boscaglia di cui era unicamente composta la dieta degli indigeni.\nNonostante siano molto diffuse le catene di fast food, i centri metropolitani sono anche sede di famosi centri d'alta cucina e \"nouvelle cuisine\".\nI ristoranti che includono cibi adattamenti contemporanei, interpretazioni o influenze esotiche sono chiamati spesso ristoranti australiani moderni.\nCarne.\nLa carne \u00e8 la pietanza principale nella cucina australiana.\nLa produzione di carne \u00e8 una parte significativa del settore agricolo australiano e ha avuto storicamente una parte significativa nella dieta australiana.\nLa carne alla griglia \u00e8 considerata ormai un fatto tradizionale in Australia.\nPesce.\nTra i pesci australiani troviamo il tonno, pesce cane, il merluzzo, il pesce palla, il delfino e il pesce gatto (sicurissimo da mangiare).\nFrutta.\nVi sono molte specie di frutti nativi australiani tra cui il quandong (pesca nativa), la Kunzea pomifera, e la lilli pilli.\nLa frutta \u00e8 consumata fresca.\nBevande.\nT\u00e8.\nIl t\u00e8 billy \u00e8 un tipico t\u00e8 preparato all'australiana.\nAlcolici.\nL'Australia \u00e8 il quarto esportatore di vino al mondo con 760 milioni di litri l'anno, ma \u00e8 anche significativo il consumo interno: 530 milioni di litri all'anno.\nLa birra in Australia era popolare sin dal periodo coloniare, Si ritiene che James Squire fond\u00f2 la prima fabbrica di birra nel 1798.\nDagli anni '70 del XX secolo la birra australiana ha avuto una crescita di popolarit\u00e0 anche oltreoceano, la Fosters \u00e8 ormai un marchio d'esportazione. A livello nazionale sono conosciute anche la Victoria Bitter e la Carlton Draught, ma si stan diffondendo anche le birre artigianali.\nCaff\u00e8.\nL'Australia possiede anche la cultura del caff\u00e8.L'industria del caff\u00e8 non nacque con le catene industriali ma attraverso i bar indipendenti creati dai i primi immigranti greci e italiani all'inizio del XX secolo.\nIl bar espresso Pellegrini e il Legend Caff\u00e8 spesso dichiarano di essere stati i primi veri bar espresso ad aprire a Melbourne rispettivamente nel 1954 e nel 1956.\nIl maggior produttore di caff\u00e8 in Australia \u00e8 il Vittoria, fondato nel 1958.\nProdotti alimentari australiani.\nUn tipico cibo australiano \u00e8 il Vegemite (di propriet\u00e0 della Kraft Foods), poi le nocciole macadamia, la barra di cioccolato violet crumble. un altro tipico cibo autraliano sono i Tim-Tam biscotti ricoperti di cioccolato."}
{"id": "4506377", "revid": "36426", "url": "https://it.wikipedia.org/wiki?curid=4506377", "title": "Ospedale dei Santi Filippo e Jacopo del Ceppo", "text": ""}
{"id": "4506378", "revid": "1005847", "url": "https://it.wikipedia.org/wiki?curid=4506378", "title": "Cristina De Pietro", "text": "Biografia.\nNata ad Aulla, vive a Genova.\nElezione a senatore.\nAlle elezioni politiche del 2013 \u00e8 candidata al Senato della Repubblica, in \"regione Liguria\", come capolista del Movimento 5 Stelle, venendo eletta senatrice della XVII Legislatura.\nFa parte della \"3^\" Commissione permanente (Affari esteri, emigrazione), di cui \u00e8 anche segretaria, della Delegazione parlamentare italiana presso l'Assemblea parlamentare della NATO e, infine, della delegazione italiana all'Assemblea parlamentare della Organizzazione per la sicurezza e la cooperazione in Europa (OSCE).\nL'8 ottobre 2014, in polemica con la linea politica del Movimento, abbandona il Movimento 5 Stelle e passa al Gruppo misto.\nIl 30 novembre 2016 aderisce alla Federazione dei Verdi, costituendo la rispettava componente all'interno del Gruppo misto. Il 18 ottobre abbandona i Verdi, rimanendo quindi come indipendente nel gruppo misto.\nL'ingresso in Forza Italia.\nIl 6 dicembre 2017 abbandona il Gruppo misto ed aderisce ufficialmente a Forza Italia.\nNon \u00e8 pi\u00f9 ricandidata alle elezioni politiche del 2018."}
{"id": "4506380", "revid": "287204", "url": "https://it.wikipedia.org/wiki?curid=4506380", "title": "Laghi di Vinkeveen", "text": "I Laghi di Vinkeveen (in olandese: Vinkeveense Plassen) costituiscono un'area lacustre dei Paesi Bassi, situata in gran parte nella provincia di Utrecht. Prendono il nome dal villaggio di Vinkeveen (comune di De Ronde Venen), che si trova lungo la sponda sud-occidentale.\nGeografia.\nCollocazione.\nI Laghi di Vinkeveen si trovano a nord/nord-est di Woerden e nord/nord-ovest di Utrecht.\nTerritorio.\nNei Laghi di Vinkeveen si trovano 12 isolotti.\nOrigine.\nSi tratta di laghi di origine non naturali, ma formatasi in seguito ad un intervento umano, ovvero la massiccia attivit\u00e0 di estrazione della torba, che trasform\u00f2 in laghi quella che un tempo era una palude.\nFauna.\nSui laghi, in particolare nella zona attorno al villaggio di Botshol, \u00e8 presente una riserva ornitologica.\nTurismo.\nI Laghi di Vinkeveen sono frequentati dagli amanti degli sport acquatici.\nI Laghi di Vinkeveen e le celebrit\u00e0.\nSono molte le celebrit\u00e0 che hanno preso casa o che presero casa in passato nella zona dei Laghi di Vinkeveen. Tra queste figurano cantanti quali Andr\u00e9 Hazes, Ria Valk, ecc., attori quali Katja Schuurman, calciatori o ex-calciatori quali Marco van Basten, Johan Cruijff, Klaas-Jan Huntelaar, Patrick Kluivert, Jari Litmanen, ecc."}
{"id": "4506382", "revid": "736476", "url": "https://it.wikipedia.org/wiki?curid=4506382", "title": "Vinkeveense Plassen", "text": ""}
{"id": "4506383", "revid": "125378365", "url": "https://it.wikipedia.org/wiki?curid=4506383", "title": "Valeria Cardinali", "text": "Biografia.\nNasce a Perugia il 17 dicembre 1967, dove tutt'ora vive.\nDal 1995 al 1999 \u00e8 stata consigliere circoscrizione della 6\u00aa di Perugia, dove nel 2005 \u00e8 stata eletta Coordinatrice della \"Commissione Permanente per il Decentramento\", e dal 1999 al 2009 Presidente della 6\u00aa circoscrizione di Perugia.\nDal 2009 al 2013 ha ricoperto la carica di assessore all'urbanistica, edilizia pubblica e privata al comune di Perugia nella giunta comunale di Wladimiro Boccali.\nElezione a senatrice.\nA dicembre 2012 si candida, nella provincia di Perugia, alle primarie \"Parlamentarie\" indette dal Partito Democratico (PD) per la scelta dei candidati in vista delle successive elezioni politiche del 24-25 febbraio. Alle elezioni politiche del 2013 viene eletta al Senato della Repubblica, nella circoscrizione Umbria tra le liste del PD. Nella XVII legislatura \u00e8 componente della 8\u00aa Commissione Lavori pubblici, Comunicazioni, della 14\u00aa Commissione Politiche dell\u2019Unione europea, componente e capogruppo PD nella Commissione parlamentare d'inchiesta sul fenomeno delle intimidazioni nei confronti degli amministratori locali e Membro della Commissione parlamentare per l\u2019infanzia e l\u2019adolescenza. \nAlle elezioni primarie del PD nel 2017 ha sostenuto la candidatura a segretario del PD di Andrea Orlando, allora Ministro della giustizia nel governo Gentiloni.\nNon viene pi\u00f9 ricandidato alle elezioni politiche del 2018, in quanto escluso dalle liste del Partito Democratico.\nFuori dal Parlamento.\nNel 2018 torna al lavoro nel settore della cooperazione sociale.\nAlle elezioni regionali in Umbria del 2019 si candida nelle liste del PD, nella mozione del civico imprenditore di Norcia Vincenzo Bianconi, tuttavia risulta non eletta in consiglio regionale dell'Umbria."}
{"id": "4506384", "revid": "1305772", "url": "https://it.wikipedia.org/wiki?curid=4506384", "title": "Vereen", "text": ""}
{"id": "4506385", "revid": "599013", "url": "https://it.wikipedia.org/wiki?curid=4506385", "title": "Ferruccio Masini", "text": "Biografia.\nDopo aver insegnato ad Arezzo e Parma \u00e8 stato professore ordinario di lingua e letteratura tedesca all'Universit\u00e0 di Siena e a Firenze.\nIn precedenza ha vissuto diversi anni in Germania, dove ha studiato con Martin Heidegger ed Eugen Fink e si \u00e8 occupato anche di regia teatrale.\n\u00c8 noto per i saggi di germanistica e quale traduttore di Gottfried Benn, Jean Paul, Franz Kafka e Friedrich Nietzsche.\nHa pubblicato anche libri di prose e poesie, quali \"La mano tronca\" (1975) e \"Il sale dell'avventura\" (1979), \"Aforismi di Marburgo\" (1983), \"Per le cinque dita\" (1986), il dramma \"Miserere\", e la parabola farsesca \"L'ozio seduce\" (1973).\n\u00c8 stato presidente del Centro per la ricerca e la sperimentazione teatrale di Pontedera e pittore con lo pseudonimo Salins.\n\u00c8 sepolto nel Cimitero delle Porte Sante di Firenze."}
{"id": "4506389", "revid": "2091899", "url": "https://it.wikipedia.org/wiki?curid=4506389", "title": "Nadia Ginetti", "text": "Biografia.\nFormazione e attivit\u00e0 professionale.\nSi \u00e8 diplomata al Liceo linguistico nel 1988, e Laureata nel 1994 in Scienze politiche e delle relazioni internazionali, votazione 110/110 e lode, all'Universit\u00e0 degli Studi di Perugia.\nMatura un'esperienza di lavoro di nove mesi a Bruxelles con Borsa Petra della Commissione Europea, consegue il Master in Diritto Comunitario presso SEU Regione dell'Umbria nel 1995.\nConsegue nel 2011-2012 Master MARI, Master in Rappresentanza degli Interessi, Istituzioni e Politica - \"School of Governmet\" alla Libera universit\u00e0 internazionale degli studi sociali Guido Carli (LUISS).\nIscritta all'Albo degli Animatori Economici della Regione dell'Umbria lavora presso le Associazioni di Categoria per la predisposizione dei progetti di finanziamento Europeo.\nAppartenente al Corpo di Polizia Penitenziaria, \u00e8 oggi in aspettativa.\nAttivit\u00e0 politica.\nAttivit\u00e0 amministrativa.\nL'esperienza politica inizia nel 1995 nel proprio Comune di residenza come Assessore eletto. Nel 2004 diventa Sindaco del Comune di Corciano e nel 2009 rieletta per il secondo mandato.\nDal 2009 \u00e8 Presidente dell'AICCRE Umbria e Vice Presidente dell'AICCRE Nazionale e il suo impegno per l'integrazione federalista Europea la porta a ricevere, per Corciano, il Prix de L'Europe dal Consiglio d'Europa nel 2012, inoltre viene nominata dal Governo come membro della Delegazione Italiana al Congresso dei Poteri Locali e Regionali a Strasburgo.\nSempre nel 2012 riceve per il Comune di Corciano il riconoscimento come Comune finalista dell'Oscar di Bilancio sotto l'Alto Patronato del Presidente della Repubblica Italiana .\nSostenitrice di Matteo Renzi.\nIn occasione della campagna per le elezioni primarie del centrosinistra del 2012, da Sindaco di Corciano, sostiene la candidatura a Premier di Matteo Renzi. Sar\u00e0 un\u2019oratrice sul palco dell\u2019edizione della Leopolda 2012 - \u201cViva l\u2019Italia Viva. Il meglio deve ancora venire\".\nSar\u00e0, quindi, tra coloro i quali Matteo Renzi sceglier\u00e0 di candidare, nella propria quota, al Senato della Repubblica alle elezioni politiche del 25 febbraio 2013.\nSenatore della Repubblica (XVII e XVIII Legislatura).\nEletta Senatrice della Repubblica della XVII legislatura nella Circoscrizione Umbria nelle liste del Partito Democratico, ha ricoperto i seguenti incarichi:\nConferma il proprio sostegno alla candidatura di Matteo Renzi a Segretario del Partito Democratico in occasione della campagna per le elezioni primarie del Partito Democratico del 2013. e della campagna per le e lezioni primarie del Partito Democratico del 2017.\nIn occasione delle elezioni politiche italiane del 4 marzo 2018 viene candidata nella lista proporzionale del collegio plurinominale dell\u2019Umbria per il Partito Democratico e viene rieletta a Senatrice della Repubblica nella XVIII legislatura, ricoprendo i seguenti incarichi:\nA seguito della scissione del PD da parte del gruppo dei parlamentari renziani, Nadia Ginetti aderisce il 17 settembre 2019 a Italia Viva, il nuovo partito fondato da Matteo Renzi di stampo liberale e centrista."}
{"id": "4506392", "revid": "1022840", "url": "https://it.wikipedia.org/wiki?curid=4506392", "title": "Lavinia Longhi", "text": "Biografia.\nNata a Mariano Comense, in provincia di Como, da padre italiano e da madre montenegrina, intraprende sin da giovane la carriera di attrice teatrale, studiando recitazione presso la scuola di teatro \"Quelli di Grock\" di Milano. Si laurea poi in storia e conservazione dei beni teatrali, cinematografici e televisivi presso l'Universit\u00e0 Statale di Milano.\nLa sua prima prova di recitazione televisiva \u00e8 nella sit-com \"Il supermercato\", con Enrico Bertolino e Angela Finocchiaro nel 2005.\nNel 2008 recita nel film \"Sanguepazzo\", film diretto da Marco Tullio Giordana con Monica Bellucci, presentato al 61\u00ba Festival di Cannes. Sebbene impegnata in un ruolo minore, questa partecipazione consacra l'attrice mariana permettendole di recitare in produzioni importanti e non solo italiane. \nNel 2010 viene scelta come protagonista femminile del film indipendente \"I giorni della vendemmia\" e appare nei primi quattro episodi della terza stagione della serie TV \"Boris\" nel ruolo di Maddalena. \nNel 2012 \u00e8 nel cast del film \"Immaturi - Il viaggio\" di Paolo Genovese, nel ruolo di Rita. Questa partecipazione permetter\u00e0, dai tempi di \"Sanguepazzo\", di riaffermarsi nel grande cinema insieme a un cast importante. \nNel 2015 \u00e8 nel cast del film \"Italiano medio\" di Maccio Capatonda. Da tempo l'attrice collabora con il comico abruzzese: nella trasmissione satirica \"Mai dire...\" (2004-2008) della Gialappa's Band, in onda sulle reti Mediaset, nel programma demenziale \"All Music Show\" (2006-2007), trasmesso su All Music, e nella serie televisiva \"Mario\" (2013), diretta da Maccio Capatonda per MTV.\nNella sua carriera ha anche ruoli secondari in molte fiction Rai, come \"Don Matteo\" (2008), \"Giochi sporchi\" (2009), \"Ho sposato uno sbirro\" (2010), \"Crimini\" (2010), \"Nero Wolfe\" (2012), \"Un medico in famiglia\" (2014), \"Una pallottola nel cuore\" (2016) e \"Non uccidere\" (2017). Per Sky Italia l'attrice recita nella miniserie prodotta da Colorado Film Quo vadis, baby? (2008) e nella serie prodotta dalla Fox Boris (2010).\nOltre che in Italia Lavinia Longhi ha anche dato il suo contributo come attrice all'estero, in alcune produzioni per la Svizzera e per la Turchia. Riguardo all'esperienza svizzera ha recitato per conto della RSI (RadioTelevisione Svizzera Italiana) nei film televisivi \"Cuore di ghiaccio\" (2006), figurando nel cast principale, e \"Anime in corsa\" (2007), e poi per conto della RTS (Radio Televisione Svizzera Francofona) nella serie \"Station Horizon\" (2014). In Turchia ha recitato nel film \"La Signora Enrica\" (2010) e nella serie TV \"U\u00e7urum\" (2012).\nDurante la sua carriera si \u00e8 prestata come testimonial di importanti aziende: Sky Cinema (2007), Caff\u00e8 Hag (2007), Piero Guidi (2009), Calzedonia (2009), Lexus (2017) e Sostenium (2019).\nFilmografia.\n\"Aggiornato al 12 settembre 2021\"."}
{"id": "4506394", "revid": "228587", "url": "https://it.wikipedia.org/wiki?curid=4506394", "title": "Gianluca Rossi", "text": "Biografia.\nNasce a Terni l'11 giugno 1965, da una famiglia antifascista ternana. Suo nonno \u00e8 stato vice-comandante della Brigata Garibaldi \"Antonio Gramsci\" nell'Italia centrale.\nConseguito la maturit\u00e0 scientifica, si \u00e8 laureato in Medicina e Chirurgia presso l\u2019Universit\u00e0 degli studi di Perugia e, nel medesimo Ateneo, ha conseguito la specializzazione in Nefrologia. \u00c8 dirigente medico presso l\u2019U.O. di Medicina Generale del Presidio ospedaliero di Narni-Amelia della Asl 4 di Terni.\nAttivit\u00e0 politica.\nGli inizi.\nComincia il suo impegno politico nel 1982, quando si iscrive al Partito Comunista Italiano (PCI), dov'\u00e8 stato segretario della sezione \"A. Gramsci\" di Terni.\nNel 1991 aderisce alla svolta della Bolognina del Partito Democratico della Sinistra (PDS), dove diventa Responsabile dell\u2019organizzazione PDS di Terni, per poi confluire nel 1998 nei Democratici di Sinistra (DS) alla svolta di Massimo D'Alema, dove ricopre il ruolo di segretario cittadino dei DS di Stroncone, in provincia di Terni, oltre quello di Responsabile dell\u2019organizzazione dell\u2019Unione Territoriale dei DS.\nAd ottobre 2001 \u00e8 stato eletto segretario cittadino dei DS di Terni, e successivamente a gennaio 2005 segretario provinciale dei DS di Terni, contemporaneamente dal 2001 al 2007 \u00e8 stato membro del Consiglio Nazionale dei DS.\nConsigliere e assessore regionale.\nAlle elezioni regionali in Umbria del 2005 si candida nella lista Uniti nell'Ulivo, nella mozione della \"Dalemiana\" presidente uscente Maria Rita Lorenzetti, venendo eletto nella circoscrizione di Terni con 7.638 preferenze (risultando il pi\u00f9 votato della citt\u00e0 di Terni) in consiglio regionale dell'Umbria, diventando Presidente della Commissione Bilancio e con l\u2019incarico di Capogruppo di Uniti nell\u2019Ulivo, che diventer\u00e0 Partito Democratico.\nVenendo rieletto alle regionali Umbre del 2010 nel medesimo collegio, viene nominato assessore con deleghe regionali all\u2019Economia, al Lavoro e alle Risorse finanziarie ed umane dal presidente della Regione Umbria Catiuscia Marini.\nElezione a senatore.\nAlle elezioni politiche del 2013 \u00e8 stato candidato al Senato della Repubblica, dove viene eletto tra le liste del Partito Democratico nella circoscrizione Umbria.\nIl 24 gennaio 2014 ha presentato un disegno di legge sulla \"Delega al Governo per la riforma del sistema dei confidi\", approvato definitivamente il 5 luglio 2016, diventato poi la Legge n. 150/16 del 13 luglio 2016, GU n. 182 del 5 agosto 2016.\nAlle elezioni primarie del PD nel 2017 ha sostenuto la candidatura a segretario del PD di Andrea Orlando, allora Ministro della giustizia nel governo Gentiloni.\nNon viene pi\u00f9 ricandidato alle elezioni politiche del 2018, in quanto escluso dalle liste del Partito Democratico, tant'\u00e8 che il 7 marzo 2018 rifiuta la tessera e dichiara di non volersi iscrivere al Partito Democratico in polemica con l'esclusione alle liste elettorali..\nCommissario del PD di Terni.\nNell'ottobre 2019, a seguito delle dimissioni dei vertici locali del Partito Democratico di Terni ne diventa commissario straordinario su indicazione del Commissario straordinario del Partito Democratico dell'Umbria Walter Verini.\nVita privata.\nTifoso fin da bambino della Ternana Calcio, \u00e8 appassionato della montagna, pratica lo sci e ha due figli: Martina e Francesco."}
{"id": "4506395", "revid": "1632387", "url": "https://it.wikipedia.org/wiki?curid=4506395", "title": "The Latest Fashion", "text": "The Latest Fashion \u00e8 il secondo album in studio della band gallese Attack! Attack!, pubblicato il 27 settembre 2010.\nDall'album sono estratti i singoli \"Not Afraid\", \"We're Not the Enemy\" e \"Blood on My Hands\".\nLa band ha pubblicato il brano \"No Excuses\" sul sito della Hassle Records. Il cantante della band, Neil Starr, ha rivelato che stavano scrivendo nuovi brani per l'album successivo. Il 26 gennaio si \u00e8 scoperto che i brani della band erano mandati in onda dalle radio australiane, e 3 giorni dopo, hanno dichiarato che l'album sarebbe stato pubblicato l\u00ec in Australia l'11 febbraio attraverso l'Hassle Records."}
{"id": "4506396", "revid": "33689", "url": "https://it.wikipedia.org/wiki?curid=4506396", "title": "Luciano Rossi (politico)", "text": "Biografia.\nImpegno sportivo.\nAvviato alla pratica sportiva dal padre Ferdinando Rossi (per lunghi anni Presidente per la Regione Umbria del Comitato olimpico nazionale italiano) in diverse discipline sportive tra le quali calcio, pallavolo e ciclismo, ha iniziato a praticare il tiro a volo giovanissimo e gi\u00e0 nel 1969, faceva parte della Squadra Azzurra ed ha vinto nello stesso anno la medaglia di bronzo al Campionato del Mondo Juniores. Nel 1973 ha conquistato il Titolo Europeo individuale ed a squadre Juniores di Fossa Olimpica. Nel 1985 ha vinto il Titolo Italiano di Fossa Olimpica. Per 21 volte componente la Nazionale Azzurra.\nNel iniziato la carriera dirigenziale in qualit\u00e0 di Consigliere Nazionale della Federazione Italiana Tiro a Volo, carica mantenuta sino alla sua elezione a Presidente della Federazione Italiana Tiro a Volo, avvenuta a Bologna il 10 settembre 1993 e riconfermata nelle assemblee elettive del 1996, 2000, 2004, 2008, 2012 e 2016. \nA livello internazionale, nel 1994 \u00e8 stato eletto Vice Presidente della FITASC. Nel 1998 viene eletto anche Vice Presidente della ISSF (Federazione Internazionale delle discipline olimpiche del Tiro) e riconfermato per acclamazione nel 2002, nel 2006, nel 2010 e nel 2014.\nNel 1995 ha ricevuto dal Presidente del CONI Mario Pescante la Stella d\u2019Oro al merito sportivo.\nImpegno politico.\nImpegnato nell\u2019attivit\u00e0 politica in Umbria con Forza Italia, viene nominato Coordinatore Regionale del partito da Silvio Berlusconi.\nCandidato alle elezioni europee del 1999 nella circoscrizione dell'Italia centrale, ottiene 18.000 preferenze senza risultare eletto.\nNel 2000 viene eletto Consigliere regionale in Umbria nella VII Legislazione e poi \u00e8 riconfermato nel 2005 nella VIII Legislazione con 7.051 preferenze, risultando il Consigliere pi\u00f9 votato della Casa delle Libert\u00e0 in Umbria. Nella sua carriera Regionale \u00e8 stato anche Presidente della IV Commissione Consiliare.\nAttivo e presente sul fronte dell\u2019associazionismo, del volontariato e della cultura; \u00e8 Commendatore al merito della Repubblica.\nElezione a deputato.\nNel 2006 viene eletto alla Camera dei Deputati per e ricopre gli incarichi di componente della X Commissione \u201cAttivit\u00e0 Produttive, Commercio e Turismo\u201d, con speciale delega di Forza Italia per il Commercio Nazionale ed Estero, e Presidente dell\u2019Intergruppo Parlamentare \u201cAmici del Tiro, della Caccia e della Pesca\u201d.\nNel 2008 viene rieletto alla Camera dei Deputati nelle liste del Popolo della Liberta, riconfermato alla Presidenza dell\u2019Intergruppo Parlamentare \u201cAmici del Tiro, della Caccia e della Pesca\u201d, nominato membro della IV Commissione \u201cDifesa\u201d e della Commissione d\u2019Inchiesta sui Fenomeni della Contraffazione e della Pirateria in Campo Commerciale. \u00c8 stato anche Capogruppo della Commissione Speciale di Inchiesta Anticontraffazione della Camera dei Deuptati\nElezione a senatore.\nNel 2013 viene eletto al Senato della Repubblica e confermato come componente delle IV Commissione Permanente Difesa. Nel 2017 \u00e8 stato nominato Componente della Commissione d\u2019Inchiesta sulla Ricostruzione dopo il Terremoto dell\u2019Aquila del 2009. \u00c8 stato Presidente della Commissione Vigilanza e controllo.\nNon si ricandida pi\u00f9 alle elezioni politiche del 2018; terminato il mandato parlamentare torna a dedicarsi all'attivit\u00e0 di agricoltore."}
{"id": "4506397", "revid": "1318658", "url": "https://it.wikipedia.org/wiki?curid=4506397", "title": "All the Time in the World (Deep Purple)", "text": "All the Time in the World \u00e8 un brano dei Deep Purple pubblicato nel 2013 che d\u00e0 il titolo al CD singolo lanciato circa un mese prima della pubblicazione dell'album \"Now What?!\" in cui \u00e8 inserito come 10^ traccia.\nIl singolo oltre al suddetto brano in versione \"radio mix edit\" ospita un'altra traccia, estratta dallo stesso album, dal titolo \"Hell to Pay\" in versione \"radio edit\" a cui fanno seguito due bonus tracks live eseguite all'Hard Rock Caf\u00e8 di London il 10/10/2005: \"Perfect Strangers\" e \"Rapture of the Deep\" gi\u00e0 pubblicate nell'edizione giapponese di \"Live at Montreux 1996\" e nella versione \"Tour Edition\" per il mercato Europeo, dell'album \"Rapture of the Deep\".\nIl produttore \u00e8 Bob Ezrin."}
{"id": "4506398", "revid": "1543377", "url": "https://it.wikipedia.org/wiki?curid=4506398", "title": "Ajoene", "text": "Lajoene \u00e8 un composto chimico derivato nell'aglio isolato per la prima volta in laboratorio nel 1984.\nCaratteristiche strutturali e fisiche.\nSi tratta di un disolfuro insaturo derivato da una reazione chimica che coinvolge due molecole di allicina, un composto solfossido che conferisce all'aglio l'odore e il sapore caratteristici e che viene rilasciato dopo lo schiacciamento o la fine tritatura degli spicchi. La conseguente formazione di ajoene avviene quando l'allicina si dissolve in vari solventi, tra cui oli alimentari. L'ajoene che si forma nel macerato di aglio \u00e8 pi\u00f9 stabile e abbondante.\nPotenziale uso in medicina.\nStudi scientifici hanno dimostrato per l'ajoene numerose propriet\u00e0 che potrebbero giustificarne l'uso in medicina. Pu\u00f2 agire come antiossidante, inibendo il rilascio di superossidi, come antitrombotico e come antivirale, in particolar modo contro \"Vaccinia\", \"Herpes simplex\", \"Rhinovirus\", virus parainfluenzali umani e il virus della stomatite vescicolare. Nell'infezione da HIV pare bloccare i processi virali dipendenti dalle integrine. L'ajoene ha dimostrato anche attivit\u00e0 antibatteriche e antifungine, in particolare nell'infezione da \"Candida albicans\" e da \"Tinea pedis\". \u00c8 stato studiato inoltre come farmaco da utilizzare nel trattamento della leucemia mieloide acuta, mentre parrebbe ridurre le dimensioni tumorali nel carcinoma basocellulare inducendo apoptosi e inibendo in generale la crescita dei tumori agendo sui microtubuli del citoscheletro e mediante altri meccanismi. Nel 2012 \u00e8 stato dimostrato che l'ajoene inibisce i geni controllati mediante il sistema del \"quorum sensing\"."}
{"id": "4506399", "revid": "288300", "url": "https://it.wikipedia.org/wiki?curid=4506399", "title": "Beira-Mar", "text": ""}
{"id": "4506406", "revid": "114769527", "url": "https://it.wikipedia.org/wiki?curid=4506406", "title": "Stefano Lucidi", "text": "Biografia.\nElezione a senatore.\nAlle elezioni politiche del 2013 viene eletto senatore della XVII legislatura della Repubblica Italiana nella circoscrizione Umbria per il Movimento 5 Stelle.\nAlle elezioni politiche del 2018 \u00e8 rieletto senatore. Dall'11 settembre 2018 \u00e8 tesoriere del Movimento 5 Stelle al Senato.\nIl 12 dicembre 2019, dopo aver espresso il proprio dissenso sulla posizione del Movimento in merito al Mes e aver votato contro la risoluzione di maggioranza, aderisce alla Lega, pur avendo espresso in passato qualche polemica, insieme ai colleghi di partito Ugo Grassi e Francesco Urraro."}
{"id": "4506409", "revid": "287204", "url": "https://it.wikipedia.org/wiki?curid=4506409", "title": "Francesco Verducci", "text": "Biografia.\nS\u00ec \u00e8 laureato in Lettere e Filosofia all'Universit\u00e0 La Sapienza di Roma, con una tesi su Ernesto Nathan.\nDopo aver lavorato presso l'Ufficio Studi nazionale delle ACLI ed aver partecipato al tavolo sul diritto allo studio istituito dal Ministro Luigi Berlinguer, nel 1998 viene chiamato nella Segreteria regionale dei DS Marche. Dal 2000 al 2006 ricopre l'incarico di Coordinatore della Segreteria regionale e Responsabile Organizzazione di una struttura con circa 300 unit\u00e0 di base e 20.000 iscritti. Nel 2004 \u00e8 eletto Segretario provinciale dei DS del Fermano e nell'Assemblea nazionale dell'Ulivo. Nel 2006 entra nella Segreteria nazionale dei DS, con il ruolo di Responsabile Comunicazione e Formazione politica. \u00c8 tra coloro maggiormente impegnati nell'organizzazione del Congresso nazionale dei DS (a Firenze) e nel lavoro costituente che porter\u00e0 alla nascita del Partito Democratico. Dopo le primarie dell'ottobre 2007, entra nella Direzione nazionale del PD e guida il nuovo Dipartimento Comunicazione Online e New Media; in questa veste cura, tra le altre cose, il portale www.partitodemocratico.it e lo start-up della Tv web e satellitare Youdem, che ha diretto fino a marzo 2009. Con la segreteria Bersani ricopre l'incarico di ViceResponsabile Vicario del Dipartimento Cultura e Informazione.\nRicercatore universitario presso l'Universit\u00e0 degli Studi di Macerata. Tra le sue pubblicazioni, nel 2009 \u00e8 uscito per la CEUM \"Politica 2.0. Crisi e vitalit\u00e0 della democrazia nel tempo della societ\u00e0 in rete.\"\nCarriera politica.\nDeputato.\nDall'8 ottobre 2012 \u00e8 Deputato della Repubblica, subentrato alla Camera dei Deputati fino alla fine della XVI legislatura. Fa parte della Commissione Bilancio.\nSenatore.\nNel 2013 viene eletto senatore della XVII legislatura della Repubblica Italiana nella circoscrizione Marche per il Partito Democratico.\nComponente della Commissione Affari Esteri (dal 7 gennaio 2015, essendo prima membro della V Commissione - Bilancio), \u00e8 vicepresidente della Commissione di Vigilanza RAI e della commissione per le migrazioni dell'Assemblea del Consiglio d'Europa.\nDal giugno 2013, \u00e8 il Coordinatore nazionale dell'Associazione politica Rifare l'Italia, di cui \u00e8 tra i principali animatori insieme Matteo Orfini e Andrea Orlando, aderisce alla mozione Renzi-Martina dichiarando chiusa l'esperienza di Rifare l'Italia.\nAlle elezioni politiche del 2018 viene rieletto al Senato. Nel dicembre 2019 \u00e8 tra i 64 firmatari (di cui solo altri 6 del Pd) per il referendum confermativo sul taglio dei parlamentari svoltosi nel settembre 2020. Al referendum costituzionale del 20 e 21 settembre 2020, coerentemente a quanto fatto nel dicembre 2019 per bocciare la riforma, si schiera per il \u00abno\u00bb, schierandosi assieme alla sua sottocorrente orfiniana del PD.\nVita privata.\nSposato con Cristina Zanchelli, \u00e8 padre di due figli, Federico e Tommaso"}
{"id": "4506414", "revid": "767487", "url": "https://it.wikipedia.org/wiki?curid=4506414", "title": "Parigi-Troyes 2009", "text": "La Parigi-Troyes 2009, cinquantunesima edizione della corsa e valida come evento dell'UCI Europe Tour 2009 categoria 1.2, si svolse il 15 marzo 2009 su un percorso totale di circa 172,1\u00a0km. Fu vinto dal francese Yannick Talabardon che termin\u00f2 la gara in 3h58'42\", alla media di 43,25\u00a0km/h.\nAll'arrivo 103 ciclisti portarono a termine il percorso."}
{"id": "4506415", "revid": "1776051", "url": "https://it.wikipedia.org/wiki?curid=4506415", "title": "Mario Morgoni", "text": "Biografia.\nAttivit\u00e0 politica.\nGi\u00e0 ex militante attivo della FGCI e del PCI, \u00e8 stato sindaco di Potenza Picena dal 1995 al 2004, consigliere comunale dal 1980 al 1990 e consigliere provinciale a Macerata dal 2009 al 2010.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Marche per il Partito Democratico.\nElezione a deputato.\nAlle elezioni politiche del 2018 viene eletto alla Camera dei deputati per la XVIII legislatura."}
{"id": "4506420", "revid": "1833487", "url": "https://it.wikipedia.org/wiki?curid=4506420", "title": "Camilla Fabbri", "text": " \nBiografia.\nSenatrice della Repubblica italiana. Figlia di Mario Umberto Fabbri, politico del PCI.\nDopo aver conseguito il diploma di ragioneria presso l'istituto privato \"Leonardo da Vinci\", entra nella CNA di Pesaro diventandone, dopo aver assunto diversi incarichi, Segretario Provinciale (nel 2005) per due mandati consecutivi.\nAlla guida della CNA di Pesaro e Urbino porta alla ribalta il mondo artigiano e delle professioni, organizzando numerose iniziative anche di respiro nazionale. Coinvolta nel sociale, \u00e8 tra i fondatori della onlus \"La goccia\" e dell'associazione \"Alimamy\", entrambe attive a sostegno delle popolazioni dell'Africa.\nMamma di due figli, sa conciliare lavoro, carriera e famiglia, senza rinunciare alle sue aspirazioni personali. Politico di spicco nelle file del Partito Democratico pesarese, nonch\u00e9 regionale, componente l'assemblea nazionale del PD.\n\u00c8 la donna pi\u00f9 votata nelle Marche alle primarie del dicembre 2012 che le consentono di essere candidata alle elezioni del Febbraio 2013, in qualit\u00e0 di capolista nelle Marche al Senato della Repubblica. Nelle elezioni politiche tenutesi a Marzo 2018 viene candidata alla Camera dei deputati, senza successo.\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Marche per il Partito Democratico.\nDal 2014 Presidente della Commissione di inchiesta sugli infortuni sul lavoro.\nMembro della 10\u00aa Commissione permanente (Industria, commercio, turismo).\nMembro della Commissione parlamentare per l'indirizzo generale e la vigilanza dei servizi radiotelevisivi.\nMembro della Commissione parlamentare di inchiesta sul sistema bancario e finanziario.\nAlle elezioni del 2018 \u00e8 candidata alla Camera dei Deputati per il centro-sinistra nel collegio uninominale di Fano, ma non viene rieletta."}
{"id": "4506428", "revid": "1442080", "url": "https://it.wikipedia.org/wiki?curid=4506428", "title": "BMW Open 2013 - Qualificazioni singolare", "text": "Le qualificazioni del singolare del BMW Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4506430", "revid": "232551", "url": "https://it.wikipedia.org/wiki?curid=4506430", "title": "Luigi XIV - Il sogno di un Re", "text": "Luigi XIV - Il sogno di un Re (francese: \"Versailles, le r\u00eave d'un roi\", inglese: \"The Dream of a King\") \u00e8 un film per la televisione del 2008 diretto da Thierry Binisti. Il film fu trasmesso in Italia su History Channel nel 2013.\nTrama.\nIl film racconta la vita di Luigi XIV, il Re Sole, dall'infanzia fino alla morte, soffermandosi particolarmente sulla costruzione della reggia di Versailles."}
{"id": "4506437", "revid": "1149807", "url": "https://it.wikipedia.org/wiki?curid=4506437", "title": "Date A Live", "text": " \u00e8 una serie di light novel giapponese scritta da K\u014dshi Tachibana e illustrata da Tsunako. Il primo volume \u00e8 stato pubblicato il 19 marzo 2011 da Fujimi Shob\u014d e al 19 marzo 2020 sono stati pubblicati ventidue romanzi della serie. Quattro adattamenti manga sono stati realizzati da diversi disegnatori, tutti pubblicati da Fujimi Shobo.\nUna serie televisiva anime ispirata alla serie di romanzi \u00e8 stata prodotta da AIC PLUS+ e trasmessa dal 6 aprile al 15 giugno 2013, con il primo distribuito via streaming in anteprima su Nico Nico Douga il 31 marzo; alla prima stagione \u00e8 seguita la pubblicazione di un episodio OAV in allegato al nono romanzo della serie originale. La serie \u00e8 stata rinnovata per altre due stagioni: la seconda da 10 episodi \u00e8 stata prodotta da Production IMS, trasmessa da aprile a giugno 2014 e succeduta da un altro episodio OAV; la terza \u00e8 stata invece prodotta da J.C.Staff ed \u00e8 andata in onda dall'11 gennaio al 29 marzo 2019. Un lungometraggio animato \u00e8 stato distribuito dal 22 agosto 2015 in Giappone, mentre nel settembre 2019 \u00e8 stata resa nota la produzione di un nuovo anime sul franchise \"Date A Live\".\nTrama.\nTrent'anni prima dell'inizio della storia, uno strano fenomeno chiamato poi sisma spaziale si abbatte nel centro dell'Eurasia devastandola e provocando la morte di 150 milioni di persone. Dopo questo evento altri piccoli sismi spaziali di dimensioni minori cominciano ad abbattersi in tutto il mondo. La storia inizia il 10 aprile, giorno in cui si ritorna a scuola dopo la fine delle vacanze primaverili. Il protagonista della storia, Shido Itsuka, un normale ragazzo liceale si imbatte in una misteriosa ragazza apparsa proprio al centro del cratere causato da un sisma spaziale. Sua sorella Kotori gli rivela poi che quella ragazza \u00e8 uno \"Spirito\" e che essi sono la vera causa dei sismi spaziali. Shido apprende anche che sua sorella \u00e8 la comandante della Fraxinus e che fa parte di un'organizzazione chiamata Ratatoskr. Shido viene quindi reclutato dall'organizzazione per via della sua misteriosa capacit\u00e0 di sigillare i poteri degli Spiriti, in modo tale da fermarli e far s\u00ec che non rappresentino pi\u00f9 una minaccia per l'umanit\u00e0. Tuttavia, vi \u00e8 un problema: per sigillare i poteri di uno Spirito, Shido deve invitarla a un appuntamento e farla innamorare di lui per poi baciarla.\nLa storia si incentra sul giovane Shido e sui suoi vari appuntamenti con gli Spiriti, oltre che alla scoperta sulle origini degli Spiriti stessi e a ulteriori dettagli sulla loro esistenza.\nTerminologia.\nSpiriti.\nCon il termine si indicano forme di vita misteriose che risiedono in una dimensione diversa dal nostro mondo e la cui esistenza \u00e8 avvolta nel mistero. Sono esseri dotati di elevate capacit\u00e0 combattive e dispongono dei pi\u00f9 svariati poteri. Quando attraversano le dimensioni per arrivare nel nostro mondo possono far vibrare lo spazio causando un sisma spaziale che devasta l'area circostante in modo simile a una grande esplosione, per questo motivo gli Spiriti vengono classificati come pericolose calamit\u00e0 naturali da eliminare, anche se la loro esistenza viene tenuta segreta alla popolazione. Gli Spiriti hanno l'aspetto di giovani ragazze e la loro struttura corporea \u00e8 identica a quella di un essere umano. Tutti gli Spiriti dispongono di capacit\u00e0 fisiche sovrumane oltre ad avere la capacit\u00e0 di volare, sono inoltre protetti dal loro Abito Astrale che fa loro da scudo e che li rendono immuni alla maggior parte delle armi convenzionali. Gli Spiriti dispongono tutti di un loro Angelo personale che possono usare come armi per combattere.\nAbito Astrale.\nL'Abito Astrale, \u00e8 l'abito che indossano gli Spiriti. L'abito \u00e8 composto da energia spirituale e funge come sorta di armatura per proteggere gli Spiriti. Gli abiti astrali non possono essere scalfiti o danneggiati da mezzi convenzionali. Gli abiti astrali garantiscono l'immunit\u00e0 a qualsiasi attacco e possono essere danneggiati solo attraverso speciali tecnologie come quella dei Realizer o dagli attacchi di altri Spiriti. Oltre a l'immunit\u00e0, gli Abiti Astrali presentano di per s\u00e9 un'elevatissima resistenza, sostenendo sia gli attacchi dei Wizard dell'AST sia quelli della DEM.\nAngeli.\nGli Angeli sono lo scudo assoluto che protegge gli Spiriti e vengono utilizzati dagli Spiriti stessi come principale mezzo offensivo per combattere. Ognuno di loro prende il nome dai dieci angeli guardiani dell'albero Sephirot, l'albero della vita. La loro forma e i loro poteri variano da Spirito a Spirito. I poteri degli Angeli si riflettono sugli Spiriti stessi fungendo sia come mezzo sia come amplificatore per i loro poteri. Gli angeli hanno, inoltre, la comune capacit\u00e0 di potersi riformare se vengono distrutti o danneggiati indipendentemente dal tipo o entit\u00e0 di danno. Inoltre tutti gli Spiriti possiedono una conoscenza istintiva sull'utilizzo dei loro angeli.\nForma Inversa.\nLa Forma Inversa \u00e8 un ulteriore stadio a cui possono giungere gli Spiriti, a detta di Westcott, \u00e8 l'aspetto originario che hanno gli Spiriti nella dimensione da cui provengono. Gli Spiriti sono in grado di raggiungere questa forma, quando provano sentimenti ed emozioni negative. In questa forma dispongono di un nuovo Abito Astrale, e il loro Angelo viene sostituito da un Re Demone con gli stessi poteri e abilit\u00e0 della sua controparte. Gli Spiriti dopo la trasformazione sono molto pi\u00f9 potenti che nella loro forma normale, diventando estremamente aggressivi e pericolosi. Dopo la trasformazione i loro poteri e le loro abilit\u00e0 rimangono pressoch\u00e9 uguali a quelle che avevano nella loro forma normale, ma vengono notevolmente incrementati. Dopo l'inversione gli Spiriti possono raggiungere un punto di non ritorno, che una volta oltrepassato rende a Shido impossibile annullare l'inversione.\nRe Demoni.\nI Re Demoni sono le armi principali degli Spiriti nella loro Forma Inversa. Come per gli angeli, ognuno di loro prendono i nomi dai dieci demoni guardiani dell'albero Qliphoth, l'albero della morte. I Re Demoni hanno un aspetto simile ma pi\u00f9 oscuro rispetto agli angeli di cui sono la controparte. I Re Demoni hanno gli stessi poteri e abilita delle loro controparti, tuttavia sono molto pi\u00f9 potenti.\nCristallo Sephira.\nI cristalli Sephira sono misteriose gemme che tutti gli Spiriti portano all'interno dei loro corpi. Quando qualcuno tocca il cristallo, esso viene assorbito da chi l'ha toccato e lo trasforma in uno Spirito. Ogni cristallo contiene al suo interno un Angelo ed \u00e8 la fonte dei poteri di tutti gli Spiriti. I Cristalli Sephira possono essere rimossi solo con la morte stessa dello Spirito, oppure attraverso l'utilizzo dei Realizer, tuttavia questa procedura \u00e8 di norma fatale per gli Spiriti. A detta di Mio i cristalli Sephira possono inoltre essere tossici per il corpo dell'ospite e possono condurlo alla follia. I Cristalli necessitano quindi di essere raffinati uccidendo l'ospite iniziale per poi trapiantare il cristallo in un nuovo ospite. La continua raffinazione dei cristalli consente a essi di completarsi, in questo modo, vengono risolti anche gli inconvenienti negativi.\nCristallo Qlipha.\nI cristalli Qlipha sono le controparti dei cristalli Sephira, essi hanno la stessa forma dei cristalli Sephira ma sono neri. Essi si trovano all'interno dei corpi degli Spiriti quando sono nella loro Forma Inversa. Esattamente come i cristalli Sephira, ogni cristallo Qlipha contiene al suo interno un Re Demone ed \u00e8 la fonte dei poteri di tutti gli Spiriti quando sono in questa forma. Se un cristallo Qlipha viene estratto dal corpo di uno Spirito esso perde la capacit\u00e0 di trasformarsi nella sua Forma Inversa e torna alla sua forma normale. Proprio come avviene per i cristalli Sephira l'estrazione di un cristallo Qlipha \u00e8 di norma fatale per uno Spirito.\nSpacequakes.\nGli spacequakes o anche sismi spaziali sono fenomeni che si verificano quando una determinata area dello spazio vibra. Quando ci\u00f2 accade tutto ci\u00f2 che si trova all'interno di quello spazio viene distrutto. Questi fenomeni vengono causati dagli Spiriti quando attraversano la loro dimensione per giungere nella nostra, ma possono anche essere causati volontariamente dagli Spiriti stessi. Uno spacequake pu\u00f2 essere annullato se ne viene generato un altro della stessa potenza e dimensione.\nLost.\n\u00c8 un termine utilizzato quando uno Spirito scompare dal nostro mondo per tornare nella loro dimensione, dopodich\u00e9 la loro ricerca diventa impossibile fino a che non riappaiono. Tuttavia, gli Spiriti sigillati da Shido non sono in grado di tornare nell'altra dimensione.\nFraxinus.\nLa Fraxinus \u00e8 l'aeronave principale del Ratatoskr. L'aeronave funge da centro di comando del Ratatoskr, proprio per questo rappresenta una base molto importante per i suoi membri. Solitamente l'aeronave si trova a circa 15.000 metri sopra la citt\u00e0 di Tengu. L'aeronave dispone di diverse armi sia a scopo difensivo sia offensivo. Dopo essere stata gravemente danneggiata da Origami, la Fraxinus viene ricostruita e aggiornata in una versione pi\u00f9 potente chiamata Fraxinus EX.\nGoetia.\nLa Goetia \u00e8 l'aeronave da guerra personale di Ellen, viene pilotata solamente da quest'ultima attraverso una rete di fili e di dispositivi elettronici. Vanta una notevole potenza di fuoco, tuttavia il punto di forza dell'aeronave sta nella sua destrezza locomotiva dovuta a chi la pilota. Le prestazioni sono abbastanza elevate da sconfiggere facilmente la Fraxinus nella prima linea temporale, anche se subisce diversi danni durante lo scontro con la nuova Fraxinus EX.\nRealizer.\nI Realizer sono una speciale tecnologia inventata da Isaac. Questa tecnologia viene distribuita in tutti i paesi del mondo e viene impiegata nei pi\u00f9 svariati campi tra cui quello medico e bellico. Le principali aziende fornitrici di questa tecnologia sono la DEM e l'Asgard Electronics che distribuiscono i Realizer a tutte le forze militari nel mondo. La tecnologia dei Realizer viene soprattutto impiegata in ambito bellico per combattere gli Spiriti poich\u00e9 questa tecnologia \u00e8 l'unico modo per ferire uno Spirito quando indossa il suo Abito Astrale. Questa tecnologia pu\u00f2 anche essere applicata per la ricostruzione degli edifici. L'esistenza di questa tecnologia \u00e8 segreta e solo i governi e le unit\u00e0 anti Spirito ne sono a conoscenza, rimanendo quindi sconosciuta alla popolazione civile.\nUnit\u00e0 CR.\nLe unit\u00e0 CR o meglio CR-Unit sono tute da combattimento che sfruttano la tecnologia dei Realizer per combattere gli Spiriti. Vengono infatti utilizzate dalle forze speciali di tutto il mondo per contrastare la minaccia degli Spiriti. I Wizards dell'AST, della DEM e delle altre unit\u00e0 anti-Spirito indossano queste tute per poter combattere gli Spiriti. La tuta infatti garantisce una maggiore forza fisica e dispone di diverse armi per l'utilizzatore. Esistono inoltre diversi modelli di CR-Unit che si differenziano dai modelli standard utilizzati dalle forze militari, questi modelli vengono prodotti dalla DEM e dall'Asgard Electronics.\nWizard.\nI Wizard o anche maghi sono esseri umani addestrati all'utilizzo dell'avanzata tecnologia dei Realizer implementata nelle loro CR-Unit per scopi militari e in particolar modo per sconfiggere gli Spiriti. I Wizard hanno ricevuto tutti una speciale formazione per poter controllare il Territory generato dai Realizer al fine di combattere gli Spiriti e dispongono di un impianto di manipolazione che permette loro di espanderlo e manipolarlo attraverso la loro concentrazione. I Wizards attraverso la manipolazione del Territory sono in grado di volare e di avere anche altre capacit\u00e0, ma questo dipende dal tipo di CR-Unit che si utilizza. L'utilizzo delle CR-Unit pi\u00f9 avanzate pu\u00f2 spesso essere fatale, poich\u00e9 il loro utilizzo provoca un enorme stress sul corpo e la mente. I Wizard tuttavia possono sottoporsi a dei trattamenti sul loro corpo in modo da aumentare le loro capacit\u00e0 e poter utilizzare CR-Unit pi\u00f9 avanzate. La modifica dei loro corpi pu\u00f2 per\u00f2 portare alla riduzione della loro aspettativa di vita, come nel caso di Mana. La maggior parte dei Wizard fanno parte della DEM tuttavia alcuni stati hanno creato delle loro squadre di Wizard sotto il loro comando, come l'AST e la SSS. Da un punto di vista complessivo, per\u00f2, anche utilizzando tutte le loro attrezzature i Wizard non sono in grado di contrastare il potere immenso degli Spiriti. Tuttavia esistono anche alcune eccezioni come Ellen Mira Mathers, Mana Takamiya e Artemisia Bell Ashcroft, che sono considerate Wizard talmente forti da contrastare da sole uno Spirito.\nTerritory.\nIl Territory \u00e8 un'area d'influenza circolare generato dai Realizer. Attraverso la manipolazione del loro Territory , al suo interno i Wizard sono in grado di compiere imprese praticamente impossibili per i normali esseri umani come se stessero usando la magia. Tra di esse vi \u00e8 la possibilit\u00e0 di volare, annullare la gravit\u00e0, rafforzare il proprio corpo aumentando forza e agilit\u00e0, creare scudi e barriere per difendersi dagli attacchi degli Spiriti, far levitare gli oggetti indipendentemente dal peso, aumentare il potere distruttivo delle armi come pistole, spade o missili e intrappolare qualcosa o qualcuno all'interno del proprio Territory. Il raggio del Territory pu\u00f2 essere controllato dal Wizard tramite una grande concentrazione, ma pi\u00f9 esso viene esteso e pi\u00f9 perde efficacia, al contrario pi\u00f9 l'area d'influenza viene ridotta pi\u00f9 il Territory risulta efficace. Ellen Mira Mathers \u00e8 l'unica Wizard al mondo a poter usare un Territory senza l'impiego di una CR-Unit.\nRound.\nI Round sono i membri del consiglio d'amministrazione del Ratatoskr. Il consiglio \u00e8 noto anche come La Tavola Rotonda. Il gruppo \u00e8 composto principalmente dai finanziatori del Ratatoskr, e con l'eccezione di Woodman, la maggior parte dei Round \u00e8 interessata unicamente al potere degli Spiriti per i propri interessi. In seguito agli eventi di Itsuka Disaster, molti membri dei Round vengono puniti per aver tramato alle spalle di Woodman.\nAdeptus.\nIl sistema degli Adeptus \u00e8 una gerarchia presente all'interno della DEM tra i suoi Wizard. In questa gerarchia sono presenti i Wizard pi\u00f9 forti all'interno dell'organizzazione. A ogni Wizard a cui viene assegnato il titolo di Adeptus viene anche assegnato un numero che indica il suo livello di forza. Ellen Mira Mathers \u00e8 il Wizard all'apice di questa gerarchia essendo lei l'Adeptus 1. Nel corso della storia Jessica, l'Adeptus 3 della DEM perde la vita mentre l'Adeptus 2, Mana lascia l'organizzazione e il suo posto viene preso inseguito da Artemisia Bell Ashcroft.\nSSS (Special Sorcery Service).\nL'SSS \u00e8 l'equivalente britannica dell'AST che appare nel manga Date AST Like. Si tratta di un'organizzazione anti-Spirito legata alla DEM e la cui sede operativa si trova a Londra. Artemisia Bell Ashcroft era il Wizard al vertice dell'organizzazione prima che lasciasse l'SSS per entrare nella DEM.\nSemi-Spiriti.\nI Semi-Spiriti sono una tipologia di Spiriti che appare in Date A Live Fragment. Come suggerisce il nome sono Spiriti incompleti che risiedono nel Mondo Confinante. La differenza sostanziale che li differenzia dagli Spiriti \u00e8 il fatto che possiedono solo un frammento di un cristallo Sephira. Mentre vivono nel Mondo Confinante, l'esistenza dei Semi-Spiriti \u00e8 alimentata dal loro frammento di Sephira. Nel caso il frammento venga danneggiato o rimosso, il Semi-Spirito inizier\u00e0 immediatamente a svanire. Inoltre, la stragrande maggioranza dei Semi-Spiriti hanno parte dei loro ricordi relativi alle loro vecchie vite come umani nell'altro mondo. Tuttavia, la maggioranza non riesce a ricordare come siano finiti per perdersi nel Mondo Confinante. Inoltre, non \u00e8 raro che un Semi-Spirito perda completamente i suoi ricordi e persino la sua intera personalit\u00e0 durante la permanenza nel Mondo Confinante. Ci\u00f2 che \u00e8 essenziale per la sopravvivenza dei Semi-Spiriti \u00e8 avere sogni o aspirazioni per il futuro. Un Semi-Spirito che non \u00e8 attaccato ad un forte desiderio alla fine svanir\u00e0 completamente a prescindere dalla condizione del suo frammento di Sephira.\nLuoghi.\nTenguu.\n\u00c8 la citt\u00e0 in cui abitano Shido e Kotori e dove si svolgono la maggior parte degli eventi in Date A Live. La citt\u00e0 si trova all'interno della regione del Kanto ed \u00e8 circondata completamente da montagne. La citt\u00e0 \u00e8 stata costruita su un gigantesco cratere formato da un sisma spaziale in Giappone trent'anni prima, inoltre dispone delle pi\u00f9 avanzate tecnologie per prevenire i sismi spaziali. La citt\u00e0 \u00e8 infatti molto tecnologica e sono presenti ovunque sensori e allarmi in grado di rilevare i sismi spaziali. Oltre a ci\u00f2 sono presenti anche rifugi sotterranei sparsi per tutta la citt\u00e0.\nRaizen High School.\nLa Raizen High School o anche Istituto Superiore Raizen, \u00e8 la scuola frequentata attualmente da Shido e da alcuni degli Spiriti. Tohka, Origami, le sorelle Yamai, e occasionalmente Kurumi, vengono a scuola qui. Si tratta di una scuola pubblica situata nella citt\u00e0 di Tenguu. Essendo stata costruita nell'area del disastro che ha colpito il Giappone dallo scisma di trent'anni prima, la scuola \u00e8 stata installata con il nuovo tipo di rifugio sotterraneo in grado di adattarsi a tutti gli studenti per ogni volta che si verifica uno sisma nell'area circostante. Proprio per questi motivi il tasso di frequentazione della scuola \u00e8 piuttosto elevato. Le regole della scuola obbligano gli studenti a indossare in ogni momento l'uniforme scolastica durante tutte le ore di lezione.\nIsola Arubi.\n\u00c8 un'isola di propriet\u00e0 della DEM dove Shido e gli altri studenti della sua classe vanno in gita. \u00c8 l'isola sulla quale Shido incontra la prima volta le sorelle Yamai e dove avviene il primo scontro diretto con la DEM.\nIsola Neryl.\nL'isola Neryl \u00e8 un'isola che si trova nell'oceano Pacifico. L'isola \u00e8 di propriet\u00e0 della DEM dove \u00e8 presente anche una loro base. Nia dopo essere stata catturata dalla DEM \u00e8 stata tenuta in coma su quest'isola. Durante il corso della serie mentre avviene il trasporto di Nia, Kurumi che \u00e8 alla ricerca di Nia, attacca il convoglio che sta per partire dalla base dell'isola venendo per\u00f2 fermata da Artemisia.\nMondo Confinante.\nIl Mondo Confinante \u00e8 la dimensione in cui risiedono i Semi-Spiriti e prima di loro gli Spiriti stessi. Venne creata dal Primo Spirito al momento della sua nascita. Le leggi che governano questa dimensione sono completamente diverse da quelle del mondo reale. Nella serie principale di Date A Live il Mondo Confinante viene solo accennato, mentre nella serie \"Date A Live Fragment: Date A Bullet\" \u00e8 il luogo principale dove si svolgono gli eventi. In \"Date A Bullet\" dopo la partenza degli Spiriti la dimensione \u00e8 abitata dai Semi-Spiriti. Il Mondo Confinante \u00e8 divisa in 10 regioni ognuna delle quali associata a uno degli Spiriti ed \u00e8 governata da un Semi-Spirito.\nMedia.\nLight novel.\nScritte da K\u014dshi Tachibana e illustrate da Tsunako, le light novel di \"Date A Live\" sono state pubblicate dalla casa editrice Fujimi Shob\u014d, sotto l'etichetta Fujimi Fantasia Bunko. Il primo romanzo \u00e8 stato pubblicato il 19 marzo 2011 ed entro il primo quadrimestre 2020 sono stati pubblicati in tutto ventidue volumi.\nUna serie spin-off intitolata \u00e8 stata pubblicata dallo stesso editore a partire dal 18 maggio 2013 e alla fine del 2019 sono usciti 9 volumi in totale. Sotto la supervisione di Tachibana, una seconda serie spin-off di light novel intitolata , scritta da Yuichiro Higashide e illustrata da NOCO, \u00e8 stata pubblicata il 18 marzo 2017 sempre da Fujimi Shobo.\nManga.\nUn manga disegnato dall'artista ringo e ispirato ai romanzi di \"Date A Live\" \u00e8 stato serializzato sul \"Monthly Sh\u014dnen Ace\" di Kadokawa Shoten a partire da aprile 2012, salvo poi interrompersi bruscamente e in maniera definitiva un anno dopo a causa di problemi di salute del disegnatore. Un unico volume \"tank\u014dbon\" \u00e8 stato pubblicato da Kadokawa per questa serie il 21 agosto 2012.\nUn secondo manga disegnato da Sekihiko Inui \u00e8 stato serializzato sulla rivista \"Monthly Sh\u014dnen Ace\" a partire dal numero di gennaio 2014, pubblicato il 26 novembre 2013. Sul secondo volume del manga viene in seguito annunciato che il terzo volume, all'epoca previsto per l'inverno 2014, sarebbe stato l'ultimo.\nUn manga spin-off intitolato \"Date A Party\" e disegnato da Yui Hinamori \u00e8 stato pubblicato a partire dal numero di febbraio 2014 della rivista \"Dragon Age\" di Fujimi Shob\u014d, uscito il 9 gennaio 2014. La serie \u00e8 incentrata su alcune vicende tratte dalla vita quotidiana dei protagonisti della serie di romanzi originale.\nAnime.\nNel novembre 2011 l'editore Fujimi Shob\u014d rese noto tramite la propria etichetta Fantasia Bunko che era in lavorazione un anime ispirato alla serie di romanzi \"Date A Live\". La serie televisiva \u00e8 stata prodotta dallo studio AIC PLUS+ sotto la regia di Keitaro Motonaga. Satoshi Shino si \u00e8 occupato dello sviluppo dell'aspetto dei personaggi basandosi su quello originale di Tsunako, mentre Go Sakabe si \u00e8 occupato della colonna sonora insieme al direttore del suono Yasunori Ebina. Composto da 12 episodi, l'anime \u00e8 stato pubblicato in prima battuta via web sul servizio di video streaming Niconico dal 31 marzo 2013, per poi avere una regolare trasmissione televisiva su Tokyo MX a partire dal 6 aprile 2013 La pubblicazione online si \u00e8 conclusa il 16 giugno, mentre quella televisiva il 22 giugno. Un tredicesimo episodio aggiuntivo \u00e8 stato pubblicato come OAD in Blu-ray in allegato al nono romanzo della serie originale il 20 dicembre 2013. La sigla di apertura \u00e8 intitolata ed \u00e8 interpretata da Sweet Arms, un gruppo musicale composto da Iori Nomizu, Misuzu Togashi, Kaori Sadohara e Misato. Nella prima stagione sono state utilizzate quattro sigle di chiusura: per il primo episodio e per l'OAV \u00e8 stata utilizzata \"Hatsukoi Winding Road\", interpretata da Ririko (doppiatrice di Kayoko Tsumita), amica d'infanzia (doppiata da Risako Murai) e da senpai (doppiata da Midori Tsukimiya), i personaggi dall'universo del galge presente in \"Date A Live\", . Per i restanti episodi le sigle di chiusura sono interpretate da Iori Nomizu e sono intitolate rispettivamente \"SAVE MY HEART\" (episodi 3, 7, 9 e 11), (episodio 5) ed \"Save The World\" (restanti). I diritti dell'anime per la trasmissione in streaming nel Nord America sono stati acquistati da Funimation Entertainment, mentre per la distribuzione home video australiana da Madman Entertainment.\nUna seconda stagione dell'anime, intitolata \"Date A Live II\" venne annunciata al termine della trasmissione dell'ultimo episodio della prima stagione. Stavolta prodotta dallo studio Production IMS la cui trasmissione fu in seguito confermata per il mese di aprile del 2014 La messa in onda \u00e8 poi iniziata l'11 aprile 2014 su Tokyo MX e altre reti. Un secondo episodio OAV \u00e8 stato distribuito in allegato al terzo volume dell'Encore in formato Blu-ray il 9 dicembre 2014. La sigla di apertura \u00e8 intitolata \"Trust in You\" interpretata dalle Sweet Arms, mentre la sigla di chiusura \u00e8 \"Day to Story\" di Kaori Sadohara.\nUna terza stagione dell'anime, intitolata \"Date A Live III\" \u00e8 stata annunciata attraverso un post di Twitter dall'autore stesso dell'opera. Prodotta dallo studio J.C.Staff, \u00e8 stata trasmessa dall'11 gennaio al 29 marzo 2019. La sigla di apertura \u00e8 intitolata \"I swear\" sempre delle Sweet Arms, mentre la sigla di chiusura \u00e8 \"Last Promise\" di Eri Yamazaki\nUna quarta stagione dell'anime, intitolata \"Date A Live IV\" \u00e8 stata annunciata sul sito ufficiale. Durante il secondo giorno dell'evento Kadokawa Light Novel Expo 2020 tenutosi il 7 marzo 2021, \u00e8 stato confermato che la quarta stagione verr\u00e0 prodotta dallo studio Geek Toys sotto la regia di Jun Nakagawa. La sceneggiatura verr\u00e0 curata da Fumihiko Shimo, Naoto Nakamura curer\u00e0 il character design e Go Sakabe torner\u00e0 a comporre la colonna sonora. Originariamente prevista per ottobre 2021, \u00e8 stata posticipata ad aprile 2022 per \"varie ragioni\".\nFilm.\nUn film intitolato \"Date A Live The Movie: Mayuri Judgement\" \u00e8 stato annunciato alla fine del decimo episodio della seconda serie e distribuito in tutte le sale giapponesi il 22 agosto 2015.\nIl 23 settembre 2019 viene annunciato un adattamento dello spin-off \"Date A Bullet\" il quale avrebbe dovuto essere un anime televisivo. Il 23 marzo 2020 viene invece confermato da Kadokawa che sar\u00e0 un film cinematografico che coprir\u00e0 i primi romanzi. Il 10 luglio successivo viene spiegato che sar\u00e0 diviso in due film, rispettivamente \"Date A Bullet: Dead or Bullet\" uscito il 14 agosto e \"Date A Bullet: Nightmare or Queen\" distribuito il 13 novembre.\nVideogiochi.\nLa serie di \"Date A Live\" conta anche una serie di videogiochi che sono stati prodotti da Compile Heart e Sting Entertainment. Le storie sono state scritte dall'autore dell'opera K\u014dshi Tachibana mentre le illustrazioni sono state fatte da Tsunako. Il primo videogioco intitolato \u00e8 stato pubblicato il 27 giugno 2013. Un video promozionale \u00e8 stato mostrato presso l\"Anime Contents Expo\" 2013. Il gioco mostra un nuovo personaggio originale chiamato , doppiata da Kana Hanazawa. Una versione per PlayStation Vita \u00e8 uscita il 30 luglio 2015, e presenta nuovi personaggi e scenari.\nUn secondo videogioco intitolato \u00e8 stato pubblicato il 26 giugno 2014. In questo gioco come nel primo appare un personaggio esclusivo del gioco chiamato , insieme a Maria \u00e8 inoltre presente un secondo personaggio esclusivo del gioco di nome , entrambi i personaggi sono doppiati da Suzuko Mimori. Il gioco \u00e8 stato in seguito incluso nella versione PS Vita di \"Date A Live: Rinne Utopia\", uscita il 30 luglio 2015.\nUn terzo gioco intitolato \u00e8 stato annunciato il 14 dicembre 2014 durante il \"Date A Fes II\", il gioco \u00e8 un sequel dei precedenti e come nei suoi predecessori \u00e8 presente un nuovo personaggio esclusivo del gioco di nome Rio, doppiata da Ayane Sakura, nel gioco sono inoltre presenti i precedenti personaggi degli altri giochi. Il gioco \u00e8 stato pubblicato il 30 luglio 2015 per PS Vita. Il 20 giugno 2017, \"Dengeki PlayStation\" ha rivelato che tutti e tre i giochi di \"Data A Live\" precedentemente pubblicati sarebbero stati raccolti insieme sotto il titolo \"Data A Live: Rio Reincarnation HD\" e convertiti per PS4. L'uscita \u00e8 infine avvenuta il 12 ottobre 2017. Una versione in lingua inglese di \"Date A Live: Rio Reincarnation\" \u00e8 uscita per PS4 e PC rispettivamente il 23 luglio 2019 nel Nord America e il 26 luglio dello stesso anno in Europa. La versione per PS4 \u00e8 censurata, il che ha causato diverse critiche.\nUn quarto gioco dal titolo dal titolo doveva originariamente uscire il 18 luglio 2019 in Giappone. Oltre alla versione standard, era presente anche una limitata che comprendeva una scatola disegnata da Tsunako, alcuni romanzi speciali scritti da K\u014dshi Tachibana (autore originale della serie) e un drama-CD. Per vari motivi, l'uscita \u00e8 stata posticipata al 24 settembre 2020. Anche in questo gioco appare un personaggio esclusivo chiamato Ren.\nUn gioco per cellulari free-to-play intitolato \"Date A Live: Spirit Pledge\" \u00e8 uscito in Cina il 21 settembre 2018. Una versione beta globale \u00e8 uscita il 26 luglio 2020.\nAccoglienza.\n\"Date A Live\" si \u00e8 classificata all'ottavo posto con copie vendute tra le serie di light novel pi\u00f9 vendute nel 2013 in Giappone. Al 2018 la serie ha venduto 4 milioni di copie.\nIl primo volume della prima stagione dell'anime si \u00e8 classificato all'ottavo posto tra le vendite di Blu-ray in Giappone durante la sua settimana di debutto nelle classifiche di Oricon. Il videogioco per PlayStation 3, \"Date A Live: Rinne Utopia\" ha venduto copie fisiche. Nell'ottobre 2015, l'intero franchise aveva venduto oltre quattro milioni di copie.\nIl 12 giugno 2015 il Ministero della Cultura cinese ha inserito \"Date A Live\" in una lista di 38 titoli anime e manga la cui distribuzione \u00e8 stata vietata in Cina."}
{"id": "4506449", "revid": "287204", "url": "https://it.wikipedia.org/wiki?curid=4506449", "title": "Plinia cauliflora", "text": "Plinia cauliflora , comunemente nota come Jabuticaba (), \u00e8 un albero appartenente della famiglia Myrtaceae che cresce negli stati di Minas Gerais, Esp\u00edrito Santo e San Paolo nel Brasile sud-orientale.\nEsistono molte specie simili, che corrispondono al termine comune Jaboticaba o Jabuticaba.\nSpecie simili comprese nel genere \"Myrciaria\" sono spesso chiamate con lo stesso nome, crescono in Brasile, Argentina, Paraguay e Bolivia. L'albero viene coltivato per i suoi frutti color nero-viola e dalla polpa bianca, che, in talune specie strette congeneri, sono appiattiti e verdastri; possono essere mangiati crudi o usati per marmellate e bevande (succo semplice o vino). Altri nomi usati comunemente per indicare questo tipo di piante sono Jabotica, Jabuticabeira, Guaperu, Guapuru, Hivapuru, Sabar\u00e1 e Ybapuru (guarani).\nDescrizione.\nLe foglie sono color salmone da giovani e verdi quando maturano; l'albero cresce molto lentamente; preferisce un suolo umido, leggermente acido ma si adatta molto facilmente perfino a substrati alcalino-sabbiosi se curato e irrigato.\nHa fiori bianchi che crescono direttamente sul tronco (caulifloria). Nel suo ambiente di origine fiorisce e fruttifica una o due volte l'anno, ma con abbondante umidit\u00e0 fiorisce di frequente e i frutti possono essere presenti tutto l'anno.\nI frutti, di 3\u20134\u00a0cm, con uno o pi\u00f9 semi (fino a quattro), crescono direttamente sul tronco principale e sui rami della pianta, conferendo un aspetto caratteristico all'albero. La buccia \u00e8 spessa, viola o verdastra, astringente e copre una polpa dolce, bianca o rosacea, gelatinosa. I frutti, molto comuni nei mercati brasiliani, sono mangiati soprattutto freschi; la loro popolarit\u00e0 pu\u00f2 essere paragonata a quella dell'uva. Non sono tuttavia duraturi: privi di acidit\u00e0 possono fermentare gi\u00e0 3 o 4 giorni dopo il raccolto, quindi spesso sono usati per marmellate, crostate, e data la facilit\u00e0 a fermentare, per vini e liquori; per lo stesso motivo non interessa la grande distribuzione, e si consuma nei luoghi di coltivazione.\nDal frutto sono stati isolate varie sostanze, potenti antiossidanti ed antinfiammatori. Una di queste, la jaboticabina, si trova solo in questo frutto.\nTradizionalmente, la buccia si usa per preparare un decotto astringente, per gli usi comuni antinfiammatori di un tale prodotto, (emottisi, diarrea, e per gargarismi in caso di tonsillite).\nIn Brasile i frutti di varie specie collegate, precisamente \"Myrciaria tenella\" e \"M. trunciflora\", vengono indicate con lo stesso nome comune. Trattandosi della denominazione collettiva \"jabuticaba\", occorre osservare che alcune specie di jabuticaba sono subtropicali, e possono sopportare gelate miti e brevi, alcune altre specie o variet\u00e0, possono essere pi\u00f9 sensibili al freddo.\nUn altro problema che si collega ad un ambiente particolare, e che limita la coltivazione a pieno campo in distretti non originari, \u00e8 il fatto che la fioritura \u00e8 delicata, e necessita di un periodo primaverile fresco, ma anche senza eccessiva umidit\u00e0.\nNell'emisfero boreale la coltivazione a scopo commerciale di questo frutto \u00e8 ridotta pi\u00f9 per la crescita estremamente lenta e per la deperibilit\u00e0 del frutto, che per le esigenze termiche.\nLe piante innestate possono fruttificare dopo 5 anni; quelle da seme possono impiegare da 10 a 20 anni, anche se da giovani, per la crescita lenta e le dimensioni ridotte, sono molto popolari come bonsai o ornamentali da vaso nelle regioni temperate. Le jabuticaba si adattano abbastanza bene a varie condizioni di crescita, sia su sabbia sia su terra molto ricca, ma non sopportano suoli salsi. Tollerano la siccit\u00e0, ma a scapito della fruttificazione che diviene irrilevante.\nAspetti culturali.\nIl nome jabuticaba deriva dalla parola Tupi \"jabuti\" (tartaruga) + \"Caba\" (luogo) e significa \"luogo delle tartarughe\". Il nome in guarani \u00e8 \"Yvapuru\", dove \"yva\" significa frutto e la parola onomatopeica \"pur\u0169\" indica il rumore che fa il frutto quando viene morso.\nUna canzone tradizionale della regione orientale della Bolivia si riferisce a una giovane donna che ha gli \"occhi come il guapuru\" (per via del colore nero) e una bocca \"dolce come l'achachairu.\"\nL'albero della jabuticaba compare sullo stemma di Contagem, Minas Gerais e Brasile, ed \u00e8 molto usato come specie da bonsai, in particolare a Taiwan e in varie zone dei Caraibi.\nIn Brasile si usa la parola \"jabuticaba\" per indicare qualcosa che si pensa essere tipicamente brasiliano, visto che si ritiene che l'albero cresca solo in Brasile. \nDi solito \u00e8 un'espressione (auto) denigratoria: la sola cosa veramente brasiliana, ed anche buona, \u00e8 la jaboticaba."}
{"id": "4506454", "revid": "287204", "url": "https://it.wikipedia.org/wiki?curid=4506454", "title": "NHL Supplemental Draft 1994", "text": "L'NHL Supplemental Draft 1994 si \u00e8 tenuto il 28 giugno 1994. Essa fu la nona e ultima edizione del Supplemental Draft. Quattro fra i giocatori scelti militarono nella National Hockey League.\nScopo.\nIl Supplemental Draft fu utilizzato dalle franchigie della NHL per selezionare i giocatori provenienti dalle universit\u00e0 statunitensi e canadesi altrimenti non eleggibili per l'Entry Draft. A differenza dell'Entry Draft la maggioranza dei giocatori non milit\u00f2 mai nella squadra dalla quale furono selezionati, tuttavia dodici di essi superarono le 100 presenze in NHL. Il Supplemental Draft fu abbandonato dopo la firma del nuovo contratto collettivo fra i giocatori e i proprietari delle squadre nel 1995."}
{"id": "4506455", "revid": "1543377", "url": "https://it.wikipedia.org/wiki?curid=4506455", "title": "Jules-\u00c9lie Delaunay", "text": "Biografia.\nJules-\u00c9lie Delaunay nacque a Nantes nel dipartimento Loire-Atlantique e a vent'anni entr\u00f2 nella \"\u00c9cole des Beaux-arts\" di Parigi, allievo di Hippolyte Flandrin e di Louis Lamothe. Nel 1856 vinse il secondo Prix de Rome e trascorse a Roma quattro anni. Durante il suo soggiorno romano si distacc\u00f2 progressivamente dall'ideale della perfezione raffaellista per accostarsi maggiormente alla sincerit\u00e0 e alla severit\u00e0 della pittura quattrocentesca.\nFu comunque un pittore classico, e, pur mantenendo una precisa personalit\u00e0, lavor\u00f2 nella scia di Ingres.\nTornato a Parigi si and\u00f2 specializzando nelle grandi composizioni pittoriche e per questo ricevette diversi incarichi importanti sia dalla Chiesa che dallo Stato.\nAffresc\u00f2 la chiesa di Saint Nicolas di Nantes, realizz\u00f2 5 pannelli (Apollo, Orfeo, Anfione) per l'Opera di Parigi, dipinse 12 tele per la sala del Consiglio di Stato del Palais Royal. Inoltre decor\u00f2 la scala d'onore del Municipio di Parigi e, per la navata del Pantheon, compose vari pannelli rappresentanti la vita di Santa Genoveffa e di Attila. Per quest'ultimo lavoro Delaunay si impegn\u00f2 talmente che, dopo 15 anni, l'opera era ancora incompiuta e tale \u00e8 rimasta.\nNel 1879 fu eletto membro dell\"'Accademia di Belle arti\" e dieci anni dopo divenne Capo dell'atelier della \"Scuola superiore di Belle arti\" di Parigi.\nIl Museo d'Orsay conserva di lui il quadro \"La peste a Roma\" e un nudo di donna intitolato \"Diana\".\nAl Museo di Nantes \u00e8 esposta la sua tela \"La lezione di piano\".\nNegli ultimi dieci anni di vita Delaunay si dedic\u00f2 ai ritratti, e ci\u00f2 fece aumentare di molto la sua popolarit\u00e0.\nMor\u00ec a Parigi all'et\u00e0 di 63 anni."}
{"id": "4506463", "revid": "110157", "url": "https://it.wikipedia.org/wiki?curid=4506463", "title": "Aiura", "text": " \u00e8 una serie manga yonkoma giapponese scritta e illustrata da Chama. Fu pubblicata per la prima volta su \"Niconico Seiga\". Il manga \u00e8 stato adattato in un anime nel 2013. La messa in onda \u00e8 poi iniziata il 10 aprile 2013 su TV Tokyo e conclusa il 26 giugno.\nTrama.\nLa storia \u00e8 incentrata su Amaya, Iwasawa e Uehara, tra ragazze liceali \"energiche ma fastidiose e con zero motivazioni\" la cui vita di ogni giorno consiste \"in ci\u00f2 che accade quando nulla di nulla accade\".\nMedia.\nManga.\nIl manga \"yonkoma\" \"Aiura\" \u00e8 stato scritto e illustrato da Chama. La sua prima pubblicazione avvenne nel 2011 sul web ad opera di \"Niconico Sega\". Successivamente il manga ottenne successo e inizi\u00f2 la serializzazione sulla rivista \"4-Koma Nano Ace\", edita da Kadokawa Shoten. Ad oggi i capitoli sono stati raccolti in 4 volumi.\nAnime.\nL'adattamento anime di \"Aiura\" \u00e8 stato prodotto da Pony Canyon, Tohokushinsha Film e Liden Films e diretto da Ry\u014dsuke Nakamura. La trasmissione \u00e8 iniziata il 10 aprile 2013 su TV Tokyo e successivamente viene replicato su AT-X. L'anime \u00e8 formato da una serie di corti, ciascuno dei quali della durata di pochi minuti."}
{"id": "4506470", "revid": "1855146", "url": "https://it.wikipedia.org/wiki?curid=4506470", "title": "Stadio di Antonino Pio", "text": "Lo stadio di Antonino Pio di Pozzuoli, portato alla luce nel 2008, pu\u00f2 essere considerato di particolare importanza per la rarit\u00e0 di questa tipologia di edificio nell'impero romano d'occidente, fatta eccezione per lo stadio di Domiziano, oggi piazza Navona. Resti di stadi antichi si trovano tra la Grecia e l'Asia minore.\nStoria.\nFu fatto realizzare dall'imperatore Antonino Pio, in onore dello spirito filellenico del suo predecessore Adriano nei pressi di una delle ville di Cicerone, dove l'imperatore Adriano, morto a Baia, era stato sepolto in un primo momento a causa dell'opposizione, da parte del Senato, alla sua sepoltura a Roma, ottenuta circa un anno dopo. Nello stadio organizz\u00f2 giochi \"alla greca\", detti \"Eusebeia\", divisi in due sezioni; la prima, dedicata all'agone ginnico, la seconda, a quello musicale. La frequentazione dello stadio si \u00e8 protratta almeno fino agli inizi del IV secolo d.C., quando fu abbandonato a seguito degli editti di Teodosio.Intorno a questo periodo una forte alluvione sommerse completamente gran parte di esso, sollevando il piano di calpestio, dove fu realizzata una villa tardo - antica che intorno al V secolo divent\u00f2 parte di un ampio insediamento rurale. La zona fu interamente sepolta a seguito dell'eruzione del Monte Nuovo del 1538, ad eccezione delle parti pi\u00f9 alte della cavea e dell'ambulacro che furono inglobate, agli inizi del XIX secolo, in una masseria. Lo stadio \u00e8 stato riportato alla luce nell'ottobre 2008 attraverso una serie di campagne di scavo finanziate dalla Regione Campania con 5 milioni di fondi europei.\nStruttura.\nLo stadio ha la tradizionale pianta rettangolare con uno dei lati brevi curvo e l'altro, riservato alla partenza degli atleti, leggermente curvilineo. Su questo lato si apre un varco monumentale, che introduceva gli atleti direttamente alla pista, mentre l'accesso agli spettatori era consentito dal fronte settentrionale. Essi potevano cos\u00ec accedere alla cavea, divisa in tre settori: la parte pi\u00f9 bassa, l\"'ima cavea\", riservata ai personaggi pi\u00f9 importanti, la media, riservata al ceto equestre e la \"summa\", la parte pi\u00f9 alta, riservata al popolo.\nOggi il monumento appare smembrato in seguito alla realizzazione della moderna via Domiziana nel 1932, che l'ha tagliato nel senso della lunghezza, compromettendone l'originaria unit\u00e0.\nIl varco monumentale.\nEsso \u00e8 costituito da una doppia cortina di archi in piperno, originariamente rivestiti d'intonaco chiaro e coperti da una volta in muratura, che fungeva da elemento di raccordo tra le due cortine. Durante gli scavi, di questi archi, sono stati ritrovati integri solo i pilastri, mentre i conci erano crollati; dopo aver ricostruito graficamente la posizione dei differenti conci, essi sono stati ricollocati al loro posto utilizzando una struttura in acciaio e tubolari.\nLa pista.\nLa pista \u00e8 il luogo destinato allo svolgimento dei vari tipi di gara. Come in altre strutture sportive, anche in questo stadio la pista \u00e8 realizzata in semplice terra battuta, facile da sistemare dopo le gare. Durante gli scavi sono state individuate almeno tre fasi di rifacimento della pista.\nLa cavea.\nLa cavea corrisponde all'insieme di gradinate dalle quali il pubblico poteva assistere ai vari tipi di gare. L'ima cavea era separata dalla pista mediante un alto muro (\"balteus\"), sul quale, originariamente, correva una balaustra in marmo. Come \u00e8 possibile vedere \"in situ\", si conservano due file di sedili in piperno, relativi all'ima cavea, collegati a due serie di scalette laterali; la media cavea, invece, \u00e8 stata rinvenuta completamente in crollo e priva delle gradinate. Della parte pi\u00f9 alta della cavea, infine, sempre rimasta a vista nel tempo, si conserva la struttura in muratura, sulla quale poggiavano in origine le gradinate. Questa struttura, a differenza dei due settori precedenti, \u00e8 sorretta da un lungo corridoio percorribile (\"ambulacro\"), dal quale il pubblico poteva accedere, mediante appositi vani scala, aperti sulla parete meridionale dell'ambulacro (\"vomitoria\"), all'ima e alla media cavea. Per quanto riguarda l'accesso alla \"summa cavea\", invece, avveniva probabilmente da scale diverse.\nGli ingressi settentrionali.\nSul lato lungo settentrionale del monumento si aprivano vari ingressi, raggiungibili dal pubblico mediante l'antica via Domitiana, ripercorsa in parte dall'attuale via Luciano. A seguito delle campagne di scavo si \u00e8 portato alla luce il primo di questi ingressi. Questo corrisponde ad un avancorpo a pianta rettangolare collegato direttamente all'ambulacro di passaggio per la cavea. Gli spazi compresi tra gli avancorpi dovevano, invece, essere aperti e sistemati a verde.\nL'ambulacro.\nEra un corridoio voltato esteso quanto i due lati lunghi dello stadio, svolgeva due funzioni: quella di reggere le gradinate soprastanti della \"summa cavea\" e quella di filtrare gli spettatori verso i posti a sedere. Tutte le pareti dell'ambulacro erano in origine rivestite d'intonaco: rosso per lo zoccolo inferiore, come il pavimento in cocciopesto (mattoni appositamente frantumati e mescolati a calce), ocra per l'elevato e per le volte di copertura; sono stati rinvenuti, inoltre, frammenti d'intonaco decorato e con parti d'iscrizioni dipinte. Durante lo scavo dell'ambulacro, smontando una cisterna moderna che aveva tagliato il pavimento antico, \u00e8 stato individuato un pavimento precedente, anch'esso in cocciopesto, ma molto sottile e poco resistente. La parete settentrionale dell'ambulacro, conservata quasi integralmente, \u00e8 in \"opus lateritium\" e costituita da una serie di alti archi. Da questa parete sporgono differenti mensoloni, caratterizzati dalla presenza di un foro di forma rettangolare, nel quale venivano inseriti e bloccati i pali a cui venivano legati i teli del velario, utilizzati per riparare gli spettatori dal sole o dalla pioggia."}
{"id": "4506481", "revid": "58482456", "url": "https://it.wikipedia.org/wiki?curid=4506481", "title": "Er pecora", "text": ""}
{"id": "4506491", "revid": "712828", "url": "https://it.wikipedia.org/wiki?curid=4506491", "title": "Cathy Weseluck", "text": " Lavora spesso per l'azienda Ocean Productions a Vancouver, ed \u00e8 nota per aver doppiato personaggi di svariati anime e cartoni animati occidentali.\nCarriera.\nRadio.\nPrima di diventare una doppiatrice, Weseluck \u00e8 stata produttrice associata alla CBC Radio, finch\u00e9 uno degli ospiti la incoraggi\u00f2 a tentare una carriera nel doppiaggio. La sua prima esperienza come doppiatrice fu per una pubblicit\u00e0 radiofonica per il Vancouver Centre Mall.\nDoppiaggio.\nWeseluck ha lavorato come doppiatrice in molti anime e serie animate. In particolare ha prestato la voce a Mirai Yashima (\"Mobile Suit Gundam\"), Dorothy Catalonia e Catherine Bloom (\"Gundam Wing\"), Near (\"Death Note\"), Shampoo (\"Ranma \u00bd\"), la madre di Kagome (\"InuYasha\"), Misa Takatsuki (\"Project ARMS\"), e Trunks bambino, Jiaozi e Pual (\"Dragon Ball Z\"). \u00c8 anche la doppiatrice di Spike, del Sindaco e di altri personaggi minori nella versione originale di \"My Little Pony - L'amicizia \u00e8 magica\". In \"Hikaru no Go\", presta la voce a Mitani e alla madre di Hikaru.\nOltre al suo lavoro di doppiatrice, Cathy \u00e8 anche insegnante e direttrice di doppiaggio. Ha lavorato come direttrice del cantato in \"My Little Pony Tales\" e in direttrice del doppiaggio in \"Billy the Cat\"."}
{"id": "4506514", "revid": "1494169", "url": "https://it.wikipedia.org/wiki?curid=4506514", "title": "Antonio Calegari", "text": ""}
{"id": "4506522", "revid": "125760243", "url": "https://it.wikipedia.org/wiki?curid=4506522", "title": "Antonio Caridi", "text": "Biografia.\nDiplomato al liceo scientifico, si \u00e8 laureato all'Universit\u00e0 Statale di Milano come tecnico audiometrista che sar\u00e0 la sua professione. \nAttivit\u00e0 politica.\nCarriera politica locale.\nSuo padre tra il 1993 e il 2001 \u00e8 stato vicesindaco di Reggio Calabria nelle file della Democrazia Cristiana nella giunta Falcomat\u00e0.\nNel 1997 viene eletto consigliere comunale per l'Unione di Centro con 1.595 preferenze, risultando primo tra le liste.\nDal 27 maggio 2002 al 28 maggio 2007 \u00e8 stato Assessore comunale all'Ambiente per l'Unione di Centro; dal 22 giugno seguente al 18 agosto 2010 \u00e8 stato Assessore Comunale per le Politiche ambientali.\nAlle elezioni regionali in Calabria del 2010 viene eletto consigliere nelle liste del Popolo della Libert\u00e0 in provincia di Reggio Calabria, risultando il primo delle liste di tutta la provincia con 11.215 preferenze. Dal 19 aprile seguente fino al 25 aprile 2013 \u00e8 stato anche Assessore regionale per le Attivit\u00e0 Produttive nella giunta Scopelliti.\nElezione a senatore.\nAlle elezioni politiche del 2013 viene eletto al Senato della Repubblica, in \"regione Calabria\", nelle liste del Popolo della Libert\u00e0.\nIn Senato \u00e8 stato membro della Commissione permanente (Industria, commercio, turismo) e della Commissione parlamentare per le questioni regionali.\nAd ottobre Renato Schifani, allora capogruppo del PdL al Senato, lo propone come nuovo membro della Commissione parlamentare antimafia ricevendo attacchi da parte del Movimento Cinque Stelle per una presunta indagine della direzione distrettuale antimafia di Genova riguardante Caridi.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano.\nIl 18 dicembre 2014 abbandona tuttavia il Nuovo Centrodestra ed aderisce come indipendente al gruppo parlamentate di centro-destra \"Grandi Autonomie e Libert\u00e0-Unione dei Democratici Cristiani e dei Democratici di Centro\".\nNel novembre 2015 aderisce a Forza Italia (di cui diviene vice-coordinatore regionale in Calabria) pur rimanendo per motivi tecnici nel gruppo parlamentare \"GAL-UDC.\"\nIndagini giudiziarie.\nNel settembre 2010 viene condannato a 6 mesi di reclusione in primo grado insieme a Giuseppe Scopelliti per omissione di atti d'ufficio: non avrebbero vigilato sullo smaltimento del percolato nella discarica di Longhi Bovetto, situata in prossimit\u00e0 di una scuola elementare. Il 21 marzo 2013 Caridi viene assolto in appello mentre a Scopelliti viene confermata la condanna di 6 mesi.\nSecondo una relazione della direzione distrettuale antimafia di Genova, diffusa a mezzo stampa, in occasione delle elezioni regionali del 2011, Caridi sarebbe stato appoggiato e favorito dalla cosca dei Raso-Gullace-Albanese attiva in Liguria. Non ha mai ricevuto nessun avviso di garanzia, ma per evitare speculazioni politiche sceglie di non fare parte della Commissione parlamentare antimafia.\nNel luglio 2016 Caridi \u00e8 indagato dalla Direzione Distrettuale Antimafia di Reggio Calabria per associazione mafiosa (art. 416-bis del codice penale). Secondo la DDA Caridi sarebbe stato in stretti rapporti con diversi importanti esponenti della 'Ndrangheta e potrebbe essere considerato a tutti gli effetti un membro della \"cupola\" della associazione criminale calabrese, con l'ex deputato Paolo Romeo l'ex assessore regionale Alberto Sarra, che lo avrebbe utilizzato per ottenere nomine e fondi pubblici. Vista la gravit\u00e0 delle accuse il Giudice per le Indagini Preliminari di Reggio Calabria emette nei confronti del senatore un'ordinanza di custodia cautelare in carcere.\nLa richiesta d'arresto.\nIl 3 agosto 2016 la Giunta delle Elezioni e delle Immunit\u00e0 parlamentari del Senato della Repubblica approva (con 12 s\u00ec, 7 no e 1 astenuto) la relazione Stef\u00e0no (Movimento la Puglia in Pi\u00f9), che concede l'applicazione dell'ordinanza di custodia cautelare nei confronti di Caridi.\nIl 4 agosto 2016 il Senato della Repubblica approva a scrutinio segreto (con 154 s\u00ec, 110 no e 12 astenuti) la relazione Stef\u00e0no (MISTO-\"Movimento la Puglia in Pi\u00f9\"), autorizzando quindi l'arresto di Antonio Caridi.\nIn dichiarazione di voto hanno annunciato il proprio voto favorevole PD, M5S, Lega Nord e le due componenti del Gruppo misto \"Sinistra Italiana-Sinistra Ecologia Libert\u00e0\" ed \"Italia dei Valori\"; hanno annunciato il proprio voto contrario Forza Italia, Area Popolare (NCD-UDC), Alleanza Liberalpopolare-Autonomie, Grandi Autonomie e Libert\u00e0 e la senatrice indipendente del Gruppo misto Serenella Fuksia; lasciano libert\u00e0 di voto ai propri senatori Conservatori e Riformisti e Per le Autonomie (SVP-UV-PATT-UPT) - PSI - MAIE.\nIl giorno stesso Caridi si costituisce presso il carcere di Rebibbia. Il 16 agosto 2016 il Tribunale della Libert\u00e0 respinge la richiesta di scarcerazione presentata dai legali di Caridi.\nIl 9 marzo 2017 il GUP Pasquale Lagan\u00e0 rinvia Caridi a giudizio con l'accusa di associazione mafiosa.\nImputato nel processo Gotha, \u00e8 stato assolto il 30 luglio 2021."}
{"id": "4506523", "revid": "247222", "url": "https://it.wikipedia.org/wiki?curid=4506523", "title": "Books from Boxes (EP)", "text": ""}
{"id": "4506525", "revid": "767487", "url": "https://it.wikipedia.org/wiki?curid=4506525", "title": "Sinigo", "text": "Sinigo (\"Sinich\" in tedesco) \u00e8 una frazione della citt\u00e0 italiana di Merano, in provincia autonoma di Bolzano, in Trentino-Alto Adige. L'insediamento risale alla fine degli anni '20 del \u2018900. \nSorse a seguito della bonifica del fondovalle paludoso eseguita dall'Opera Nazionale Combattenti a partire dal 1927 e della costruzione da parte della Montecatini di una fabbrica di prodotti chimici, inaugurata nel 1926."}
{"id": "4506529", "revid": "124842584", "url": "https://it.wikipedia.org/wiki?curid=4506529", "title": "Francesco De Francesco (doppiatore)", "text": ""}
{"id": "4506530", "revid": "1833437", "url": "https://it.wikipedia.org/wiki?curid=4506530", "title": "Rancio (Lecco)", "text": "Rancio (\"Rancc\" in dialetto lecchese e Rancio di Lecco dal 1863 al 1923) \u00e8 un rione della citt\u00e0 di Lecco posto nelle alture nordorientali dell'area urbana.\nGeografia fisica.\nSi trova circa 1,5 chilometri a nord del centro comunale, ai piedi del Monte San Martino e della Corna di Medale.\nStoria.\nProbabilmente sorto nel medioevo, di \"Rancio con Castiglione\" (\"Castiglione\" \u00e8 il nome della sua principale frazione) si sa che gi\u00e0 nel 1373 esistevano citazioni scritte riguardo alla suddivisione in \"superiore\" e \"inferiore\", distinzione che ancor oggi sussiste (in alternativa si sentono spesso nominare anche \"Rancio alto\" e \"Rancio basso\"). Grazie ai suoi pendii e prati soleggiati anche in pieno inverno, nel paese le attivit\u00e0 agricole e di allevamento sono sempre state il principale mezzo di sostentamento della popolazione.\nNella seconda met\u00e0 del XVIII secolo, quando da tempo immemorabile era incluso nella pieve di Lecco, il comune contava 553 abitanti, i quali aumentarono a 620 unit\u00e0 all'inizio del XIX secolo allorquando si ebbe la prima esperienza d'unione con Lecco su decreto di Napoleone, sebbene poi gli austriaci abbiano annullato il tutto. Raggiunte le unit\u00e0 intorno al 1850, nel 1863 e poco dopo la costituzione del regno d'Italia assunse il nome \"Rancio di Lecco\", mentre nel 1923, quando la popolazione era di abitanti, venne definitivamente aggregato al comune di Lecco.\nArchitetture.\nNel rione sono presenti alcune architetture religiose, come la chiesa parrocchiale di Santa Maria Assunta, risalente al 1883 e che custodisce un olio su tela settecentesco, o la chiesa barocca di San Carlo, con portico settecentesco, e l'antistante \"Fontana delle Tre Bocche\", chiamata cos\u00ec per via dei suoi tre boccagli. Numerose sono anche le ville signorili."}
{"id": "4506533", "revid": "119104424", "url": "https://it.wikipedia.org/wiki?curid=4506533", "title": "Francesco Molinari (politico)", "text": "Biografia.\nNato a Santeramo in Colle (Bari), vive a Rende (Cosenza).\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Calabria per il Movimento 5 Stelle. Sostituisce Mario Michele Giarrusso come vicecapogruppo del M5S al Senato insieme alla collega Laura Bottici, dal 10 gennaio 2013 al 13 aprile 2014\nIl 26 gennaio 2015 ha annunciato assieme ad altri 9 deputati la fuoriuscita dal Movimento 5 Stelle.\nA luglio 2016 passa all'Italia dei Valori, entrando cos\u00ec in maggioranza. Dell'IdV diventa poi responsabile regionale della Calabria. "}
{"id": "4506535", "revid": "1573940", "url": "https://it.wikipedia.org/wiki?curid=4506535", "title": "Marcello Gualdani", "text": "Biografia.\nElezione a senatore.\nAlle elezioni politiche del 2013 viene eletto al Senato della Repubblica, nelle liste del Popolo della Libert\u00e0 nella circoscrizione Sicilia.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano.\nIl 18 marzo 2017, con lo scioglimento del Nuovo Centrodestra, confluisce in Alternativa Popolare.\nIl 20 dicembre 2017 abbandona Alternativa Popolare e, pur non ricandidandosi in Parlamento, sostiene Forza Italia alle imminenti elezioni politiche."}
{"id": "4506538", "revid": "1442080", "url": "https://it.wikipedia.org/wiki?curid=4506538", "title": "SAP Open 2003 - Qualificazioni singolare", "text": "Le qualificazioni del singolare dello SAP Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo SAP Open 2003 prevedevano 32 partecipanti di cui 4 sono entrati nel tabellone principale."}
{"id": "4506539", "revid": "599013", "url": "https://it.wikipedia.org/wiki?curid=4506539", "title": "Movistar Open 2003 - Qualificazioni singolare", "text": "Le qualificazioni del singolare del Movistar Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Movistar Open 2003 prevedevano 32 partecipanti di cui 4 sono entrati nel tabellone principale."}
{"id": "4506540", "revid": "1776051", "url": "https://it.wikipedia.org/wiki?curid=4506540", "title": "Vincenzo Gibiino", "text": "Biografia.\nAvvocato civilista. \nPresidente Revisori dei conti di Federcasa. \nPresidente del Ferrari Club Italia.\nAzionista della Banca Credem\nAttivit\u00e0 politica.\nNel 1999 diviene coordinatore provinciale di Forza Italia a Catania.\nNel 2002 il presidente della Regione siciliana Salvatore Cuffaro lo nomina presidente dell'IACP di Catania.\nElezione a deputato.\nAlle elezioni politiche del 2008 viene eletto deputato della XVI legislatura della Repubblica Italiana nella circoscrizione XXV Sicilia 2 per il Popolo della Libert\u00e0.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Sicilia per il Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia. Il 4 gennaio 2014 \u00e8 nominato coordinatore di FI in Sicilia.\nIl 24 marzo 2014 diventa membro del Comitato di Presidenza di Forza Italia."}
{"id": "4506541", "revid": "599013", "url": "https://it.wikipedia.org/wiki?curid=4506541", "title": "ATP Buenos Aires 2003 - Qualificazioni singolare", "text": "Le qualificazioni del singolare dell'ATP Buenos Aires 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo ATP Buenos Aires 2003 prevedevano 32 partecipanti di cui 4 sono entrati nel tabellone principale."}
{"id": "4506543", "revid": "123233407", "url": "https://it.wikipedia.org/wiki?curid=4506543", "title": "Bruno Mancuso", "text": "Biografia.\nSindaco di Sant\u2019Agata.\nMedico nefrologo. \u00c8 stato eletto sindaco del comune di Sant'Agata di Militello nel 2004 (sostenuto da una coalizione di liste civiche di \"centro-sinistra\"), venendo poi rieletto nel 2009 da una coalizione centrista. \u00c8 stato vicepresidente del Parco dei Nebrodi, Coordinatore del Distretto dei Nebrodi, Presidente dell'Unione dei Nebrodi.\nElezione a senatore.\nAlle elezioni politiche del 2013 viene candidato al Senato della Repubblica, nella circoscrizione Sicilia tra le liste del Popolo della Libert\u00e0 (in decima posizione), venendo eletto senatore della XVII Legislatura.\nTra i suoi interessi politici, vi sono i temi sul mantenimento dello status pubblico dell'acqua e delle sorgenti, per i quali ha elaborato un apposito disegno di legge.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano di cui \u00e8 tesoriere al Senato.\nIl 18 marzo 2017, con lo scioglimento del Nuovo Centrodestra, confluisce in Alternativa Popolare.\nIl 3 dicembre 2017, nel corso del 2\u00ba congresso nazionale di Fratelli D'Italia - Alleanza Nazionale, viene annunciata l'adesione del Senatore al movimento di Giorgia Meloni, pur rimanendo nel gruppo di AP . \nNon viene pi\u00f9 ricandidato alle elezioni politiche del 2018.\nRitorno al comune di Sant\u2019Agata.\nNel maggio 2018 si ricandida a sindaco del suo paese con una lista civica e vince con il 65,94%."}
{"id": "4506544", "revid": "1442080", "url": "https://it.wikipedia.org/wiki?curid=4506544", "title": "Kroger St. Jude International and the Cellular South Cup 2003 - Qualificazioni singolare maschile", "text": "Le qualificazioni del singolare maschile del Kroger St. Jude International and the Cellular South Cup 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Kroger St. Jude International and the Cellular South Cup 2003 prevedevano 16 partecipanti di cui 4 sono entrati nel tabellone principale."}
{"id": "4506546", "revid": "1573940", "url": "https://it.wikipedia.org/wiki?curid=4506546", "title": "Pagurus longicarpus", "text": "Pagurus longicarpus \u00e8 un piccolo crostaceo decapode appartenente alla famiglia Paguridae, di dimensioni variabili da 0,5 a 1,5 cm.\nDistribuzione e habitat.\nIl paguro longicarpo \u00e8 rinvenibile dalla Nuova Scozia fino alla Florida e al Texas.\nTipico frequentatore della battigia e delle acque sublitoranee, questo decapode vive in profondit\u00e0 fino a circa 40-50 metri, dove occupa conchiglie di \"Littorina littorea\", \"Urosalpinx cinerea\" e \"Ilyanassa obsoleta\".\nStudi sulla socialit\u00e0 nelle comunit\u00e0 di \"Pagurus longicarpus\".\nAlcuni studi sulla socialit\u00e0 nelle comunit\u00e0 di paguri della specie \"longicarpus\" che vivono sulle spiagge di Long Island hanno dimostrato come nelle scelte che determinano l'allocazione delle risorse abitative, emergano meccanismi analoghi ad alcuni processi dell'agire umano: la scelta di una nuova conchiglia innesca meccanismi di ricollocazione del tutto sovrapponibili ai processi delle cosiddette \"vacancy chain\", tanto da potersi immaginare vere e proprie simulazioni di comportamento collettivo mediante esperimenti sociali effettuati su un modello artificiale incentrato sul mondo animale non umano anzich\u00e9 sul mondo reale dei gruppi sociali e delle comunit\u00e0 umane."}
{"id": "4506547", "revid": "1442080", "url": "https://it.wikipedia.org/wiki?curid=4506547", "title": "ABN AMRO World Tennis Tournament 2003 - Qualificazioni singolare", "text": "Le qualificazioni del singolare dell'ABN AMRO World Tennis Tournament 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo ABN AMRO World Tennis Tournament 2003 prevedevano 16 partecipanti di cui 4 sono entrati nel tabellone principale."}
{"id": "4506548", "revid": "124236635", "url": "https://it.wikipedia.org/wiki?curid=4506548", "title": "Pippo Pagano", "text": "\u00c8 stato vicepresidente nazionale dell'AICCRE (Consiglio dei Comuni e delle Regioni d'Europa).\nBiografia.\nGi\u00e0 dipendente dell'Azienda sanitaria provinciale di Catania, fu eletto consigliere comunale a Giarre nel 1980, per poi ricoprire le cariche di assessore, vicesindaco e sindaco.\nNel 1994 \u00e8 stato eletto consigliere provinciale di Catania, divenendo poi presidente dello stesso Consiglio dal 2003 al 2008. Dal 2008 al 2012 \u00e8 stato assessore al Bilancio della Provincia di Catania.\nElezione a senatore.\nAlle elezioni politiche del 2013 viene eletto al Senato della Repubblica, in regione Sicilia, nelle liste del Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano.\nIl 18 marzo 2017, con lo scioglimento del Nuovo Centrodestra, confluisce in Alternativa Popolare.\nIn occasione delle elezioni regionali in Sicilia del 2017 assieme ad altri esponenti di Alternativa Popolare sostiene il candidato del centro-destra Nello Musumeci, a discapito del candidato ufficiale del suo partito e del centro-sinistra Fabrizio Micari."}
{"id": "4506549", "revid": "767487", "url": "https://it.wikipedia.org/wiki?curid=4506549", "title": "Jinkaku Radio", "text": "I sono una band visual kei giapponese.\nSono noti per il loro look sobrio composto sempre da completo nero e camicia bianca con cravatta nera, per i testi di forte ispirazione letteraria, e per il legame molto stretto con il loro pubblico, le cosiddette bangyaru.\nOpere.\nVideografia.\nRegistrazioni di concerti dal vivo."}
{"id": "4506550", "revid": "298229", "url": "https://it.wikipedia.org/wiki?curid=4506550", "title": "Record mondiali di atletica leggera paralimpica", "text": "I record mondiali di atletica leggera paralimpica rappresentano le migliori prestazioni di atletica leggera paralimpica stabilite a livello mondiale e ratificate ufficialmente dal Comitato Paralimpico Internazionale (IPC).\nMaschili.\n\"Statistiche aggiornate al 25 settembre 2021.\"\nFemminili.\n\"Statistiche aggiornate al 25 settembre 2021.\"\nMisti.\n\"Statistiche aggiornate al 25 settembre 2021.\""}
{"id": "4506552", "revid": "889336", "url": "https://it.wikipedia.org/wiki?curid=4506552", "title": "Chiesa della Trinit\u00e0 di Gergeti", "text": "La chiesa della Trinit\u00e0 di Gergeti () \u00e8 una chiesa ortodossa della municipalit\u00e0 di Kazbegi, in Georgia. Si trova nei pressi del villaggio di Gergeti, sulla riva destra del fiume Chkheri (affluente del Terek), ad un'altitudine di 2.170 metri, sotto il Monte Kazbek.\nStoria.\nLa chiesa della Trinit\u00e0, nota anche come \"Tsminda Sameba\", fu costruita nel XIV secolo ed \u00e8 l'unica chiesa con struttura a croce inscritta nell'area di Khevi. La sua posizione isolata, sulla cima di una ripida montagna, circondata dalla vastit\u00e0 del paesaggio naturale ha reso la chiesa un autentico simbolo della Georgia. Il campanile che affianca la chiesa risale allo stesso periodo della stessa. Lo storico, geografo e cartografo del XVIII secolo Vakhushti Bagration scrisse che, nei momenti di pericolo, le preziose reliquie custodite a Mtskheta venivano portate nella chiesa di Gergeti, al fine di essere messe al sicuro. Nel 1795, in seguito all'ennesima invasione persiana, anche la pi\u00f9 importante delle reliquie georgiane, la Croce di Santa Nino, fu portata qui.\nDurante il periodo sovietico la chiesa fu chiusa al culto, ma rimase comunque una popolare destinazione turistica. Dopo il crollo del regime comunista fu restituita alla Chiesa apostolica autocefala ortodossa georgiana. L'edificio \u00e8 un punto di passaggio importante per gli appassionati di trekking della zona."}
{"id": "4506553", "revid": "606039", "url": "https://it.wikipedia.org/wiki?curid=4506553", "title": "Allium bouddae", "text": ""}
{"id": "4506554", "revid": "1573940", "url": "https://it.wikipedia.org/wiki?curid=4506554", "title": "Ornella Bertorotta", "text": "Biografia.\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Sicilia per il Movimento 5 Stelle."}
{"id": "4506556", "revid": "606039", "url": "https://it.wikipedia.org/wiki?curid=4506556", "title": "Allium kashgaricum", "text": ""}
{"id": "4506558", "revid": "729019", "url": "https://it.wikipedia.org/wiki?curid=4506558", "title": "Stazione di Romford", "text": "La stazione di Romford \u00e8 una stazione ferroviaria situata a Romford, nel borgo londinese di Havering. La stazione si trova sulla \"Great Eastern Main Line\" e da qui si dipana la linea per Upminster.\nStoria.\nLa stazione di Romford viene aperta nel luglio del 1839 per servire da capolinea della linea gestita dalla societ\u00e0 \"Eastern Counties Railway\" che collegava Mile End con Romford.\nNel 1893 viene aperta a Romford, lungo la linea Romford-Upminster, una seconda stazione ferroviaria dalla London, Tilbury and Southend Railway.\nL'attuale stazione nasce come unificazione di queste due distinte stazioni nel 1934.\n\u00c8 stata proposta, nel progetto \"Crossrail\", una fermata in questa stazione.\nMovimento.\nIl seguente \u00e8 il tipico servizio durante l'orario di morbida in stazione:\nInterscambi.\nNelle vicinanze della stazione effettuano fermata numerose linee urbane automobilistiche, gestite da London Buses\nNei media.\nLa stazione di Romford \u00e8 stata al centro dell'attenzione dei media a seguito della morte di alcune persone investite dai treni.\nInoltre, a seguito di alcuni episodi avvenuti dentro o nell'area circostante la stazione, questa \u00e8 stata chiusa causando non pochi disagi ai passeggeri."}
{"id": "4506559", "revid": "606039", "url": "https://it.wikipedia.org/wiki?curid=4506559", "title": "Cepa fissilis", "text": ""}
{"id": "4506561", "revid": "606039", "url": "https://it.wikipedia.org/wiki?curid=4506561", "title": "Cepa fistulosa", "text": ""}
{"id": "4506563", "revid": "606039", "url": "https://it.wikipedia.org/wiki?curid=4506563", "title": "Cepa ventricosa", "text": ""}
{"id": "4506564", "revid": "606039", "url": "https://it.wikipedia.org/wiki?curid=4506564", "title": "Kepa fistulosa", "text": ""}
{"id": "4506565", "revid": "606039", "url": "https://it.wikipedia.org/wiki?curid=4506565", "title": "Phyllodolon fistulosum", "text": ""}
{"id": "4506566", "revid": "28592", "url": "https://it.wikipedia.org/wiki?curid=4506566", "title": "Duomo dei santi Faustino e Giovita", "text": ""}
{"id": "4506567", "revid": "606039", "url": "https://it.wikipedia.org/wiki?curid=4506567", "title": "Porrum fistulosum", "text": ""}
{"id": "4506568", "revid": "2039709", "url": "https://it.wikipedia.org/wiki?curid=4506568", "title": "Fabrizio Bocchino", "text": "Biografia.\nDopo il diploma nel 1987 al liceo scientifico Vincenzo Fardella di Trapani , si \u00e8 laureato in Fisica nel 1993 presso l'Universit\u00e0 di Palermo, conseguendo un dottorato in Fisica presso la stessa universit\u00e0 nel 1997. Si occupa dal 1998 al 1999 di elaborazione dati presso l'Osservatorio astronomico di Palermo, con compiti di coordinamento delle attivit\u00e0 del CED. Dal 1999 al 2001, vince una borsa di studio post-dottorato presso la Divisione di Astrofisica alle Alte Energie della Agenzia Spaziale Europea (ESA), con sede a Noordwijk (Olanda), dove studia l'emissione nella banda dei raggi X dei resti di supernova. Dal 2001 diviene ricercatore astronomo presso l'osservatorio Astronomico di Palermo dell'Istituto nazionale di astrofisica (INAF). \u00c8 autore di diverse pubblicazioni scientifiche su riviste specializzate.\nTerminata l'esperienza parlamentare, nel marzo 2018 \u00e8 nominato direttore dell'Osservatorio astronomico di Palermo dall'INAF.\nAttivit\u00e0 politica.\nNel marzo 2013 viene eletto senatore della XVII legislatura della Repubblica Italiana nella circoscrizione Sicilia per il Movimento 5 Stelle.\nNel maggio dello stesso anno viene eletto vicepresidente della VII Commissione Istruzione Pubblica e Beni Culturali del Senato.\nA febbraio 2014 Antonio Noziglia mediante il blog di Beppe Grillo riporta una presunta sfiducia della base, contestata, oltre che dallo stesso Bocchino, anche da Francesco Campanella anch'egli sfiduciato.\nIl 26 febbraio 2014 \u00e8 espulso dal Movimento 5 Stelle assieme ai senatori Luis Alberto Orellana, Francesco Campanella e Lorenzo Battista.\nDal giorno seguente entra a far parte del Gruppo misto.\nIl 15 maggio 2014 \u00e8 tra i fondatori della componente del gruppo misto \"Italia Lavori in Corso\" (ILIC) .\nSuccessivamente alla sua espulsione, insieme ad altri parlamentari fuoriusciti dal Movimento, ha proseguito nel versamento di met\u00e0 dello stipendio e parte della diaria ad associazioni benefiche.\nHa quindi aderito alla lista L'Altra Europa con Tsipras entrando a far parte, assieme al senatore Francesco Campanella, del Comitato nazionale eletto dall'Assemblea nazionale del 18 e 19 aprile 2015.\nNel marzo 2016 aderisce al processo costituente de gruppo parlamentare Sinistra Italiana, divenuto partito nel febbraio 2017.\nNel 2016 Fabrizio Bocchino comincia ad occuparsi della vicenda relativa al Progetto Human Technopole e del ruolo che in esso gioca l'Istituto Italiano di Tecnologia (IIT). In seguito alla scoperta dell'esistenza di un c.d. \"tesoretto\" accantonato dall'IIT a causa del mancato utilizzo degli ingenti fondi pubblici ad esso assegnati, nel Giugno 2017 presenta un emendamento al Senato per il riutilizzo dei fondi IIT inutilizzati ai fini dell'assunzione di giovani ricercatori, cosa richiesta anche da una petizione delle associazioni di rappresentanza dei precari della ricerca. Nonostante il testo dell'emendamento sia chiaramente rivolto all'inutilizzato \"tesoretto\" e non al finanziamento ordinario dell'Ente, egli \u00e8 oggetto di una campagna denigratoria mirante a metterlo in cattiva luce, portata avanti da alcune testate locale genovesi, che lo accusano di \"tagliare i fondi dell'IIT\". Sebbene l'emendamento sia stato respinto, pochi mesi dopo, nel Settembre 2017, la ministra dell'Istruzione Valeria Fedeli annunciava che una parte consistente del \"tesoretto\" sarebbe stata sottratta all'IIT e devoluta al finanziamento competitivo di progetti di ricerca di base nelle universit\u00e0 italiane."}
{"id": "4506571", "revid": "1386670", "url": "https://it.wikipedia.org/wiki?curid=4506571", "title": "Mario Michele Giarrusso", "text": "Biografia.\nNato a Catania ha studiato presso la facolt\u00e0 di giurisprudenza dell'Universit\u00e0 degli Studi di Catania e nel 1998 si \u00e8 iscritto presso il locale ordine degli avvocati e da allora ha esercitato tale professione.\nNel 1991 \u00e8 entrato nel partito politico La Rete di Leoluca Orlando, venendo candidato alla Camera dei deputati alle elezioni politiche del 1992 nella circoscrizione Catania-Messina-Siracusa-Ragusa-Enna. Giunto 11\u00b0 nella sua lista con 684 preferenze non risult\u00f2 eletto.\nHa collaborato alla creazione della fondazione in onore del giudice Antonino Caponnetto, morto nel 2002 e tra i protagonisti della lotta a Cosa nostra in Sicilia, divenendone il referente regionale ed in seguito, in qualit\u00e0 di membro della commissione parlamentare antimafia, referente proprio per le attivit\u00e0 di quest'ultima. Insieme al magistrato Piero Luigi Vigna ha portato alla redazione del primo testo di legge antimafia a San Marino.\nCome avvocato ha difeso, , l'associazione Decontaminazione Sicilia contro il piano rifiuti regionale siciliano disposto dalla giunta presieduta da Salvatore Cuffaro. Parimenti ha partecipato a diverse conferenze organizzate dalle associazioni ambientaliste ed \u00e8 rimasto uno strenuo oppositore del piano rifiuti approvato da Cuffaro. Ha inoltre difeso le numerose associazioni siciliane che si sono opposte al rigassificatore di Priolo Gargallo e nel 2007 \u00e8 stato audito dalla commissione parlamentare d'inchiesta sul ciclo dei rifiuti - ecomafie. Dal 2009 al 2011 ha assisistito, sempre a titolo gratuito, i comitati di Augusta, Priolo Gargallo e Melilli nei processi contro i danni causati dall'inquinamento e dal rigassificatore di Priolo.\nNel 2008 ha coordinato la raccolta regionale delle firme per la presentazione della lista \"Amici di Beppe Grillo\" alle elezioni regionali siciliane ed \u00e8 stato candidato nei collegi della provincia di Catania, ottenendo 255 preferenze, e di Agrigento, ricevendo 80 preferenze.\nAlle elezioni politiche del 2013 \u00e8 stato eletto senatore della XVII legislatura della Repubblica Italiana nella circoscrizione Sicilia per il Movimento 5 Stelle. \nTra le prime attivit\u00e0 da senatore \u00e8 stato il primo firmatario di una mozione di sfiducia contro il Ministro dell'interno Angelino Alfano, in merito al caso di estradizione in Kazakistan di Alma \u015ealabaeva, moglie dell'oppositore politico Muxtar \u00c4blyazov, e della figlia, poi respinta dall'aula. \nSempre nel 2017 pubblica con la casa editrice Armando Editore il libro \"Il Voto di Scambio Politico Mafioso\". \u00c8 stato rieletto senatore alle elezioni politiche del 2018. \nNel 2019 presenta il disegno di legge relativo alla radicale modifica del 416-ter del codice penale. La legge Giarrusso, che modifica profondamente il reato di voto di scambio politico mafioso e ne incrementa le pene, \u00e8 stata promulgata il 21 maggio 2019 entrando in vigore in data 11 giugno 2019. \nNel dicembre 2019 \u00e8 tra i primi firmatari per il referendum sul taglio dei parlamentari dopo aver votato pochi mesi prima a favore della riforma costituzionale, ma successivamente ritira la sua firma.\nIl 20 aprile 2020 viene espulso dal M5S con l'accusa di non aver restituito parte dello stipendio da parlamentare e si iscrive al Gruppo misto. Un mese pi\u00f9 tardi vota no all'autorizzazione a procedere nei confronti dell'ex ministro Matteo Salvini sul caso Open Arms. In seguito, aderisce al partito euroscettico Italexit, fondato dall'ex M5S Gianluigi Paragone, diventandone il secondo politico presente in Parlamento. Il 19 gennaio 2021 vota no alla fiducia al Governo Conte II. Il 17 febbraio 2021 vota no alla fiducia al Governo Draghi.\nControversie.\nNel 2015 \u00e8 stato denunciato per diffamazione aggravata dalla deputata del Partito Democratico Maria Gaetana Greco che lo accusava di aver sostenuto la sua \"contiguit\u00e0 con ambienti mafiosi\" durante la campagna elettorale per le elezioni comunali di quell'anno ad Agira. In un post pubblicato sul \"Blog delle Stelle\" aveva denunciato la presenza di Giuseppe Giannetto, ritenuto vicino al boss Umberto Di Fazio e alla famiglia malavitosa degli Scaminaci, ad un comizio svoltosi presso il piccolo comune dell'ennese e pi\u00f9 in generale la presenza di \"ombre mafiose nella campagna elettorale del PD di Enna\". Successivamente nel 2016 sulla stessa vicenda avrebbe presentato un'interrogazione parlamentare insieme ad altri senatori pentastellati. Dopo aver richiesto alla giunta del Senato di concedergli l'immunit\u00e0 parlamentare per i reati di opinione, scatenando diverse polemiche in quanto il Movimento 5 Stelle si era sempre detto contrario a tale provvedimento, ha scelto di tornare sui suoi passi chiedendo ai colleghi parlamentari del suo gruppo di votare contro l'insindacabilit\u00e0.\nNel novembre 2016 \u00e8 stato oggetto di minacce di morte da parte del \"reggente\" della famiglia mafiosa catanese dei cursoti Giuseppe Ruscica, rinviato a giudizio per minacce aggravate dal metodo mafioso. \nNel 2017, per la sua attivit\u00e0 parlamentare svolta nella XVII legislatura, presso la II Commissione Giustizia del Senato e la Commissione Parlamentare antimafia \u00e8 stato definito \"pericoloso\" dal Boss mafioso Giuseppe Graviano, intercettato al 41bis, mentre parla con il pluriergastolano Adinolfi. \nNel 2019 \u00e8 stato accusato nuovamente di diffamazione col mezzo della stampa dalla giornalista Debora Borgese per averla definita nel 2017 in un post su Facebook \"nel libro paga di Fratelli d'Italia\" e avendole affibbiato il nomignolo di \"Madame Pompadour\". Pur non essendo presenti nome e cognome di Borgese, ragione per cui era stata richiesta l'archiviazione, il giudice per le indagini preliminari ha ritenuto sufficienti i riferimenti per identificare il bersaglio del post del senatore, rinviandolo a giudizio. Come accaduto in precedenza ha richiesto l'intervento della giunta del Senato per ricevere l'immunit\u00e0, accordata nel corso del 2021."}
{"id": "4506572", "revid": "228587", "url": "https://it.wikipedia.org/wiki?curid=4506572", "title": "Cattedrali in Romania", "text": "Questa \u00e8 una lista delle cattedrali della Romania."}
{"id": "4506577", "revid": "124025608", "url": "https://it.wikipedia.org/wiki?curid=4506577", "title": "Episodi di Cip &amp; Ciop agenti speciali", "text": "I 65 episodi sono andati originariamente in onda sul canale televisivo Disney Channel dal 5 marzo 1989 al 19 novembre 1990.\nAccoppiata con \"DuckTales\" in un unico show di un'ora fino al 1990, la serie \u00e8 stata trasmessa negli USA per la prima volta su \"The Disney Afternoon\".\nIn Italia sono stati trasmessi da Rai 1 e Rai 2, su Canale 5 solo nello speciale del 1996, e sui canali satellitari Disney Channel e Toon Disney.\nA fine 2016 la serie \u00e8 stata rimasterizzata in HD, ad eccezione dell'episodio 32, e resa disponibile all'acquisto su iTunes negli Stati Uniti, suddivisa in tre volumi."}
{"id": "4506578", "revid": "125831806", "url": "https://it.wikipedia.org/wiki?curid=4506578", "title": "Nunzia Catalfo", "text": "Biografia.\nNata a Catania nel 1967, ha conseguito un diploma di liceo scientifico e delle specializzazioni come \"Orientatore e selezionatore del personale\", \"Progettista e tutor di percorsi e-learning\" e \"Stenotipista\".\nNella sua carriera professionale trentennale si \u00e8 occupata di formazione, dispersione scolastica e aiuto all'inserimento in collaborazione con i centri per l'impiego e i servizi per l'impiego in generale.\nAttivit\u00e0 politica.\nGli inizi.\nNel 2008 si \u00e8 iscritta al Meetup \"Amici di Beppe Grillo\", che diventa quello del Movimento 5 Stelle, impegnandosi come attivista, portando avanti una nuova visione del mercato del lavoro pi\u00f9 aderente alle esigenze di imprese e cittadini.\nElezione a senatrice.\nAlle elezioni politiche del 2013 viene candidata al Senato della Repubblica tra le liste del Movimento 5 Stelle, ed eletta senatrice nella circoscrizione Sicilia. Nella XVII legislatura della Repubblica, oltre ad essere membro della Commissione parlamentare per l'infanzia e l'adolescenza, dell'11\u00aa Commissione permanente Lavoro pubblico e privato, Previdenza sociale del Senato e vicepresidente della stessa commissione permanente dal 21 gennaio 2016 al 22 marzo 2018, si \u00e8 battuta per tutta la legislatura per una proposta di legge sul Reddito di cittadinanza.\nAl ballottaggio per eleggere il nuovo Capogruppo M5S al Senato \u00e8 battuta dal collega di partito Vito Rosario Petrocelli sostenuto dall'ala pi\u00f9 ortodossa del Movimento di Beppe Grillo e Gianroberto Casaleggio mentre lei era rappresentante dell'ala pi\u00f9 dialogante. Dal 16 ottobre 2014 sostituisce il collega Bruno Marton come vicecapogruppo del M5S al Senato insieme al collega Marco Scibona.\nIl 25 novembre 2016 viene chiamata a far parte del collegio dei probiviri, organo di garanzia previsto dal regolamento del Movimento 5 Stelle, assieme a Riccardo Fraccaro e Paola Carinelli, che con la riorganizzazione dei 5 Stelle nel 2018 si dimette dal collegio.\nAlle elezioni politiche del 2018 viene ricandidata nel collegio uninominale di Catania al Senato della Repubblica, per il Movimento 5 Stelle, dove viene rieletta senatrice con il 49,54% dei voti contro i candidati del centro-destra, in quota \"#Diventer\u00e0Bellissima\" Raffaele Stancanelli (31,82%), e del centro-sinistra, in quota Partito Democratico Valeria Sudano (12,79%).\nPresidente della Commissione Lavoro.\nIl 21 giugno 2018 viene eletta Presidente della 11\u00aa Commissione permanente Lavoro pubblico e privato, Previdenza sociale del Senato, dove ha avuto un ruolo di primo piano per il \"reddito di cittadinanza\" e si \u00e8 battuta per il \"salario minimo\", infatti \u00e8 stata prima firmataria del disegno di legge sull'equo indennizzo e sul riconoscimento delle cause di servizio per la polizia locale.\nMinistro del Lavoro e delle Politiche Sociali.\nDopo la fine del primo governo guidato da Giuseppe Conte con la Lega, viene designata il 4 settembre 2019 da Conte, rimasto alla guida dell'esecutivo, come Ministro del Lavoro e delle Politiche Sociali. Il giorno successivo, presta giuramento nelle mani del Presidente della Repubblica Sergio Mattarella come ministra nel secondo governo Conte leader del suo partito Ministero degli Affari esteri.\nNel corso del mandato a via Veneto, si occupa dalla Whirlpool di Napoli la richiesta di cassa integrazione all\u2019ILVA, dai casi Auchan alla Mercatone Uno. Cessa dal suo incarico il 13 febbraio 2021, con la nascita del governo Draghi.\nVertici M5S e salario minimo.\nL'11 dicembre 2021 diventa coordinatore del Comitato per le Politiche del lavoro del Movimento 5 Stelle, dove porta avanti la proposta di legge che introduca il salario minimo, anche per contrastare il calo demografico e la crisi economica causata dalla pandemia di COVID-19, attuando l'articolo 36 della costituzione italiana, appoggiata e rilanciata sul Blog di Beppe Grillo anche da Giuseppe Conte."}
{"id": "4506581", "revid": "1573940", "url": "https://it.wikipedia.org/wiki?curid=4506581", "title": "Amedeo Bianco", "text": "Biografia.\nNato a Napoli, ma vive a Torino.\nLaureato presso la Facolt\u00e0 di Medicina e Chirurgia dell'Universit\u00e0 di Torino nel 1973. \nHa conseguito il diploma di Specialista in Malattie dell'Apparato Digerente presso la Facolt\u00e0 di Medicina e Chirurgia dell'Universit\u00e0 di Firenze e il diploma di Specialista in Oncologia Clinica presso la Facolt\u00e0 di Medicina e Chirurgia dell'Universit\u00e0 di Torino. \nDal 1976 medico internista presso l'Ospedale Mauriziano Umberto I di Torino. Dal 2000 Presidente dell'Ordine dei Medici Chirurghi e degli Odontoiatri della provincia di Torino e riconfermato per il triennio 2003/2005 e 2006/2008. \nDal marzo 2000 componente del Comitato Centrale della FNOMCeO. Dal marzo 2006 Presidente della FNOMCeO (Federazione Nazionale dei Medici chirurghi e degli Odontoiatri).\nElezione a senatore.\nAlle elezioni politiche del 2013 viene eletto al Senato della repubblica, in \"regione Sicilia\", nelle liste del Partito Democratico. \nIn Senato \u00e8 membro della XII Commissione Igiene e Sanit\u00e0."}
{"id": "4506583", "revid": "30610", "url": "https://it.wikipedia.org/wiki?curid=4506583", "title": "Marzialista", "text": "Marzialista \u00e8 una parola di recente creazione nella lingua italiana che esprime il concetto inglese di \"martial artist\", cio\u00e8 un praticante di arti marziali in genere.\nSi usa dire \"marzialista\" in quanto il termine \"arte\" nelle arti marziali non esprime un significato simile a quello di arti classiche quali pittura e similari, ma piuttosto una disciplina psicofisica, ed il termine \"artista marziale\" non trasmette il corretto significato del termine.\nLa parola \"marzialista\" si usa pi\u00f9 spesso nei confronti di personalit\u00e0 dello spettacolo che fanno uso, appunto, delle arti marziali in film o televisione, senza che sia necessario spiegare quale arte marziale in particolare venga impiegata. Per esempio, \u00e8 un \"marzialista\" l'attore Jean-Claude Van Damme, lo sono Steven Seagal e Jackie Chan. La parola si impiega anche nel caso in cui si voglia descrivere una persona che, tra le altre attivit\u00e0, ha una preparazione in diverse o varie arti marziali. Quando invece si parla di un praticante di arti marziali che si sia distinto in una singola attivit\u00e0 sportiva o comunque pertinente il mondo delle arti marziali, non si usa la parola marzialista ma bens\u00ec il titolo (Maestro, ecc.) e lo stile praticato."}
{"id": "4506585", "revid": "767487", "url": "https://it.wikipedia.org/wiki?curid=4506585", "title": "Venera Padua", "text": "Biografia.\nNasce a Scicli e studia medicina specializzandosi in pediatria a Milano.\nTra gli incontri pi\u00f9 decisivi della sua vita ricorda quello avvenuto con don Tonino Bello, il quale ha \u00abrinforzato il suo amore per il vivere civile e sociale e, con esso, particolarmente l\u2019attenzione verso quelli che ancora sgradevolmente denominiamo \u201cgli ultimi\u201d\u00bb. Per questa sua forte vocazione torna in Sicilia, lasciando il lavoro in un ospedale della Lombardia, \u00abper dare un piccolo contributo al cambiamento di una terra ricca di risorse e potenzialit\u00e0, ma spesso gravata da piaghe sociali, come la criminalit\u00e0 mafiosa\u00bb. Dal 1985 al 2001 si impegna cos\u00ec al servizio di volontariato insieme ad associazioni civili e religiose.\nDal 1985 al 1992 lavora come pediatra di base ed attualmente svolge il ruolo di dirigente sanitario dell\u2019ASP di Ragusa presso il Consultorio familiare di Scicli e nel distretto di Modica. Afferma di avere approfondito anche l'omeopatia e la floriterapia.\n\u00c8 anche stata dirigente dell'AVIS e componente del Tavolo Regionale Siciliano delle Donne, nonch\u00e9 della Consulta Nazionale Pari Opportunit\u00e0 dell\u2019Unione delle province d'Italia.\nCarriera politica.\nNel 2001 viene eletta nel Consiglio provinciale di Ragusa per la Margherita, di cui \u00e8 stata segretario provinciale fino alla nascita del Partito Democratico, di cui \u00e8 socio fondatore. Senza risultare mai eletta si candida anche al Senato per le politiche del 2006 e a sindaco di Scicli nel 2008.\nIn questi stessi anni si batte per le \u00abproblematiche ambientali (contro le trivellazioni del territorio provinciale, il dissesto idrogeologico e, da ultimo, la battaglia contro il MUOS previsto nel territorio di Niscemi), culturali e scolastiche (sicurezza degli edifici e tutela dei minori) e soprattutto del riequilibrio della rappresentanza di genere, organizzando attivit\u00e0 sia locali che nazionali, battendosi per la modifica dell\u2019articolo 51 della Costituzione al fine della garanzia delle pari opportunit\u00e0 anche nell\u2019ambito politico\u00bb. Le sue origini la spingono inoltre ad una particolare attenzione all'agricoltura e alla produzione, principale risorsa economica della provincia di Ragusa.\nAlle elezioni politiche del 2013 viene eletta senatrice della XVII legislatura della Repubblica Italiana, in regione Sicilia, nelle liste del Partito Democratico.\nAlle politiche del 2018 si candida stavolta alla Camera dei Deputati, senza tuttavia risultare eletta.\nPosizioni politiche.\nTemi etici e diritti civili.\nSi dichiara favorevole alle unioni civili tra persone dello stesso sesso, pur affermando di essere contraria alla stepchild adoption (l'adozione del figlio del partner) in quanto tenderebbe \"a considerare diritti dei genitori quelli che sono interessi\" e \"potrebbe riservare in un futuro chiss\u00e0 quali risvolti o evoluzioni\". \u00c8 inoltre contraria alle adozioni per coppie omogenitoriali, all'estensione delle unioni civili all'istituto giuridico del matrimonio e alla maternit\u00e0 surrogata."}
{"id": "4506586", "revid": "188116", "url": "https://it.wikipedia.org/wiki?curid=4506586", "title": "Pamela Giacoma Giovanna Orr\u00f9", "text": "Biografia.\nDipendente della Provincia regionale di Trapani. \nAlle elezioni politiche del 2013 viene eletta senatrice della XVII legislatura della Repubblica Italiana, nella circoscrizione Sicilia, nelle liste del Partito Democratico. Nel 2017 \u00e8 eletta nella direzione nazionale del partito.\nNon rieletta nel 2018."}
{"id": "4506591", "revid": "1573940", "url": "https://it.wikipedia.org/wiki?curid=4506591", "title": "Pietro Iurlaro", "text": "Biografia.\nAttivit\u00e0 politica.\nGi\u00e0 consigliere comunale, vicesindaco e presidente del Consiglio comunale nel Comune di Francavilla Fontana, assessore e consigliere provinciale a Brindisi.\nConsigliere regionale della Puglia.\nAlle elezioni regionali in Puglia del 2010 viene eletto consigliere nelle liste del Popolo della Libert\u00e0, in provincia di Brindisi. \nElezione a senatore.\nAlle elezioni politiche del 2013 viene eletto senatore della XVII legislatura della Repubblica Italiana nella circoscrizione Puglia per il Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 15 ottobre 2015, infine, abbandona il partito e, in dissenso con le decisioni politiche prese da Silvio Berlusconi, aderisce al gruppo \"ALA-Scelta Civica per la Costituente Liberale e Popolare\" di Denis Verdini.\nVicende giudiziarie.\nPietro Iurlaro \u00e8 stato destinatario di un avviso di garanzia. per una vicenda legata al piano per le nuove farmacie che, secondo l'accusa, avrebbe tutelato gli interessi del presidente dell'Ordine dei farmacisti di Brindisi. Il 1\u00ba febbraio 2016 \u00e8 stato assolto con formula piena per non aver commesso il fatto."}
{"id": "4506593", "revid": "965226", "url": "https://it.wikipedia.org/wiki?curid=4506593", "title": "Pietro Liuzzi", "text": "Biografia.\n\u00c8 stato sindaco di Noci per due mandati consecutivi, dal 2003 al 2013.\nAlle elezioni politiche del 2013 viene eletto al Senato della Repubblica, in regione Puglia, nelle liste del Popolo della Libert\u00e0.\nIl 16 novembre, con la sospensione delle attivit\u00e0 del Popolo della Libert\u00e0, aderisce a Forza Italia.\nFa parte della corrente fittiana del partito, critica nei confronti del leader Silvio Berlusconi, che il 30 maggio 2015 abbandona Forza Italia per aderire ai Conservatori e Riformisti, il neonato movimento politico di Raffaele Fitto.\nIl 28 febbraio 2017 aderisce a Direzione Italia, naturale proseguimento del percorso politico di Conservatori e Riformisti.\nIl 22 dicembre 2017, assieme agli altri sei senatori di Direzione Italia e alle tre senatrici di Fare!, confluisce nel nuovo gruppo parlamentare Noi con l'Italia.\nNel 2018 si ricandida a Sindaco del Comune di Noci, ma viene sconfitto al ballottaggio dall'attuale Sindaco Domenico Nisi appoggiato da una coalizione civica unitamente al PD.\nNel 2019 appoggia il candidato di Fratelli d'Italia Raffaele Fitto. \nIl 15 gennaio 2020 ha rassegnato le dimissioni da Consigliere comunale di Noci. \nDa oltre dieci anni \u00e8 Direttore della Consulting di Noci, poi diventata Woom Italia.\nNel 2020 si candida alle elezioni regionali nella lista civica del candidato presidente Raffaele Fitto risultando l'ultimo dei non eletti con circa duemila voti. Gi\u00e0 nel 2015 si candid\u00f2 ma non fu eletto."}
{"id": "4506595", "revid": "125073829", "url": "https://it.wikipedia.org/wiki?curid=4506595", "title": "Luigi Perrone", "text": "Biografia.\nAttivit\u00e0 politica.\nElezione a senatore.\nAlle elezioni politiche del 2013 viene eletto al Senato della Repubblica, in regione Puglia, nelle liste del Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nFa parte della corrente fittiana del partito, critica nei confronti del leader Silvio Berlusconi, che il 30 maggio 2015 abbandona Forza Italia per aderire ai Conservatori e Riformisti, il neonato movimento politico di Raffaele Fitto.\nIl 28 febbraio 2017 aderisce a Direzione Italia, naturale proseguimento del percorso politico di Conservatori e Riformisti.\nIl 2 aprile 2017, assieme agli altri sei senatori di Direzione Italia confluisce nel gruppo misto, per via dello scioglimento del gruppo parlamentare (ormai al di sotto della soglia minima di 10 senatori); l'11 maggio successivo aderisce al gruppo parlamentare di centro-destra \"Grandi Autonomie e Libert\u00e0-Unione dei Democratici Cristiani e dei Democratici di Centro\".\nIl 22 dicembre 2017, assieme agli altri sei senatori di Direzione Italia e alle tre senatrici di Fare!, confluisce nel nuovo gruppo parlamentare Noi con l'Italia.\nAlle elezioni politiche del 2018 \u00e8 candidato alla Camera dei Deputati, nel collegio uninominale di Molfetta sostenuto dalla coalizione di centro-destra (in quota Noi con l'Italia) non venendo rieletto."}
{"id": "4506600", "revid": "1543377", "url": "https://it.wikipedia.org/wiki?curid=4506600", "title": "Vittorio Zizza", "text": "\u00c8 stato dal 2003 al 2013 Sindaco della sua citt\u00e0 natale Carovigno.\n\u00c8 stato Senatore della Repubblica Italiana dal 2013 al 2018.\nBiografia.\nAttivit\u00e0 politica.\nSindaco di Carovigno.\n\u00c8 stato sindaco di Carovigno per due mandati consecutivi, dal 2003 al 2013.\nElezione a senatore.\nAlle elezioni politiche del 2013 viene eletto al Senato della Repubblica, in regione Puglia, nelle liste del Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nFa parte della corrente fittiana del partito, critica nei confronti del leader Silvio Berlusconi, che il 30 maggio 2015 abbandona Forza Italia per aderire ai Conservatori e Riformisti, il neonato movimento politico di Raffaele Fitto.\nIl 28 febbraio 2017 aderisce a Direzione Italia, naturale proseguimento del percorso politico di Conservatori e Riformisti.\nIl 2 aprile 2017, assieme agli altri sei senatori di Direzione Italia confluisce nel Gruppo misto, per via dello scioglimento del gruppo parlamentare (ormai al di sotto della soglia minima di 10 senatori); l'11 maggio successivo aderisce al gruppo parlamentare di centro-destra \"Grandi Autonomie e Libert\u00e0-Unione dei Democratici Cristiani e dei Democratici di Centro\".\nIl 22 dicembre 2017, assieme agli altri sei senatori di Direzione Italia e alle tre senatrici di Fare!, confluisce nel nuovo gruppo parlamentare Noi con l'Italia - UDC.\nAlle elezioni politiche del 2018 \u00e8 ricandidato alla Camera dei Deputati, nel collegio uninominale di Brindisi sostenuto dalla coalizione di centro-destra (in quota Noi con l'Italia).\nAttivit\u00e0 professionale \nVittorio Zizza \u00e8 inoltre uno stimato imprenditore.Gestisce la sua azienda ottica nella provincia di Brindisi in due sedi, una nel comune di Carovigno e l\u2019altra nel comune di San Michele Salentino."}
{"id": "4506601", "revid": "1776051", "url": "https://it.wikipedia.org/wiki?curid=4506601", "title": "Fabrizio Maffi", "text": "Biografia.\nMilitante del Partito Socialista Italiano fin dalla fine dell'Ottocento, venne eletto deputato nel 1913. Dopo vari soggiorni in Russia nei primi anni della Rivoluzione, si iscrisse al Partito Comunista d'Italia nel 1924. Successivamente fu perseguitato dai fascisti, dichiarato decaduto dal mandato parlamentare (1926) e mandato al confino. Dopo la guerra fece parte della Consulta Nazionale, dell'Assemblea Costituente e fu senatore nella I legislatura della Repubblica Italiana."}
{"id": "4506603", "revid": "155634", "url": "https://it.wikipedia.org/wiki?curid=4506603", "title": "Dara Howell", "text": "Biografia.\nIn Coppa del Mondo ha esordito il 9 dicembre 2011 in una gara di halfpipe a Copper Mountain (10\u00aa), mentre nello slopestyle ha ottenuto sia il primo podio, il 7 settembre 2012 a Ushuaia (3\u00aa), sia la prima vittoria, il 21 dicembre 2013 a Copper Mountain.\nIn carriera ha partecipato a un'edizione dei Giochi olimpici invernali, , vincendo la medaglia d'oro nello slopestyle, e a una dei Campionati mondiali, Voss-Myrkdalen 2013, vincendo la medaglia d'argento nella medesima disciplina.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle"}
{"id": "4506605", "revid": "187", "url": "https://it.wikipedia.org/wiki?curid=4506605", "title": "Lello Ciampolillo", "text": "Biografia.\nAlle elezioni amministrative del 2009 \u00e8 stato il candidato del Movimento 5 Stelle per la carica di sindaco di Bari. In quell'occasione ha ottenuto 767 voti, pari allo 0,4% dei consensi.\nElezione a senatore.\nIn occasione delle elezioni politiche del 2013 approda al Senato, eletto col Movimento 5 Stelle nel collegio plurinominale Puglia - 01. \nDal 7 maggio 2013 \u00e8 membro della VIII Commissione permanente (Lavori pubblici, comunicazioni) mentre dal 5 giugno 2013 di quella per l'indirizzo generale e la vigilanza dei servizi radiotelevisivi. \u00c8 rieletto al Senato nel 2018. \nIl 31 gennaio 2020 \u00e8 espulso dal partito al termine dell'istruttoria sui mancati rimborsi.\nPosizioni politiche.\nRiguardo alla epidemia del batterio \"Xylella fastidiosa\", che ha colpito l'olivicoltura italiana causando la diffusione del complesso del disseccamento rapido dell'olivo (CoDiRO), Ciampolillo \u00e8 schierato con il fronte di chi, da posizioni di negazionismo del problema, si oppone a misure di contrasto centrate sull'eradicazione delle piante di olivo infette dal batterio. Nel 2019 ha affermato che sarebbe possibile curare la pianta infetta con onde elettromagnetiche o il sapone. \n\u00c8 inoltre favorevole alla legalizzazione della cannabis nonch\u00e9 a favore del movimento animalista, dichiarandosi vegano.\nDopo lo scoppio della pandemia di COVID-19 ha invece espresso la sua contrariet\u00e0 ai vaccini, in quanto a suo dire portatori di presunti danni collaterali, asserendo che la soluzione pi\u00f9 utile per combattere il virus sarebbe diventare vegani, oppure ricorrere all'utilizzo terapeutico della cannabis."}
{"id": "4506606", "revid": "125371796", "url": "https://it.wikipedia.org/wiki?curid=4506606", "title": "Daniela Donno", "text": "Biografia.\nDopo aver conseguito il diploma di maturit\u00e0 tecnica nel 1978, frequenta vari corsi di formazione come operatore informatico, operatore contabile, stenotipista, segretaria. lavora come impiegata in diversi settori.\nAttivit\u00e0 politica.\nSi avvicina all'attivismo politico nel 2007 partecipando da spettatrice e simpatizzante alle riunioni del gruppo civico \"MeetUP - Salentini Uniti con Beppe Grillo\" di Lecce, diventandone membro nell'anno successivo.\nAlle comunali in Puglia del 2012 \u00e8 stata candidata alla carica di consigliere comunale della citt\u00e0 di Lecce per il Movimento 5 Stelle, ma non viene eletta.\nElezione a senatrice.\nNel 2013 viene eletta senatrice della XVII legislatura della Repubblica Italiana nella circoscrizione Puglia per il Movimento 5 Stelle.\nDal 15 maggio 2013 al 19 aprile 2016 ricopre il ruolo di Membro della Commissione permanente per le Politiche dell'Unione Europea. Attualmente ricopre l'incarico di Vicepresidente della Commissione straordinaria per la Tutela e la Promozione dei Diritti Umani e di Membro della Commissione permanente per l'Agricoltura e la Produzione Agroalimentare.\nAlle elezioni politiche del 2018 viene ricandidata al Senato della Repubblica per il M5S, dove viene confermata senatrice eletta nella quota proporzionale."}
{"id": "4506617", "revid": "1410376", "url": "https://it.wikipedia.org/wiki?curid=4506617", "title": "Barbara Lezzi", "text": "Biografia.\nDiplomata nel 1991 presso l'istituto tecnico Grazia Deledda di Lecce per periti aziendali e corrispondenti in lingue estere, viene assunta l'anno dopo presso un'azienda del settore commercio con la qualifica di impiegata e dove lavora per circa vent'anni.\nAttivit\u00e0 politica.\nTra le prime ad aderire al M5S partecipando all'organizzazione dei due \"V-day\" e ai comitati in favore dell'acqua pubblica, nelle consultazioni politiche del 2013 viene eletta senatrice della XVII legislatura della Repubblica Italiana nella circoscrizione Puglia, nelle liste del Movimento 5 Stelle, divenendo vicepresidente della Commissione permanente bilancio e programmazione economica, e membro della Commissione permanente per le politiche europee. Diventa famosa portandosi il primo giorno in Parlamento un apriscatole con cui \"aprire il Parlamento come una scatoletta di tonno\". Negli stessi mesi viene anche coinvolta in una vicenda di nepotismo per avere assunto come portaborse la figlia del compagno.\nNel corso della campagna elettorale per le elezioni politiche del 2018, promette che in caso di elezione si sarebbe battuta per la chiusura dello stabilimento dell'Ilva di Taranto, poich\u00e9 inquinante e dannoso per la salute della popolazione, e per il blocco del Gasdotto Trans-Adriatico (TAP); viene eletta al Senato per un secondo mandato nella XVIII legislatura nel collegio salentino di Nard\u00f2 con quasi il 40% dei voti battendo Massimo D'Alema (LeU), lo sfidante del centrodestra Luciano Cariddi e Teresa Bellanova (PD).\nIl 5 novembre 2019, in seguito alla volont\u00e0 di Arcelor Mittal di lasciare lo stabilimento di Taranto, con un intervento al Senato spiega all'opposizione leghista, che nel governo precedente aveva rimosso l'immunit\u00e0 penale al gruppo imprenditoriale insieme al M5S, che la salute pubblica dei cittadini vale pi\u00f9 di qualche punto di PIL e visto che alle elezioni politiche 2018 era stata eletta anche per il tema ambientale dell'Ex-Ilva continuer\u00e0 a portare avanti queste battaglie rappresentando l'intero Movimento 5 Stelle e non un gruppo di dissidenti.\nAppartiene all'ala pi\u00f9 movimentista e ortodossa del M5S e per le sue posizioni politiche viene considerata vicina all'ex deputato Alessandro Di Battista e alla consigliera regionale pugliese Antonella Laricchia.\nIl 17 febbraio 2021 \u00e8 una dei 15 senatori del M5S a votare contro la fiducia al Governo Draghi. \nIl giorno dopo, 18 febbraio 2021, il Capo politico del M5S, Vito Crimi, annuncia l'espulsione dei 15 senatori che hanno votato contro la fiducia al governo nel giorno precedente.\nMinistra per il Sud.\nA seguito dell'accordo post-elettorale tra Movimento 5 Stelle e Lega, viene nominata ministro per il Sud nel governo Conte I.\nCessa dall'incarico il 5 settembre 2019 con la formazione del Governo Conte II.\nVita privata.\nNel 2015 si sposa con Rocco Zaminga, commercialista. La coppia ha un figlio nato nel 2016 di nome Cristiano Attila."}
{"id": "4506620", "revid": "58484061", "url": "https://it.wikipedia.org/wiki?curid=4506620", "title": "Die Harder", "text": ""}
{"id": "4506624", "revid": "688764", "url": "https://it.wikipedia.org/wiki?curid=4506624", "title": "Central Coast Mariners 2012-2013", "text": ""}
{"id": "4506627", "revid": "155634", "url": "https://it.wikipedia.org/wiki?curid=4506627", "title": "Grete Eliassen", "text": "Biografia.\nIn Coppa del Mondo esord\u00ec il 12 gennaio 2013 a Copper Mountain (26\u00aa) e ottenne il primo podio il 21 dicembre dello stesso anno nella medesima localit\u00e0.\nIn carriera partecip\u00f2 a tre edizioni dei Campionati mondiali, vincendo la medaglia di bronzo nell'halfpipe a Ruka 2005 e nello slopestyle a Voss-Myrkdalen 2013."}
{"id": "4506630", "revid": "606039", "url": "https://it.wikipedia.org/wiki?curid=4506630", "title": "Coulterella vaseyi", "text": ""}
{"id": "4506631", "revid": "2039709", "url": "https://it.wikipedia.org/wiki?curid=4506631", "title": "Alessandra Bencini", "text": "Biografia.\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Toscana per il Movimento 5 Stelle.\nA seguito delle sue dimissioni dal Senato insieme a quattro colleghi: Maurizio Romani, Maria Mussini, Laura Bignami e Monica Casaletto, avvenute per solidariet\u00e0 con i colleghi espulsi, viene a sua volta espulsa dal Movimento 5 Stelle.\nAderisce insieme alla senatrice Monica Casaletto alla componente del gruppo misto \"Italia Lavori in Corso\" (ILIC) dei 4 senatori espulsi capeggiati da Luis Alberto Orellana (Lorenzo Battista, Fabrizio Bocchino, Francesco Campanella oltre l'ex GAPP ed ex M5S Paola De Pin) e non al Movimento X (MX) dei colleghi senatori dimissionari. A novembre 2014, lascia con Orellana la componente per ritornare nel Misto, avvicinandosi alla maggioranza.\nSuccessivamente alla sua espulsione, insieme ad altri parlamentari espulsi o fuoriusciti dal Movimento, ha proseguito nel versamento di met\u00e0 dello stipendio e parte della diaria ad associazioni benefiche, cos\u00ec come imposto dal regolamento del gruppo parlamentare del M5S.\nIl 16 luglio 2015, assieme al collega Maurizio Romani, anch'esso espulso dal Movimento 5 Stelle, durante una conferenza stampa alla Camera dei deputati ha annunciato la sua adesione all'Italia dei Valori.\nIl 5 agosto 2015, infatti, Bencini e Romani hanno costituito al Senato la componente del gruppo misto \"Italia dei Valori\", a cui hanno poi aderito entrambi, entrando cos\u00ec in maggioranza e votando tutti i provvedimenti del Governo Renzi.\nIl 21 dicembre 2017 abbandona l'IdV, in contrasto con la scelta del partito di federarsi con Alternativa Popolare in vista delle imminenti elezioni politiche. Dichiarer\u00e0 comunque il proprio appoggio alla coalizione di centrosinistra, nella quale \"Civica Popolare\" (formata da AP, IdV e Democrazia Solidale) si colloca.\nAlle elezioni politiche del 2018 \u00e8 candidata alla Camera con +Europa in Toscana."}
{"id": "4506634", "revid": "322321", "url": "https://it.wikipedia.org/wiki?curid=4506634", "title": "Francesco Maria Coppola", "text": "Biografia.\nNacque da una nobile famiglia di Nicotera ove fu rettore del seminario nonch\u00e9 canonico-teologo del capitolo della cattedrale. Nel 1822 fu nominato vescovo di Oppido Mamertina succedendo alla guida della diocesi a mons. Ignazio Greco. Fu consacrato dal cardinale Giulio Maria della Somaglia assistito da mons. Daulo Augusto Foscolo e Antonio Baldini.\nUomo colto e pragmatico, costru\u00ec la nuova cattedrale di Oppido Mamertina che inaugur\u00f2, anche se ancora non del tutto completata, nel 1844.\nIl suo nome \u00e8 legato anche alla costruzione in Oppido dell'ospedale civile, l'attuale Ospedale Maria Pia di Savoia.\nMor\u00ec nel dicembre 1851. Le sue spoglie mortali sono conservate nella cattedrale di Oppido Mamertina.\nQueste le parole pronunciate dal vicario Grillo in occasione dell'orazione funebre:\nGenealogia episcopale.\nLa genealogia episcopale \u00e8:"}
{"id": "4506636", "revid": "155634", "url": "https://it.wikipedia.org/wiki?curid=4506636", "title": "Miki It\u014d (sciatrice)", "text": "Biografia.\nIn Coppa del Mondo ha esordito il 14 febbraio 2004 a Inawashiro (24\u00aa), ha ottenuto il primo podio il 20 febbraio 2009 a Myrkdalen-Voss (3\u00ba) e la prima vittoria il 24 febbraio 2013 a Inawashiro.\nIn carriera ha partecipato a due edizioni dei Giochi olimpici invernali, (20\u00aa nelle gobbe) e (12\u00aa nelle gobbe), e a quattro dei Campionati mondiali, vincendo tre medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDM = gobbe in parallelo"}
{"id": "4506637", "revid": "117958231", "url": "https://it.wikipedia.org/wiki?curid=4506637", "title": "Sara Paglini", "text": "Biografia.\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Toscana per il Movimento 5 Stelle.\nSegretaria della 11\u00aa Commissione lavoro e previdenza sociale del Senato, \u00e8 dal 24 giugno 2014 membro della Commissione parlamentare d'inchiesta sul fenomeno degli infortuni sul lavoro e delle malattie professionali. Come membro della Commissione parlamentare d'inchiesta si \u00e8 attivata in particolare per la redazione di un Testo Unico per la sicurezza del lavoro nel settore lapideo e affinch\u00e9 sia garantita piena tutela ai lavoratori affetti da malattie collegate alla lavorazione dell'amianto.\nIn data 8 ottobre 2013 ha presentato un disegno di legge per il ripristino delle disposizioni in materia di reintegrazione del posto di lavoro di cui all'articolo 18.\nE' intervenuta sul caso del \"caporalato\" presentando il disegno di legge 2240 \"Misure per la prevenzione degli infortuni sul lavoro nelle attivit\u00e0 agricole, nella pastorizia e nel settore della pesca\" e sugli aspetti previdenziali degli addetti nelle attivit\u00e0 estrattive marmifere presentando il disegno di legge 2366 \"Misure di salvaguardia a favore dei lavoratori delle cave\".\nPrima firmataria nel 2014 di un disegno di legge per l'istituzione di una commissione parlamentare d'inchiesta sulla tragedia del Moby Prince, in cui persero la vita 140 persone, dal 29 ottobre 2015 \u00e8 stata designata tra i membri della commissione.\nDal 4 novembre 2015 fa parte dell'Ufficio di Presidenza della Commissione che si occupa di far chiarezza sulle cause del disastro del traghetto Moby Prince.\nRicandidata al Senato nel 2018, non viene rieletta."}
{"id": "4506638", "revid": "2091899", "url": "https://it.wikipedia.org/wiki?curid=4506638", "title": "Oko Town (singolo)", "text": "Oko Town \u00e8 un singolo del gruppo musicale folk e indie rock 77 Bombay Street, il terzo estratto dal secondo album studio \"Oko Town\". \u00c8 stato pubblicato il 25 aprile 2013 in formato digitale.\nVideo musicale.\nIl videoclip del brano \u00e8 stato girato a Londra, luogo in cui la band ha vissuto per alcuni mesi durante la primavera del 2013, grazie anche all'aiuto del vicino e amico Christian Peters. \u00c8 stato pubblicato in contemporanea al singolo sul canale ufficiale di YouTube."}
{"id": "4506639", "revid": "1699816", "url": "https://it.wikipedia.org/wiki?curid=4506639", "title": "They're Off", "text": ""}
{"id": "4506641", "revid": "392357", "url": "https://it.wikipedia.org/wiki?curid=4506641", "title": "Maurizio Romani", "text": "Biografia.\nDiplomato presso il Liceo Scientifico \"Leonardo Da Vinci\", si laurea in Medicina e Chirurgia all'Universit\u00e0 di Firenze nel 1983 e diventa omeopata.\nAlle consultazioni politiche del 2013 \u00e8 stato eletto senatore della XVII Legislatura nella circoscrizione Toscana per il Movimento 5 Stelle.\nNel luglio 2013, il sindaco di Firenze, e poi premier Matteo Renzi, minaccia di querelare Romani a seguito delle dichiarazioni da lui fatte sulla concessione del Ponte Vecchio per una festa organizzata dalla casa automobilistica Ferrari.\nAttualmente \u00e8 Vicepresidente della Commissione Sanit\u00e0 del Senato.\n\u00c8 candidato per la scelta del nuovo Capogruppo del M5S al Senato con 23 voti in rappresentanza dell'area pi\u00f9 dialogante del Movimento ma viene battuto da Vincenzo Santangelo con 26 voti, considerato pi\u00f9 vicino alla linea oltranzista di Beppe Grillo e Gianroberto Casaleggio.\nA seguito delle sue dimissioni dal Senato insieme a quattro colleghi (Laura Bignami, Maria Mussini, Monica Casaletto e Alessandra Bencini), offerte in segno di solidariet\u00e0 con i colleghi espulsi, viene a sua volta espulso dal Movimento 5 Stelle, passando al gruppo misto\nIl 7 marzo 2014 aderisce alla componente \"Movimento X\" (\"MX\") del gruppo misto a cui aderiscono i senatori 5 Stelle dimissionari Laura Bignami e Maria Mussini, a cui si aggiunge anche il senatore Bartolomeo Pepe, il neo espulso dal Movimento, mentre le altre due senatrici dimissionarie, Monica Casaletto e Alessandra Bencini, aderiscono alla componente del Gruppo misto \"Italia Lavori in Corso\" (\"ILIC\") dei senatori espulsi capeggiati da Luis Alberto Orellana.\nIn seguito alla sua espulsione, insieme ad altri parlamentari espulsi o fuoriusciti dal Movimento, ha proseguito nel versamento di met\u00e0 dello stipendio e di parte della diaria ad associazioni benefiche, cos\u00ec come imposto dal regolamento del gruppo parlamentare del M5S.\nIl 16 luglio 2015, durante una conferenza stampa alla Camera dei deputati ha annunciato la sua adesione all'Italia dei Valori assieme alla collega Alessandra Bencini, anch'essa espulsa dal Movimento 5 Stelle.\nIl 5 agosto 2015, infatti, Romani e Bencini hanno costituito al Senato la componente del gruppo misto \"Italia dei Valori\", a cui hanno poi aderito entrambi."}
{"id": "4506644", "revid": "1305772", "url": "https://it.wikipedia.org/wiki?curid=4506644", "title": "ThatPower", "text": ""}
{"id": "4506645", "revid": "1318658", "url": "https://it.wikipedia.org/wiki?curid=4506645", "title": "Riccardo Mazzoni", "text": "Biografia.\nAttivit\u00e0 giornalistica.\n\u00c8 giornalista professionista, iscritto dal 1978 all'Ordine dei Giornalisti della Toscana. \u00c8 stato caporedattore de \"La Nazione\", vicedirettore del QN Quotidiano Nazionale, e dal 2002 al 2008 direttore del Giornale della Toscana.\nAttivit\u00e0 politica.\nElezione a deputato.\nAlle elezioni politiche del 2008 viene eletto alla Camera dei Deputati, tra le liste del Popolo della Libert\u00e0 nella circoscrizione Toscana.\nElezione a senatore.\nAlle elezioni politiche del 2013 viene invece eletto al Senato della Repubblica, nelle liste del Popolo della Libert\u00e0 nella circoscrizione Toscana.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nFa parte della corrente verdiniana del partito, vicina alle posizioni del premier Matteo Renzi, che il 29 luglio 2015 abbandona Forza Italia per aderire al nuovo gruppo parlamentare formato da Denis Verdini e denominato Alleanza Liberalpopolare-Autonomie, divenendone vicecapogruppo al Senato."}
{"id": "4506646", "revid": "125025159", "url": "https://it.wikipedia.org/wiki?curid=4506646", "title": "Danielle Scott (sciatrice)", "text": "Biografia.\nIn Coppa del Mondo ha esordito il 15 gennaio 2012 a Mont Gabriel (8\u00aa), ha ottenuto il primo podio il 18 gennaio 2014 a Lake Placid (2\u00aa) e la prima vittoria il 21 febbraio 2015 a Mosca.\nIn carriera ha partecipato a due edizioni dei Giochi olimpici invernali, (9\u00aa nei salti) e (12\u00aa nei salti), e a tre dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "4506649", "revid": "767487", "url": "https://it.wikipedia.org/wiki?curid=4506649", "title": "Donella Mattesini", "text": "Biografia.\nElezione a senatore.\nDeputata dal 2008, nel 2013 viene eletta senatrice della XVII legislatura, per il Partito Democratico in Toscana."}
{"id": "4506650", "revid": "76963", "url": "https://it.wikipedia.org/wiki?curid=4506650", "title": "George Keppel, VI conte di Albemarle", "text": "Biografia.\nEra il figlio di William Keppel, IV conte di Albemarle, e della sua prima moglie, Susan Trotter, figlia di Edward Southwell, XX barone di Clifford. Studi\u00f2 alla Westminster School.\nCombatt\u00e9 nel 14\u00ba Reggimento di fanteria nella battaglia di Waterloo, fu poi trasferito come tenente al 20\u00ba Reggimento di fanteria nel 1820 e come capitano al 62\u00ba Reggimento di fanteria nel 1825. Nel 1841 divenne tenente colonnello, e fu poi promosso a colonnello nel 1854 e a maggior generale nel 1858. Nel 1866 venne nominato luogotenente generale e, infine, generale nel 1874.\nRappresent\u00f2 East Norfolk nella Camera dei Comuni tra il 1832 e il 1835, poi King Lynn nel 1837 e Lymington nel 1841.\nDal 1820 fu scudiero del principe Augusto Federico, duca di Sussex. Nel 1838, fu nominato High Sheriff di Leitrim, per poi servire come segretario privato del Primo Ministro Lord John Russell (1846-1847). Era vice tenente di Norfolk (1859) e fu membro della Geological Society (FGS) cos\u00ec come della Society of Antiquaries of London (FSA).\nMor\u00ec il 21 febbraio 1891, all'et\u00e0 di 91 anni, a Portman Square, Londra, e fu sepolto a Quidenham.\nVita privata.\nSpos\u00f2, il 4 agosto 1831, Susan Trotter (1806-3 agosto 1885), figlia di Sir Coutts Trotter, I Baronetto ed Margaret Gordon. Ebbero cinque figli:"}
{"id": "4506652", "revid": "181699", "url": "https://it.wikipedia.org/wiki?curid=4506652", "title": "Maria Grazia Gatti", "text": "Biografia.\nNata ad Isola del Liri (Frosinone), ma vive a Calci (Pisa).\nAttivit\u00e0 politica.\nAlle elezioni politiche del 2008 viene eletta deputata nella \"circoscrizione Toscana\" per il Partito Democratico.\nNel 2013 viene eletta senatrice della XVII legislatura della Repubblica Italiana nella circoscrizione Toscana per il Partito Democratico.\nNel 2017 abbandona il PD e aderisce ad Articolo 1 - Movimento Democratico e Progressista. Non si ricandida per il Parlamento alle elezioni politiche del 4 marzo 2018."}
{"id": "4506655", "revid": "124356442", "url": "https://it.wikipedia.org/wiki?curid=4506655", "title": "Ezio Riboldi", "text": "Biografia.\nSi laure\u00f2 in lettere e giurisprudenza a Milano. Fu avvocato e docente nei licei monzesi.\nAttivo nel Partito Socialista Italiano, divenne sindaco di Monza nel 1914. Durante la Prima guerra mondiale partecip\u00f2 alla Conferenza di Zimmerwald. Nel 1918 sub\u00ec un'aggressione da elementi nazionalisti da cui riport\u00f2 gravi traumi.\nAl Congresso di Livorno del 1921 non ader\u00ec alla scissione della frazione comunista, ma mantenne un atteggiamento massimalista che emerse anche nella dichiarazione di voto contro i pieni poteri a Mussolini; dopo aver tentato una mediazione con Costantino Lazzari e Fabrizio Maffi al III Congresso dell'Internazionale Comunista, pass\u00f2 al Partito Comunista d'Italia nel 1924, con il quale fu rieletto deputato.\nArrestato la notte dell'8 novembre 1926 dai fascisti, fu dapprima confinato a Pantelleria e poi detenuto in carcere a Milano, Volterra, Turi, Parma e Civitavecchia. Nel 1933 fu graziato dietro richiesta al regime da parte della moglie, episodio che provoc\u00f2 l'anno successivo l'espulsione di Riboldi dal PCd'I.\nNuovamente confinato nel 1940 a Vasto Marina, negli anni successivi collabor\u00f2 al giornale fascista \"La Verit\u00e0\", trattando di politica estera.\nNel dopoguerra riprese a collaborare con la stampa comunista, ma nel 1963 rifiut\u00f2 di entrare nel PCI a causa della rottura tra Unione sovietica e Repubblica popolare cinese. L'anno successivo mise su carta i suoi ricordi dell'immediato primo dopoguerra, pubblicandoli per la casa editrice di Giulio Seniga.\nAll'annuncio della morte, nel 1965, Pietro Nenni - il quale si era astenuto, nel 1923, sulla decisione di espulsione di Riboldi e degli altri \"terzini\" del suo gruppo - ricord\u00f2 il defunto nei suoi \"Diari\"."}
{"id": "4506659", "revid": "1851848", "url": "https://it.wikipedia.org/wiki?curid=4506659", "title": "Marielle Thompson", "text": "Biografia.\nHa debuttato in Coppa del Mondo il 18 dicembre 2010 a San Candido, ha ottenuto il primo podio il 17 dicembre 2011 nella medesima localit\u00e0 (3\u00aa) e la prima vittoria il 3 febbraio 2012 a Blue Mountain.\nIn carriera ha partecipato a due edizioni dei Giochi olimpici invernali, vincendo la medaglia d'oro e venendo eliminata agli ottavi di finale, e a cinque dei Campionati mondiali, vincendo la medaglia d'argento a Voss-Myrkdalen 2013 e l'oro a Park City 2019.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4506665", "revid": "1543377", "url": "https://it.wikipedia.org/wiki?curid=4506665", "title": "Valsamoggia", "text": "Valsamoggia (\"Valsam\u00fb\u017c\" in dialetto bolognese) \u00e8 un comune italiano sparso di abitanti della citt\u00e0 metropolitana di Bologna in Emilia-Romagna.\n\u00c8 stato istituito il 1\u00ba gennaio 2014 dalla fusione dei comuni di Bazzano, Castello di Serravalle, Crespellano, Monteveglio e Savigno, gi\u00e0 parte dell'Unione di comuni Valle del Samoggia. La sede comunale \u00e8 a Bazzano.\nFa parte della citt\u00e0 metropolitana di Bologna e ne risulta essere il secondo maggior comune per superficie (preceduto solo da Imola), e il quinto per quanto riguarda il numero di abitanti. \u00c8 inoltre il comune sparso maggiormente popoloso dell'Emilia Romagna sulla base del numero di residenti.\nSi tratta per numero di abitanti del secondo comune fuso pi\u00f9 grande mai nato in Italia da quando \u00e8 stato istituito il processo di fusione, disciplinato per legge dal testo unico degli enti locali del 2000. Ha cessato di essere per superficie il comune fuso pi\u00f9 grande d'Italia il 1\u00ba gennaio 2016, con l'istituzione del Comune di Ventasso nell'appennino reggiano.\nValsamoggia \u00e8 nata in seguito al referendum consultivo del 25 novembre 2012. In tale occasione i cittadini dei cinque comuni interessati si sono espressi in favore della fusione con una maggioranza del 51,5% seppur nei comuni di Bazzano e Savigno la maggioranza dei votanti si sia espressa contro tale progetto.\nDal 16 giugno 2014 \u00e8 entrata a far parte dell'Unione dei comuni Valli del Reno, Lavino e Samoggia.\nGeografia fisica.\nValsamoggia \u00e8 situata nella citt\u00e0 metropolitana di Bologna, ad ovest del capoluogo verso il territorio modenese. Il suo territorio \u00e8 generalmente collinoso e comprende anche la zona di pianura pedecollinare, nella quale sono situati Bazzano e Crespellano. L'area \u00e8 caratterizzata da intensa urbanizzazione, che comunque non ha soppresso le tradizionali attivit\u00e0 agricole e di allevamento intensivo. L'area pedecollinare \u00e8 fortemente industrializzata.\nValsamoggia \u00e8 interamente compresa nel bacino imbrifero del torrente Samoggia, tributario del fiume Reno.\nMonumenti e luoghi d'interesse.\nIl MiBACT recensisce 83 beni architettonici tutelati nel comune, ai quali si aggiungono quelli senza tutele.\nSociet\u00e0.\nEtnie e minoranze straniere.\nGli stranieri residenti nel comune sono ovvero l'11,42% della popolazione Di seguito sono riportati i gruppi pi\u00f9 consistenti:\nLingue e dialetti.\nOltre alla lingua italiana, in Valsamoggia \u00e8 diffusa, soprattutto dalla popolazione pi\u00f9 anziana, una particolare variante locale del dialetto bolognese, appartenente alla famiglia dei dialetti bolognesi rustici occidentali. Fa eccezione solo il territorio di Savigno nel quale, a causa dell'influenza appenninica, viene parlato in prevalenza il dialetto bolognese montano.\nCultura.\nLa principale organizzazione culturale di Valsamoggia \u00e8 la \"Fondazione Rocca dei Bentivoglio\" con sede nell'omonimo castello.\nScuole.\nValsamoggia \u00e8 sede di tre Istituti Comprensivi Statali:\nFeste e sagre.\nNumerosissime sono le feste e le sagre che si svolgono nel corso dell'anno nel territorio della Valsamoggia. Ciascuno dei 5 ex comuni persegue da anni un ben definito calendario di eventi tradizionali e di feste popolari. Tra le iniziative di maggior rilievo vi sono: \nInfrastrutture e trasporti.\nStrade.\nLa principale arteria stradale che attraversa la Valsamoggia \u00e8 la ex \"Strada statale 569 di Vignola\" (ora di competenza provinciale) la quale viene in gergo chiamata semplicemente \" \"bazzanese\"\". La maggiore via di comunicazione in senso nord-sud \u00e8 invece la strada provinciale 27 Valle del Samoggia.\nDal novembre 2016 il Comune di Valsamoggia \u00e8 collegato direttamente con l'autostrada A1 Milano-Napoli con l'apertura dell'omonimo casello autostradale. Dal 2019 esiste una variante della SP 569, la Nuova Bazzanese, che permette di aggirare i centri di Crespellano, Muffa e Bazzano.\nFerrovie.\nValsamoggia \u00e8 dotata di quattro stazioni ferroviarie facenti parte della Ferrovia Bologna-Vignola:\nOspedale.\nA Bazzano sorge l'Ospedale \"don G. Dossetti\", unica struttura sanitaria ospedaliera presente nell'intero Distretto di Casalecchio di Reno dell'AUSL di Bologna\nSuddivisione amministrativa.\nIl comune \u00e8 suddiviso amministrativamente in cinque circoscrizioni di decentramento, a cui lo statuto comunale attribuisce il nome di \"municipalit\u00e0\". Esse corrispondono geograficamente ai territori dei cinque ex comuni (Bazzano, Crespellano, Monteveglio, Castello di Serravalle, Savigno). Pur essendo strutture decentrate dell'amministrazione comunale, ciascuna municipalit\u00e0 ha un proprio Consiglio e Presidente di municipalit\u00e0. \nI Consigli vengono direttamente eletti dai cittadini contestualmente all'elezione del Sindaco e del Consiglio comunale.\nSecondo lo statuto del Comune di Valsamoggia, ai Consigli di municipalit\u00e0, in quanto organi di rappresentanza diretta dei cittadini, \u00e8 garantito l'esercizio di un ruolo politico, propositivo e consultivo.\nSport.\nPallacanestro.\nCampionato Amatori UISP\n\u00b0 SAVIGNO TRUFFLES Campioni Europa League 2016/2017 militante nel campionato amatori UISP\nCalcio.\nNumerose sono le squadre di calcio con sede in Valsamoggia.\nTra le pi\u00f9 importanti vi sono:\nLega Nazionale Dilettanti\nAmatori U.I.S.P.\nAmatori CSI\nCiclismo.\nOgni anno Valsamoggia \u00e8 sede della corsa ciclistica Gran Premio Bruno Beghelli"}
{"id": "4506672", "revid": "367788", "url": "https://it.wikipedia.org/wiki?curid=4506672", "title": "Uli Hoeneb", "text": ""}
{"id": "4506678", "revid": "47767", "url": "https://it.wikipedia.org/wiki?curid=4506678", "title": "Natalja Alexeyevna Romanova", "text": ""}
{"id": "4506685", "revid": "228587", "url": "https://it.wikipedia.org/wiki?curid=4506685", "title": "Luigi XV - Il sole nero", "text": "Luigi XV - Il sole nero \u00e8 un film per la televisione francese del 2009 diretto da Thierry Binisti. Il film fu trasmesso in Italia su History Channel nel 2013 e successivamente venne ritrasmesso su Rai Storia nel programma a.C.d.C.\nRiprese.\nGran parte del film \u00e8 stato girato al castello di Versailles e al Trianon. La troupe cinematografica si \u00e8 trasferita l\u00ec per un mese e mezzo intorno a maggio-giugno 2009. Le scene dell'opera in costruzione si sono svolte nell'opera del castello che era in fase di restauro al momento delle riprese."}
{"id": "4506691", "revid": "767487", "url": "https://it.wikipedia.org/wiki?curid=4506691", "title": "Parigi-Troyes 2008", "text": "La Parigi-Troyes 2008, cinquantesima edizione della corsa e valida come evento dell'UCI Europe Tour 2008 categoria 1.2, si svolse il 16 marzo 2008 su un percorso totale di circa 168,9\u00a0km. Fu vinto dal francese Jean-Luc Delpech che termin\u00f2 la gara in 4h10'26\", alla media di 40,46\u00a0km/h.\nAll'arrivo 68 ciclisti portarono a termine il percorso."}
{"id": "4506694", "revid": "599013", "url": "https://it.wikipedia.org/wiki?curid=4506694", "title": "The Haunted Bedroom", "text": ""}
{"id": "4506696", "revid": "287204", "url": "https://it.wikipedia.org/wiki?curid=4506696", "title": "Episodi di Robert Montgomery Presents (prima stagione)", "text": "La prima stagione della serie televisiva Robert Montgomery Presents \u00e8 andata in onda negli Stati Uniti dal 30 gennaio 1950 al 19 giugno 1950 sulla NBC."}
{"id": "4506700", "revid": "767487", "url": "https://it.wikipedia.org/wiki?curid=4506700", "title": "Chiesa di Tsughrughasheni", "text": "La chiesa di Tsughrughasheni () \u00e8 una chiesa ortodossa del municipalit\u00e0 di Bolnisi, in Georgia. Si trova a circa due chilometri dalla basilica di Bolnisi Sioni, sulla riva destra del fiume Bolnisistsqali. Fu costruita tra il 1212 ed il 1222, probabilmente su ordine del re Giorgio IV. Sebbene abbia dimensioni pi\u00f9 contenute, la chiesa \u00e8 stilisticamente simile ad altri edifici georgiani di epoca medievale come il monastero di Pitareti, il monastero di Betania e quello di Kvatakhevi. L'edificio \u00e8 ricco di ornamenti tipici della tradizione georgiana."}
{"id": "4506702", "revid": "1543377", "url": "https://it.wikipedia.org/wiki?curid=4506702", "title": "OWSLA", "text": "OWSLA \u00e8 un'etichetta discografica di propriet\u00e0 di Skrillex, Bitvargen, Kathryn Frazier, Blaise James e Clayton Blaha. Skrillex ha annunciato la nascita dell'etichetta il 17 agosto 2011.\nSkrillex (Sonny Moore) ha rivelato durante la trasmissione del suo show radiofonico \"Mothership 3\" che il nome OWSLA proviene dal film \"La collina dei conigli\", e si riferisce al nome de \"l'esercito coniglio \u00e9lite\" nel film.\nStoria.\nNel 2012, l'etichetta lancia un abbonamento mensile, \"NEST\", con vantaggi tra cui l'accesso anticipato alle release dell'etichetta. Nel 2013, Bromance Records collabora con l'etichetta per creare una filiale americana intitolata BromanceUS con pubblicazioni di Gesaffelstein, Illangelo, Brodinski e LOUISAHHH!!!.Un anno dopo, l'etichetta lancia la campagna benefica Nestivus, una serie di iniziative per le vacanze con tutti i proventi destinati alla musica internazionale senza scopo di lucro, Bridges for Music. Il 18 settembre 2016, l'etichetta celebra i cinque anni di fondazione con una festa a Los Angeles. In un video pubblicato sul canale YouTube, Skrillex ha parla dell'establishment, dicendo \"Faccio musica perch\u00e9 amo la musica e tutto parte da l\u00ec. E mi circondo di brave persone in cui credo. Credo che sia importante creare la tua famiglia.\" Il direttore generale dell'etichetta, Blaise DeAngelo afferma che Skrillex in precedenza, come molti altri artisti, ha avuto problemi con le etichette discografiche, il che implicava che gli aveva causato la creazione della sua. OWSLA \u00e8 stata descritta come un'etichetta avviata per gli artisti di musica elettronica che \"non potevano ottenere buoni affari con le etichette o le risorse e il supporto di cui avevano bisogno\". \"Spitfire\" di Porter Robinson \u00e8 stato il debutto dell'etichetta. Le pubblicazioni che seguirono, come \"Shave It\" di Zedd, \"Aleph\" di Gesaffelstein e \"Jaguar\" di What So Not, furono descritte come le pi\u00f9 importanti. Chris Morris ha spiegato che \"Affinch\u00e9 un artista possa essere firmato, deve esserci quella passione dall'alto verso il basso\", affermando che si tratta di una societ\u00e0 \"guidata dall'artista\". Il 5 maggio 2017, l'etichetta pubblica una compilation intitolata HOWSLA (pronunciata \"House-la\"). \u00c8 stato descritto da Pitchfork come \"un approccio focalizzato che \u00e8 in gran parte modellato sulla linea di basso, uno stile dal nord del Regno Unito che si distingue per melodie unte di fascia bassa, tamburi duri e un senso di swing scivoloso\". Un'altra filiale dell'etichetta \u00e8 \"OWSLA Goods,\" che si occupa di moda."}
{"id": "4506704", "revid": "965226", "url": "https://it.wikipedia.org/wiki?curid=4506704", "title": "Carlo Lucherini", "text": "Biografia.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Lazio per il Partito Democratico."}
{"id": "4506709", "revid": "1762097", "url": "https://it.wikipedia.org/wiki?curid=4506709", "title": "Claudio Moscardelli", "text": "Biografia.\nMoscardelli inizia l'attivit\u00e0 politica da giovanissimo, iscrivendosi alla Democrazia Cristiana. \nNelle file di questo partito matura le prime esperienze elettive, come consigliere d'istituto al liceo classico nel 1978 e come consigliere circoscrizionale nel 1985. \nL'anno seguente \u00e8 eletto segretario provinciale del Movimento Giovanile della DC. \nCon la scomparsa della DC aderisce al Partito Popolare Italiano, di cui diventa segretario di Latina nel 1996 e segretario provinciale nel 1999. \nNel 2002, prima, e nel 2010, poi, \u00e8 stato candidato Sindaco a Latina. \nNel 2003 \u00e8 stato eletto segretario provinciale della La Margherita, partito in cui confluisce il PPI, e nel 2004 vicesegretario regionale del Lazio. Nel 2005 \u00e8 stato eletto consigliere regionale, ed ha ricoperto la carica di Presidente della Commissione Urbanistica e capogruppo della Margherita. Rieletto in consiglio regionale nel 2010, diviene vice capogruppo del Partito Democratico e vince le primarie del PD in provincia di Latina.\nElezione a senatore ed attivit\u00e0.\nNel 2013 viene eletto senatore della XVII legislatura della Repubblica Italiana nella circoscrizione Lazio per il Partito Democratico.\n\u00c8 componente della commissione finanze, della commissione antimafia e segretario della Giunta Immunit\u00e0. \u00c8 stato relatore di maggioranza del provvedimento sulla Voluntary Disclosure, della legge di riforma delle banche popolari e della legge di riforma delle Banche di credito cooperativo. \u00c8 relatore di maggioranza della riforma del processo tributario e della legge delega per il sostegno alle famiglie con figli a carico.\n\u00c8 stato primo firmatario di diverse proposte di legge:\n1. Modifiche all'articolo 13 del decreto-legge 6 dicembre 2011, n. 201, in materia di Imposta Municipale Propria;\n2. Modifiche al testo unico di cui al Decreto Legislativo 18 agosto 2000, n. 267, nonch\u00e9 al testo unico di cui al Decreto Legislativo 31 dicembre 2012, n. 235, in materia di nomina e di funzioni del vice-sindaco (istituzione del ticket su modello americano);\n3. Misure a sostegno della competitivit\u00e0, dello sviluppo e delle attivit\u00e0 produttive, nonch\u00e9 della semplificazione;\n4. Norme in materia di omicidio stradale e di lesioni personali stradali approvato con il nuovo titolo \"Introduzione del reato di omicidio stradale e del reato di lesioni personali stradali, nonch\u00e9 disposizioni di coordinamento al decreto legislativo 30 aprile 1992, n. 285, e al decreto legislativo 28 agosto 2000, n. 274\";\n5. Misure per il recupero e la valorizzazione dei Poderi edificati dall'Opera nazionale combattenti;\n6. Deleghe al Governo per la razionalizzazione, la semplificazione e l'armonizzazione degli obblighi dichiarativi, delle scadenze e dei pagamenti in materia di imposte, tasse, contributi ed oneri previdenziali ed assistenziali.\nNel 2014, nella giunta delle elezioni e delle immunit\u00e0 parlamentari, ha votato contro l'autorizzazione ad utilizzare le intercettazioni telefoniche a carico del Senatore Antonio Azzollini, respingendo la relazione del Senatore Felice Casson (del suo stesso partito, PD).Azzollini era indagato per una maxi truffa da 150 milioni di euro legata all'opera di costruzione del porto di Molfetta, appaltata nel 2007 e mai terminata.\nNella seduta n.59 del 4 febbraio 2015 ha votato contro l'autorizzazione a procedere per istigazione al razzismo nei confronti del Sen. Roberto Calderoli che aveva paragonato ad un orango il Ministro C\u00e9cile Kyenge.\nIl 16 marzo 2017, \u00e8 stato tra i 19 senatori del PD a votare contro la decadenza di Augusto Minzolini condannato in via definitiva ad anni 2 e mesi 6 di reclusione per peculato, pur avendo precedentemente votato a favore in qualit\u00e0 di componente della Giunta delle Elezioni e delle Immunit\u00e0 parlamentari il 18 luglio 2016.\nProcedimenti giudiziari.\nRisulta indagato, insieme con altri 5 parlamentari del PD, dalla procura di Rieti per le cosiddette \"spese pazze\" che sarebbero state effettuate nel 2010-2012 durante la consiliatura regionale. In seguito la Procura di Rieti ha trasferito l'inchiesta alla Procura di Roma per competenza. Quest'ultima ha chiuso le indagini ed \u00e8 caduta l'ipotesi di peculato non risultando alcuna irregolarit\u00e0 sull'uso dei fondi del gruppo consiliare regionale. Successivamente \u00e8 stato rinviato a giudizio per concorso in abuso d'ufficio. Le contestazioni mossegli sono che si sarebbe dovuto procedere ad una comparazione di curriculum per la scelta dei collaboratori. Il Senatore ha dichiarato di avere agito nel pieno rispetto della legge che prevede espressamente contratti a carattere fiduciario come avviene in ogni Regione e in Parlamento, ed ha chiesto il rito abbreviato . Il 4 febbraio 2021 il Tribunale di Roma assolve Moscardelli e tutti gli altri ex consiglieri regionali del PD perch\u00e9 il fatto non sussiste.\nNel 2021 avvengono per lui le restrizioni domiciliari a seguito dell'inchiesta che lo vede accusato di aver agevolato l'assunzione di collaboratori amministrativi per un concorso pubblico Asl; a seguito dei fatti, Moscardelli rassegna le proprie dimissioni da ogni incarico con il Partito Democratico."}
{"id": "4506711", "revid": "1573940", "url": "https://it.wikipedia.org/wiki?curid=4506711", "title": "Preikestolen fjellstue", "text": "Il Preikestolen fjellstue \u00e8 un rifugio alpino nei pressi della falesia nota come Preikestolen, in Norvegia. Il rifugio si trova a 270\u00a0metri d'altezza, nel comune di Strand (contea di Rogaland), ed \u00e8 il punto di partenza delle escursioni verso la rinomata \"roccia pulpito\". \u00c8 gestito dal Den Norske Turistforening (DNT).\nStoria.\nIl primo nucleo del rifugio \u00e8 stato costruito nel 1949 nei pressi dell'alpeggio di Vatne. Il primo edificio era raggiungiungibile soltanto a piedi a partire dal Lysefjord. Una funicolare \u00e8 stata costruita in seguito per facilitare il trasporto di materiali e cibo.\nNel 1961 \u00e8 stata costruita la strada di accesso che ha permesso l'ascesa al Preikestolen in giornata.\nPer anni lo \"Stavanger Turistforening\" ha considerato la possibilit\u00e0 di ingrandire il rifugio, o costruirne uno nuovo. Nel 2004 lo SKAGEN Fondene (un Fondo con sede a Stavanger) ha fornito il contributo economico per la realizzazione del nuovo rifugio. Quattro studi di architettura sono stati invitati a fornire proposte per la nuova costruzione.\nIl 18 novembre 2008 \u00e8 stato inaugurato il nuovo edificio progettato dallo studio Helen &amp; Hard e disegnato dall'architetto Reinhard Kropf. L'edificio, costato circa 28'000 NOK/m\u00b2, \u00e8 stato concepito in armonia con il paesaggio e con l'utilizzo del legno per soluzioni architettoniche innovative. La struttura presenta un massiccio uso di legno sia nelle strutture portanti che nei rivestimenti, interni ed esterni, in particolare con l'utilizzo di massicci elementi prefabbricati Holz100; inoltre \u00e8 stato progettato in modo da minimizzare il cunsumo energetico.\nIl \"Preikestolen fjellstue\" ha vinto il premio \"Statens byggeskikkpris\" nel 2009, del valore di 200'000 NOK, istituito dal Ministero del governo locale e dello sviluppo regionale norvegese ed assegnato con cadenza annuale ai migliori edifici di architettura spontanea.\nCaratteristiche e informazioni.\nIl rifugio \u00e8 gestito dalla sezione \"Stavanger Turistforening\" del DNT.\nDispone di 150 posti letto, in 28 camere; inoltre \u00e8 dotato di un ristorante, un bar e locali per conferenze. L'edificio principale \u00e8 aperto tutto l'anno, l'ostello solo dal 1\u00ba aprile al 31 ottobre.\nAccessi.\nIl rifugio \u00e8 sempre raggiungibile in auto tramite la Strada Nazionale 13.\nTraversate.\nIl \"Preikestolen fjellstue\" \u00e8 il punto di partenza per le escursioni verso il Preikestolen, raggiungibile in un paio d'ore."}
{"id": "4506715", "revid": "729019", "url": "https://it.wikipedia.org/wiki?curid=4506715", "title": "Daniela Valentini", "text": "Biografia.\nCarriera politica.\nElezione a senatore.\nAlle elezioni politiche del 2013 viene eletta al Senato della Repubblica, nella regione Lazio, nelle liste del Partito Democratico, per via della rinuncia di Ignazio Marino (che opta per il seggio in Piemonte).\n\u00c8 stata segretario del gruppo parlamentare del PD al Senato della Repubblica, sostituendo Roberta Pinotti.\nNon \u00e8 pi\u00f9 ricandidata alle elezioni politiche del 2018, in quanto esclusa dalle liste del Partito Democratico."}
{"id": "4506716", "revid": "300067", "url": "https://it.wikipedia.org/wiki?curid=4506716", "title": "Episodi di Robert Montgomery Presents (seconda stagione)", "text": "La seconda stagione della serie televisiva Robert Montgomery Presents \u00e8 andata in onda negli Stati Uniti dall'11 settembre 1950 al 2 luglio 1951 sulla NBC."}
{"id": "4506719", "revid": "122959023", "url": "https://it.wikipedia.org/wiki?curid=4506719", "title": "Giuseppina Maturani", "text": "Biografia.\nNata a Giuliano di Roma (Frosinone), ma vive a Roma.\nAttivit\u00e0 politica.\nNel 2003 viene eletta Consigliere provinciale a Roma, nelle liste dei Democratici di Sinistra.\nNel 2008, rieletta Consigliere con il Partito Democratico, diviene Presidente del Consiglio provinciale di Roma, carica che mantiene sino al 7 dicembre 2012, quando si dimette per candidarsi alle elezioni politiche.\nElezione a senatore.\nAlle elezioni politiche del 2013 viene eletta al Senato della Repubblica, in regione Lazio, nelle liste del Partito Democratico. \nDurante la XVII Legislatura \u00e8 stata vicecapogruppo del PD in Senato.\nAlle elezioni politiche del 2018 \u00e8 ricandidata al Senato della Repubblica, nel collegio uninominale di Roma-Portuense sostenuta dalla coalizione di centro-sinistra.Viene sconfitta dal candidato del centro-destra Paola Binetti, non venendo rieletta in Parlamento."}
{"id": "4506720", "revid": "124108022", "url": "https://it.wikipedia.org/wiki?curid=4506720", "title": "Annamaria Parente", "text": "Biografia.\nHa studiato presso l'Universit\u00e0 degli Studi di Napoli Federico II dove si \u00e8 laureata in filosofia. Dal 1988, ha lavorato come impiegata amministrativa presso Poste italiane. Dal 2000 fino al 2007, \u00e8 entrata nella segreteria regionale della Campania della Confederazione Italiana Sindacati Lavoratori. \u00c8 coniugata ed ha un figlio.\nAttivit\u00e0 sindacale.\n\u00c8 stata nella segreteria regionale del Sindacato Lavoratori Poste della Campania, responsabile della Formazione e coordinatrice delle donne della CISL di Napoli, nonch\u00e9 responsabile del Coordinamento Nazionale donne della CISL Confederale. Ha rappresentato il sindacato presso la Commissione Nazionale Parit\u00e0 (di cui \u00e8 stata nominata anche vice presidente), nel Comitato Pari Opportunit\u00e0 del Ministero del lavoro e delle politiche sociali e nelle organizzazioni europee ed internazionali del sindacato.\nAttivit\u00e0 politica.\n\u00c8 stata Assessore alla Cultura presso il Comune di Forano in provincia Rieti.\nL'8 marzo del 2004 \u00e8 stata nominata Ambasciatrice di Pace del Centro internazionale per la Pace tra i popoli di Assisi.\nNel 2007 entra nell'esecutivo del Partito Democratico e viene scelta come Responsabile Lavoro nella Segreteria nazionale dal Segretario Walter Veltroni, ruolo confermato nel 2009 dal Segretario Pier Luigi Bersani.\nNel 2013 viene eletta Senatrice della XVII legislatura della Repubblica Italiana nella circoscrizione Lazio per il Partito Democratico. Durante la XVII legislatura ricopre il ruolo di membro della 11\u00aa Commissione permanente (Lavoro, previdenza sociale) dove ricopre il ruolo di capogruppo per il Partito Democratico e della Commissione di inchiesta sugli infortuni sul lavoro. \ndurante la legislatura si \u00e8 occupata di diritti delle donne, di tematiche sociali come il reddito di inclusione e la legge sul dopo di noi e di lavoro, con particolare riferimento alle politiche attive ed al lavoro agile.\nNel marzo 2018 \u00e8 confermata Senatrice ed ha inizio il suo secondo mandato. Il 21 giugno 2018 viene eletta Vice Presidente 11\u00aa Commissione permanente (Lavoro, previdenza sociale) del Senato.\nIl 5 ottobre 2019 decide di abbandonare il Partito Democratico per approdare in Italia Viva, fondata da Matteo Renzi il 18 settembre 2019. La senatrice lascia il gruppo parlamentare del PD al Senato aderendo a quello di Italia Viva-PSI."}
{"id": "4506721", "revid": "1005847", "url": "https://it.wikipedia.org/wiki?curid=4506721", "title": "Maria Spilabotte", "text": "Biografia.\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Lazio per il Partito Democratico. \n\u00c8 ricandidata al senato anche alle elezioni politiche del 2018, nel collegio uninominale di Frosinone, ma arriva terza e non \u00e8 rieletta."}
{"id": "4506726", "revid": "2039709", "url": "https://it.wikipedia.org/wiki?curid=4506726", "title": "Fabiola Anitori", "text": "Biografia.\nInsegnante di biologia nel liceo scientifico \"A. Labriola\" di Ostia, nel 2007 \u00e8 entrata a far parte del movimento \"Amici di Beppe Grillo\".\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Lazio per il Movimento 5 Stelle al Senato.\nIl 28 giugno 2013 lascia il Movimento 5 stelle per passare al Gruppo misto. Il 2 ottobre 2013, insieme ai colleghi deputati ex M5S Marino Mastrangeli, Adele Gambaro e Paola De Pin, vota la fiducia al Governo Letta.\nIl 10 ottobre 2013 assieme alle ex senatrici del Movimento 5 Stelle Paola De Pin e Adele Gambaro (insieme al deputato Adriano Zaccagnini alla Camera) ha dato vita alla componente del Gruppo misto \"Gruppo Azione Popolare\" (GAP) poi denominata \"Gruppo Azione Partecipazione Popolare\" (GAPP) che ha sostenuto il Governo Letta e per un po' il Governo Renzi.\nIl 17 giugno 2014, rimasta sola, abbandona la componente GAPP (De Pin e Gambaro hanno aderito alla componente del misto \"Italia Lavori in Corso\" ILIC dei 4 senatori espulsi guidati da Luis Alberto Orellana) e torna nel Misto.\nIl 16 dicembre 2014 aderisce al gruppo \"Area Popolare\", formato da Nuovo Centrodestra e Unione di Centro.\nCi\u00f2 ha suscitato varie polemiche tra gli ex colleghi del Movimento 5 Stelle, proprio perch\u00e9 tale gruppo \u00e8 molto distante dal punto di vista ideologico rispetto al partito con cui \u00e8 stata eletta"}
{"id": "4506729", "revid": "287204", "url": "https://it.wikipedia.org/wiki?curid=4506729", "title": "Turisti della democrazia", "text": "Turisti della democrazia \u00e8 il primo album del gruppo musicale italiano Lo Stato Sociale pubblicato il 14 febbraio 2012 da Garrincha Dischi. La prima edizione ha vinto il Premio SIAE \"Miglior Giovane Talento dell'Anno\", ricevendo buoni giudizi dalla critica specializzata.\nIl 19 febbraio 2013 viene pubblicato \"Turisti della democrazia Deluxe Edition\" in doppio CD. Nel secondo disco ogni traccia viene reinterpretata da vari artisti italiani tra cui 99 posse, Gazebo Penguins e Giovanni Gulino dei Marta sui tubi. Il titolo si ispira alle parole dell'ex presidente del consiglio Silvio Berlusconi pronunciate al Parlamento europeo rivolgendosi all'europarlamentare tedesco Martin Schulz, capogruppo socialdemocratico.\nDescrizione.\nL'album \u00e8 stato prodotto, registrato e missato da Francesco Brini (dei progetti musicali Pinktronix e Swayzak) e Matteo Romagnoli presso gli studi Spektrum Studio di Bologna e Donkey Studio di Medicina. Fa eccezione la prima traccia, \"Abbiamo vinto la guerra\", prodotta, registrata e missata da Lorenzo Montan\u00e0 e Gianluca Lo Presti presso il Loto Studio di Forl\u00ec. Il mastering \u00e8 invece avvenuto nello studio Optimum Mastering Ltd di Bristol, Regno Unito per conto di Shawn Joseph.\nLe illustrazioni sono state realizzate da Sarah Mazzetti."}
{"id": "4506730", "revid": "123363064", "url": "https://it.wikipedia.org/wiki?curid=4506730", "title": "Elena Fattori", "text": "Biografia.\nNata a Rimini, vive a Genzano di Roma; madre di tre figli, si \u00e8 laureata con lode in scienze biologiche presso l'Universit\u00e0 degli Studi di Roma \"La Sapienza\" nel 1989. Ha conseguito il dottorato (PhD) in biologia molecolare presso l'Universit\u00e0 Irchel di Zurigo nel 1994.\nDopo essersi laureata, ha lavorato come ricercatrice presso IRBM Science Park di Pomezia sino al 2009.\nCarriera politica.\nEntrata nel Movimento 5 Stelle nel 2010, alle elezioni politiche del 2013 viene eletta al Senato della Repubblica, nelle liste del Movimento 5 Stelle nella circoscrizione Lazio. Nella XVII legislatura \u00e8 stata vicepresidente della Commissione Permanente Agricoltura e Produzione Agroalimentare. Nel settembre 2017 si candida alle elezioni primarie del Movimento 5 Stelle per scegliere il capo politico e candidato premier del partito, in cui giunge seconda dietro a Luigi Di Maio, ottenendo 3.596 voti pari al 9,6%.\nAlle elezioni politiche del 2018 \u00e8 rieletta senatrice. Vicina alle posizioni di Roberto Fico, fa parte della corrente di sinistra del Movimento, cosiddetta \"ortodossa\", critica nei confronti del leader Luigi Di Maio. Il 7 novembre 2018 non partecipa al voto di fiducia sul decreto sicurezza del Ministro dell'Interno Matteo Salvini, dichiarandosi contraria alle misure in esso contenute.\nNel novembre 2019 lascia il M5S per passare al Gruppo misto mentre nel dicembre 2019 \u00e8 tra i 64 firmatari per il referendum costituzionale sul taglio dei parlamentari.\nNel gennaio 2021 aderisce alla componente del Gruppo misto Liberi e Uguali. Il 15 febbraio annuncia, in dissenso rispetto al proprio gruppo parlamentare, che non voter\u00e0 la fiducia al Governo Draghi.\nIl 26 febbraio, insieme a Paola Nugnes, annuncia la sua adesione a Sinistra Italiana.\nDue mesi dopo lascia la componente di LeU."}
{"id": "4506732", "revid": "123206336", "url": "https://it.wikipedia.org/wiki?curid=4506732", "title": "Ivana Simeoni", "text": "Biografia.\nEx operatrice del 118, nel 2013 viene eletta senatrice della XVII legislatura della Repubblica Italiana nella circoscrizione Lazio per il Movimento 5 Stelle. Suo figlio, Cristian Iannuzzi, \u00e8 eletto deputato, sempre per il M5S.\nIl 22 dicembre 2014 si dimette da parlamentare assieme a suo figlio e a Giuseppe Vacciano, ma le dimissioni vengono respinte dal Senato (allo stesso modo, la Camera respinge le dimissioni del figlio). Aderisce quindi al Gruppo misto."}
{"id": "4506735", "revid": "125579016", "url": "https://it.wikipedia.org/wiki?curid=4506735", "title": "Paola Taverna", "text": "Biografia.\nNata e residente a Roma, ha due sorelle e vive nel quartiere Torre Maura; si \u00e8 diplomata perito aziendale e corrispondente in lingue estere. Perde il padre a 16 anni, lavora inizialmente come segretaria in uno studio legale, quindi in uno studio di arti grafiche, infine per 13 anni (2000-2013) presso un poliambulatorio di analisi cliniche. Nell'ottobre 2019 ha conseguito la laurea triennale in Scienze politiche alla Sapienza - Universit\u00e0 di Roma con 108/110 .\nAttivit\u00e0 politica.\nElezione a senatrice.\nAlle elezione politiche del 2013 viene eletta al Senato della Repubblica, nelle liste del Movimento 5 Stelle nel Lazio. Ha fatto parte della XII Commissione permanente (Igiene e sanit\u00e0).\nDal 30 settembre 2013 al 9 gennaio 2014 \u00e8 stata Capogruppo del Movimento 5 Stelle in Senato, subentrando a Nicola Morra. Le succeder\u00e0 Vincenzo Santangelo.\nAlle elezioni politiche del 2018 viene rieletta senatrice nel collegio uninominale di Roma-Tuscolano, sostenuta dal Movimento 5 Stelle.\nVicepresidente del Senato.\nIl 28 marzo 2018 viene eletta Vicepresidente del Senato della Repubblica con 105 voti.\nVita privata.\nSposata e successivamente divorziata, ha un figlio.\nControversie.\nPaola Taverna durante la seduta n. 327 del 2014 in Senato ha affermato che lo stato sociale sarebbe stato creato da Benito Mussolini durante il ventennio attraverso misure come il trattamento di fine rapporto e ha accusato Matteo Renzi di volerlo smantellare con le riforme varate dal Partito Democratico.\nNel febbraio del 2016 poco prima delle elezioni comunali a Roma ha sostenuto l'esistenza di un supposto complotto ordito dagli altri sfidanti per permettere la vittoria del candidato del Movimento 5 Stelle Virginia Raggi. \nSi \u00e8 apertamente schierata in posizione contraria alla pratica sistematica della vaccinazione, affermando di preferire ad essi la medicina preventiva (la quale tuttavia include i vaccini stessi)."}
{"id": "4506737", "revid": "767487", "url": "https://it.wikipedia.org/wiki?curid=4506737", "title": "Parigi-Troyes 2007", "text": "La Parigi-Troyes 2007, quarantanovesima edizione della corsa e valida come evento dell'UCI Europe Tour 2007 categoria 1.2, si svolse il 18 marzo 2007 su un percorso totale di circa 176,4\u00a0km. Fu vinto dal russo Jurij Trofimov che termin\u00f2 la gara in 4h27'23\", alla media di 39,58\u00a0km/h.\nPartenza con 177 ciclisti, dei quali 48 portarono a termine la gara."}
{"id": "4506744", "revid": "1788047", "url": "https://it.wikipedia.org/wiki?curid=4506744", "title": "Thomas Stafford (1533-1557)", "text": "Biografia.\nEra figlio di Henry Stafford, I barone Stafford e di Ursula Pole.\nSua nonna materna era Margaret Pole, contessa di Salisbury e ultima discendente diretta dei Plantageneti. Questa discendenza rendeva Thomas e la sua famiglia particolarmente vicini al trono d'Inghilterra.\nNel 1550 si rec\u00f2 con lo zio cardinale Reginald Pole a Roma dove rimase tre anni. Successivamente and\u00f2 in Polonia per ottenere la raccomandazione del re Sigismondo II Augusto affinch\u00e9 chiedesse a Maria I d'Inghilterra la restituzione del ducato di Buckingham.\nTuttavia il ricorso ad Augusto non ebbe effetto e quando Stafford torn\u00f2 in Inghilterra nel gennaio del 1554 si un\u00ec alla rivolta guidata da Thomas Wyatt. La rivolta fall\u00ec e Thomas venne catturato e brevemente imprigionato nella Fleet Prison prima di fuggire in Francia. L\u00ec continu\u00f2 a tramare con altri esuli inglesi e promosse la sua rivendicazione al trono di Inghilterra.\nIl 18 aprile 1557 Stafford salp\u00f2 da Dieppe con due navi e pi\u00f9 di 30 uomini. Arriv\u00f2 a Scarborough il 25 aprile 1557, fece ingresso nel castello di Scarborough e si autoproclam\u00f2 Protettore del Regno. Il suo intento era di creare una rivolta contro il matrimonio tra Maria I e il nipote Filippo d'Asburgo che molto malcontento aveva causato agli inglesi, scandalizzati dall'influenza degli stranieri spagnoli sul governo della regina.\nStafford dichiar\u00f2 di aver visto lettere a Dieppe che mostravano la cessione di Scarborough e di altri dodici castelli a Filippo prima della sua incoronazione. Tre giorni dopo il conte di Westmorland occup\u00f2 il castello ed arrest\u00f2 Stafford e i suoi compagni.\nStafford venne imprigionato alla Torre e l\u00ec decapitato per tradimento il 28 maggio 1557. Trentadue dei suoi seguaci subirono la stessa fine."}
{"id": "4506758", "revid": "287204", "url": "https://it.wikipedia.org/wiki?curid=4506758", "title": "Episodi di Robert Montgomery Presents (terza stagione)", "text": "La terza stagione della serie televisiva Robert Montgomery Presents \u00e8 andata in onda negli Stati Uniti dal 10 settembre 1951 al 25 agosto 1952 sulla NBC."}
{"id": "4506763", "revid": "767487", "url": "https://it.wikipedia.org/wiki?curid=4506763", "title": "Gian Battista Covo", "text": "Biografia.\nNoto anche come Battista da Covo, dal 1513 al 1524 ricopr\u00ec l'incarico avuto dal marchese di Mantova Francesco II Gonzaga di \"Prefetto delle fabbriche gonzaghesche\". Realizz\u00f2 nel 1520 al piano terra di \"Corte Vecchia\" del Palazzo Ducale il secondo Studiolo di Isabella d'Este, luogo riservato della marchesa. Nel 1524 divenne collaboratore di Giulio Romano, che lo sostitu\u00ec nel ruolo di Prefetto. Mor\u00ec a Mantova nel 1546."}
{"id": "4506767", "revid": "599013", "url": "https://it.wikipedia.org/wiki?curid=4506767", "title": "When Do We Eat?", "text": ""}
{"id": "4506773", "revid": "38120", "url": "https://it.wikipedia.org/wiki?curid=4506773", "title": "Icona pop", "text": ""}
{"id": "4506777", "revid": "124316544", "url": "https://it.wikipedia.org/wiki?curid=4506777", "title": "Jorge Guti\u00e9rrez", "text": ""}
{"id": "4506785", "revid": "767487", "url": "https://it.wikipedia.org/wiki?curid=4506785", "title": "Toure' Murry", "text": ""}
{"id": "4506786", "revid": "58485988", "url": "https://it.wikipedia.org/wiki?curid=4506786", "title": "Serpente corallo", "text": ""}
{"id": "4506788", "revid": "76963", "url": "https://it.wikipedia.org/wiki?curid=4506788", "title": "Marjorie Margolies-Mezvinsky", "text": "Biografia.\nNata a Filadelfia, Marjorie Margolies si laure\u00f2 all'Universit\u00e0 della Pennsylvania e intraprese la professione di giornalista. In oltre ventiquattro anni di lavoro, la Margolies collabor\u00f2 con emittenti come la NBC e la CBS e ottenne cinque Emmy Awards.\nNel 1975 spos\u00f2 il deputato Edward Mezvinsky e aggiunse il suo cognome al proprio, divenendo nota come Marjorie Margolies-Mezvinsky. In trentadue anni di matrimonio i Mezvinsky crebbero undici figli: quattro che Edward aveva avuto dalla prima moglie, due che Marjorie aveva adottato quando era nubile, tre che adottarono insieme e due figli naturali. I Mezvinsky divorziarono nel 2007; tre anni dopo uno dei loro figli, Marc, spos\u00f2 Chelsea Clinton.\nDopo una lunga carriera come reporter, la Margolies-Mezvinsky entr\u00f2 in politica con il Partito Democratico e nel 1992 venne eletta deputata alla Camera dei Rappresentanti, sconfiggendo di misura il candidato repubblicano Jon Fox. Due anni dopo la Margolies-Mezvinsky venne sfidata nuovamente da Fox ma questa volta venne sconfitta di misura e fu costretta a lasciare il seggio.\nNegli anni successivi tent\u00f2 in pi\u00f9 occasioni un ritorno politico: nel 1998 ottenne la nomination democratica per la carica di vicegovernatore della Pennsylvania, ma perse le elezioni generali; nel 2000 si candid\u00f2 al Senato ma durante la campagna elettorale si ritir\u00f2 a causa di problemi personali. Nel 2013, alla notizia del ritiro della deputata Allyson Schwartz, si \u00e8 fatto il nome della Margolies come candidata per il suo seggio alla Camera."}
{"id": "4506790", "revid": "287204", "url": "https://it.wikipedia.org/wiki?curid=4506790", "title": "Episodi di Robert Montgomery Presents (quarta stagione)", "text": "La quarta stagione della serie televisiva Robert Montgomery Presents \u00e8 andata in onda negli Stati Uniti dal 1\u00ba settembre 1952 al 24 agosto 1953 sulla NBC."}
{"id": "4506792", "revid": "116496699", "url": "https://it.wikipedia.org/wiki?curid=4506792", "title": "Renato Lauro", "text": "Biografia.\nDopo essersi laureato nel 1964 in Medicina e Chirurgia presso l'Universit\u00e0 degli Studi di Palermo ed essersi abilitato alla professione medica nel 1965, si specializza presso l'Universit\u00e0 degli Studi di Torino in Endocrinologia nel 1966, in Cardiologia nel 1969 ed in Medicina interna nel 1972. Negli anni 1966-68 vince una borsa di studio presso l'Universit\u00e0 dello Utah, negli Stati Uniti d'America.\nAssistente di ruolo di Patologia medica all'Universit\u00e0 di Torino nel 1968 e docente incaricato di Farmacologia nello stesso ateneo negli anni 1970-73, nel 1972 viene abilitato alla libera docenza.\nNel 1976 diviene assistente della II Clinica medica dell'Universit\u00e0 degli Studi di Roma, dove negli anni 1973-79 gli viene affidato l'incarico di insegnare Malattie delle ghiandole endocrine alla Scuola di specializzazione in Medicina interna. Negli anni 1977-1980 \u00e8 docente incaricato di Endocrinologia presso l'Universit\u00e0 degli Studi di Ancona.\nVincitore del concorso per professore ordinario nel 1979, insegna come professore straordinario di Endocrinologia e Medicina costituzionale prima all'Universit\u00e0 Cattolica del Sacro Cuore (1980-83) e poi presso la neonata Universit\u00e0 degli Studi di Roma Tor Vergata. In quest'ultimo Ateneo \u00e8 professore incaricato di Patologia Speciale Medica e Metodologia clinica dal 1986 al 1991, e quindi professore ordinario di Medicina interna dal 1991 al 2013. Nel frattempo sempre presso l'Universit\u00e0 di Roma Tor Vergata dirige la Scuola di specializzazione in Endocrinologia e Malattie del metabolismo (dal 1984 al 1996) e quella in Geriatria (dal 1997 al 2013).\nDal 1997 al 2005 \u00e8 presidente del Collegio dei professori di Medicina interna. Tra il 1990 ed il 1995 \u00e8 membro di numerose commissioni presso il Ministero della sanit\u00e0 e presso il Ministero dell'universit\u00e0 e della ricerca scientifica e tecnologica, e consulente del Ministero del lavoro e della previdenza sociale.\n\u00c8 stato preside della facolt\u00e0 di Medicina e Chirurgia dell'Universit\u00e0 degli Studi di Roma Tor Vergata dal 1996 al 2008, anno in cui \u00e8 diventato Magnifico rettore dello stesso Ateneo. Si \u00e8 dimesso da questa carica poco prima della scadenza naturale del mandato, nell'estate 2013; il suo successore \u00e8 stato il collega Giuseppe Novelli.\nNel 2010 \u00e8 stato sfiorato dalla polemica mediatica sulla cosiddetta \"cricca\" per gli appalti della Protezione Civile per i suoi rapporti con Angelo Balducci, allora presidente generale del Consiglio Superiore dei Lavori Pubblici."}
{"id": "4506795", "revid": "63727", "url": "https://it.wikipedia.org/wiki?curid=4506795", "title": "Mercedes-Benz SLS", "text": ""}
{"id": "4506799", "revid": "300067", "url": "https://it.wikipedia.org/wiki?curid=4506799", "title": "Episodi di Robert Montgomery Presents (quinta stagione)", "text": "La quinta stagione della serie televisiva Robert Montgomery Presents \u00e8 andata in onda negli Stati Uniti dal 31 agosto 1953 al 13 settembre 1954 sulla NBC."}
{"id": "4506802", "revid": "122928230", "url": "https://it.wikipedia.org/wiki?curid=4506802", "title": "Sadiel Rojas", "text": ""}
{"id": "4506807", "revid": "287204", "url": "https://it.wikipedia.org/wiki?curid=4506807", "title": "The Originals (serie televisiva)", "text": "The Originals \u00e8 una serie televisiva statunitense di genere fantasy, creata da Julie Plec, trasmessa dal 3 ottobre 2013 al 1\u00ba agosto 2018 sul network The CW per cinque stagioni.\nSi tratta di uno spin-off della serie televisiva \"The Vampire Diaries\", il cui \"backdoor pilot\" \u00e8 stato trasmesso il 25 aprile 2013 come ventesimo episodio della quarta stagione della serie principale.\nLa serie \u00e8 ambientata nel quartiere francese della citt\u00e0 di New Orleans e segue le vicende dell'ibrido Originale Klaus Mikaelson e della sua famiglia.\nProduzione.\nDawn Ostroff, presidente entertainment della CW nel 2010, ha dichiarato che vi era la possibilit\u00e0 che uno spin-off venisse realizzato nel corso degli anni. Nel 2011 le basi per uno spin-off erano state fondate, ma il progetto non \u00e8 andato in porto come programmato, in quanto Kevin Williamson era impegnato con la serie televisiva \"The Secret Circle\".\nL'11 gennaio 2013 la CW ha annunciato che il 25 aprile dello stesso anno sarebbe stato trasmesso un \"backdoor pilot\" dal titolo \"The Originals\", che sarebbe stato la base per il potenziale spin-off. Il 26 aprile 2013, a seguito dei buoni ascolti ottenuti dal pilot, Mark Pedowitz, presidente della CW, ha dichiarato: \u00abNon appena abbiamo visto la puntata di ieri sera di \"The Vampire Diaries\", abbiamo capito che volevamo pi\u00f9 \"The Originals\"\u00bb, confermando cos\u00ec la produzione della serie.\nMichael Narducci, gi\u00e0 scrittore e produttore di \"The Vampire Diaries\", ha deciso di seguire Julie Plec e lavorare al progetto come produttore. Ad affiancare la Plec alla produzione esecutiva vi sono Leslie Morgenstein (\"Gossip Girl\", \"The Vampire Diaries\") e Gina Girolamo (\"The Secret Circle\"). Il creatore di \"The Vampire Diaries\" Kevin Williamson non \u00e8 stato coinvolto alla realizzazione della serie in quanto impegnato alla produzione di \"The Following\".\nRinnovi.\nIl 13 febbraio 2014 la serie \u00e8 stata rinnovata per una seconda stagione, la quale ha debuttato il 6 ottobre dello stesso anno. In data 11 gennaio 2015, The CW ha rinnovato \"The Originals\" per una terza stagione, trasmessa a partire dall'8 ottobre dello stesso anno. In data 19 gennaio 2016, la serie \u00e8 stata rinnovata per una quarta stagione, che a luglio dello stesso anno \u00e8 stata confermata essere composta da 13 episodi invece di 22. La stagione ha debuttato il 17 marzo 2017. In data 10 maggio 2017, \"The Originals\" \u00e8 stata rinnovata per una quinta e ultima stagione.\nCasting.\nJoseph Morgan e Phoebe Tonkin, rispettivamente Klaus ed Hayley Marshall di \"The Vampire Diaries\", furono i primi ad entrare nel cast dello show nell'autunno 2012. Nei mesi successivi si aggiunsero Daniel Gillies, interprete di Elijah, Daniella Pineda nel ruolo della strega rivoluzionaria Sophie e Charles Michael Davis, gi\u00e0 noto per aver lavorato a \"Grey's Anatomy\", nel ruolo di Marcel. La giovane strega Davina viene interpretata dall'attrice Danielle Campbell, gi\u00e0 nota per aver recitato in \"Prison Break\", mentre il ruolo della giovane studentessa di psicologia, Camille, viene assegnato a Leah Pipes. Inoltre, fa parte del cast anche Claire Holt, anche lei presente in \"The Vampire Diaries\", nel ruolo di Rebekah, sorella minore di Klaus ed Elijah. Claire Holt aveva gi\u00e0 lavorato con l'attrice Phoebe Tonkin nella serie televisiva \"H2O\".\nDurante la seconda stagione entra nel cast principale Yusuf Gatewood nel ruolo dello stregone Vincent Griffith, mentre a partire dalla terza stagione entra nel cast principale Riley Voelkel nel ruolo della strega Freya Mikaelson, primogenita di Esther e Mikael.\nA partire dalla quinta stagione entrano nel cast principale Danielle Rose Russell nel ruolo di Hope Mikaelson e Steven Krueger in quello di Josh Rosza.\nRiprese.\nIl \"backdoor pilot\" fu girato tra New Orleans, in Bourbon Street, e gli studi di \"The Vampire Diaries\" ad Atlanta in Georgia. Le riprese del resto degli episodi si svolgono a partire dall'estate 2013 a New Orleans.\nTrama.\nNiklaus Mikaelson \u00e8 l'ibrido appartenente alla famiglia dei Vampiri Originali che si trasferisce dalla cittadina di Mystic Falls (Virginia) a New Orleans, citt\u00e0 che lui e i suoi fratelli contribuirono a costruire ma che poi abbandonarono per fuggire dal loro padre Mikael, il quale dava loro la caccia. \nPrima stagione.\nDopo essere tornato a New Orleans, Klaus cerca di conquistare la fiducia di Marcel, consegnandogli suo fratello Elijah, mentre trama alle sue spalle per riprendersi il controllo della citt\u00e0. Rebekah, non sentendo Elijah per tutta l'estate, decide di andare a New Orleans per cercarlo e Klaus le illustra i suoi piani. Quando Rebekah scopre che l'arma segreta di Marcel che lo rende tanto potente \u00e8 una giovane strega di nome Davina, tenuta al sicuro dal vampiro ed avente i poteri di quattro streghe, Klaus si convince a lavorare per salvare il fratello e si serve di Camille per spiare Marcel. \nDavina ha un colloquio con Elijah e i due fanno un patto: se lo lascer\u00e0 andare, lui gli porter\u00e0 alcune pagine del grimorio di sua madre Esther. Inoltre i fratelli Mikaelson scoprono che la missione di Sophie Deveraux e delle streghe \u00e8 di trovare Davina ed ucciderla, in modo da completare il rituale del Raccolto, capace di conservare il potere delle streghe e di riportare in vita coloro che sono state sacrificate nel processo. Poich\u00e9 Sophie aveva mentito, i fratelli decidono di rompere il legame con Hayley, che viene in seguito rapita da Tyler Lockwood, arrivato in citt\u00e0 per vendicarsi di Klaus, il quale aveva ucciso sua madre. Klaus affronta Tyler sconfiggendolo, ma decide di risparmiarlo. Hayley una volta in salvo ed aver scoperto che il sangue della figlia crea ibridi, supportata da Elijah, accusa Klaus di voler usare la bambina per creare un esercito di ibridi, provocando una lite tra fratelli.\n Nel frattempo Marcel convince Rebekah, con la quale in passato ha avuto una relazione, a tradire Klaus e viene informato da Tyler sulla gravidanza di Hayley. Tuttavia il piano fallisce, Klaus ritorna ad essere il re di New Orleans e quando si riunisce coi fratelli \u00e8 addolorato dal tradimento di Rebekah e dalla lite avuta con Elijah, ma questa volta non pugnala i fratelli e d\u00e0 il pugnale ad Elijah, dopodich\u00e9, si allontana insieme a Hayley. In seguito, anche se Klaus ed Elijah riescono a riappacificarsi, Rebekah trama ancora contro Klaus, prima con Davina e poi con Thierry, un vampiro di Marcel, che per\u00f2 la tradisce. Nel frattempo Davina \u00e8 costretta a sacrificarsi nel rituale delle streghe per evitare che il suo potere distrugga New Orleans. Completato il Raccolto per\u00f2 le ragazze sacrificate non tornano in vita per colpa di un incantesimo di una strega di nome Sabine, in realt\u00e0 Celeste, fidanzata di Elijah durante il 1800, la quale mor\u00ec per colpa di Klaus. Al posto delle ragazze tornano in vita altre streghe, che vogliono vendicarsi dei Mikaelson e infatti riescono a rapire Klaus e Rebekah, cos\u00ec Elijah decide di uccidere tutte le streghe per salvare i fratelli. Genevieve, una delle streghe che vuole vendicarsi di Rebekah per averla uccisa, rivela a Klaus il segreto di Rebekah e Marcel, cio\u00e8 che hanno chiamato loro Mikael nel 1919. Marcel uccide una delle streghe risorte riportando Davina in vita e intanto Klaus, furioso per aver scoperto del tradimento di Rebekah, tenta in tutti i modi di ucciderla, ma poi decide di lasciarla libera, quindi Rebekah si allontana da New Orleans. Elijah tenta di stringere un trattato di pace tra le fazioni della citt\u00e0 ma, comprendendo che c'\u00e8 troppo odio e risentimento, decide di allearsi con Klaus che intanto si \u00e8 accordato con i licantropi della Mezzaluna. Klaus tenta di fare gli anelli lunari per i licantropi insieme a Genevieve, con cui aveva sviluppato una relazione, ma la strega lo tradisce e d\u00e0 gli anelli ai Guerrera, che rivelano la loro natura di licantropi, e lega il potere degli anelli a Klaus, che soffre ogni notte di luna piena perch\u00e9 gli anelli traggono potere direttamente da lui. Le streghe, per completare il Raccolto, tentano di sacrificare la figlia di Klaus e di Hayley, appena nata e uccidono Hayley, ma la ragazza risorge come ibrido grazie al sangue della bambina che scorreva in lei. Klaus, Elijah e Hayley, grazie anche al tempestivo aiuto di Marcel, uccidono Genevieve e le altre streghe, salvando la bambina; inoltre Klaus perdona Marcel. Per proteggere la bambina, chiamata Hope, Klaus e Hayley decidono di allontanarla dalla citt\u00e0 e l'affidano a Rebekah.\nIntanto il Velo tra il mondo ultraterreno e il nostro si indebolisce e Davina, contattata dal fantasma di Mikael, riesce a riportarlo in vita grazie alla nascita miracolosa di Hope. Al contempo, anche Esther e Finn riescono a ritornare in vita approfittando dell'indebolimento del Velo, e sono pi\u00f9 decisi che mai a sconfiggere Klaus, Elijah, Rebekah e Hope.\nSeconda stagione.\nSei mesi dopo l'affido di Hope a Rebekah, Klaus, Elijah e Hayley sono alla ricerca di un piano per distruggere la famiglia dei Guerrera, ancora a New Orleans e ancora con gli anelli lunari, i quali indeboliscono l'ibrido Originale ad ogni luna piena. In una di queste notti decidono di attaccarli con l'aiuto di Marcel, cos\u00ec Francesca e la sua famiglia vengono annientati e tutti gli anelli distrutti. \nDavina, nella soffitta della chiesa di Sant'Anne, tiene rinchiuso Mikael, cercando un modo per liberare Marcel e Josh dal legame di sangue che entrambi hanno con Klaus, al fine di uccidere quest'ultimo. Intanto, Esther, Finn e Kol sono tornati in vita. Dopo che Elijah incontra Mikael, Klaus ha un incontro anche con la madre, nel corpo dell'ultima ragazza del raccolto, Cassie. Cos\u00ec, Elijah e Klaus capiscono che ora hanno a che fare con i loro genitori, soggetti che devono eliminare al pi\u00f9 presto. Dopo una cena di famiglia, i due fratelli originali scoprono la resurrezione di Finn, presente alla cena, e anche di Kol, assente. Ma \u00e8 Davina ad incontrarlo e, ignorando la sua vera personalit\u00e0, inizia a provare dei sentimenti per lui. \nMikael e Klaus, dopo che quest'ultimo ha capito che Davina aveva nascosto sia il padre che il paletto di quercia bianca, hanno un duello che si conclude con Klaus che riesce a pugnalare il padre con la lama di Pap\u00e0 Tunde. In quell'occasione, l'ibrido scopre inoltre il volto di Kol. Quando Klaus, per\u00f2, si accorge che la lama non ha avuto l'effetto sperato sul padre, il quale ha anche rapito Cami nel frattempo, \u00e8 costretto a cercarlo. Quando lo trova, i due si scontrano di nuovo ma, stavolta, Klaus viene pugnalato con il paletto di quercia bianca. Tuttavia, Davina riesce temporaneamente ad annullare la magia del pugnale dando a Cami il tempo di estrarlo. Anche Hayley e Marcel corrono in soccorso e Mikael \u00e8 costretto alla fuga.\nNel frattempo, Elijah viene catturato dalla madre, che nel frattempo ha preso un altro corpo. Esther gli ricorda avvenimenti passati al fine di persuaderlo a trasferirsi in un corpo umano, per far s\u00ec che i vampiri spariscano dalla faccia della Terra. Klaus, alla ricerca di Elijah, ha un incontro con il suo vero padre, Ansel, deceduto pi\u00f9 di mille anni prima e riportato in vita dalla madre. Capendo il trucco di Esther, Klaus non si lascia trasportare dai suoi sentimenti e lo uccide dopo aver appreso che Ansel sapeva dell'esistenza di Hope. \nJackson racconta a Hayley di un rituale mistico tra due alfa che potrebbe dare gli stessi poteri dei due sposi al branco e quindi, nel caso di Hayley, tutti i lupi mannari non necessiterebbero pi\u00f9 degli anelli lunari. Rebekah, con Hope, viene localizzata da Esther ed \u00e8 quindi costretta a nascondersi. Elijah, Klaus e Hayley la raggiungono; Elijah e Cami restano con Hope mentre Rebekah, in seguito ad una decisione di Klaus, viene trasferita nel corpo di una strega mentre a Esther viene data una scelta: divenire un vampiro o morire. Finn, dopo essere stato catturato con Kol, spiega a Klaus che la loro sorella maggiore, Freya, non \u00e8 morta di peste come si pensava, ma che la loro zia Dahlia l'aveva sottratta alla madre in seguito ad un debito che Esther aveva con la sorella, dopo aver ricevuto un incantesimo per diventare fertile. Con quell'incantesimo, tutti i primogeniti della famiglia Mikaelson sarebbero stati presi da Dahlia e, per questo motivo, Esther voleva uccidere Hope, terrorizzata da un possibile ritorno della sorella. \nRebekah, intanto, viene bloccata nella villa della vedova Fauline, trasferita da Kol nel corpo della strega Eva Sinclair. L\u00ec incontra una ragazza che, dopo averla liberata, rivela di chiamarsi Freya. In una serie di eventi, Finn scopre che la madre ha voluto diventare un vampiro rinnegando i suoi stessi princ\u00ecpi. Finn maledice Kol bloccandolo nel suo corpo umano e successivamente muore, perdonato dai suoi fratelli. \nFreya libera dunque Vincent, il quale ospitava Finn dalla fine della prima stagione. Freya informa la famiglia di aver vissuto con Dahlia per anni e che, essendo la zia la strega pi\u00f9 malvagia e potente che abbia mai visto, presto sarebbe arrivata per prendere la piccola Hope. La famiglia Mikaelson tenta dunque di combattere Dahlia utilizzando le sue debolezze. Per scoprirle, Klaus finge di allearsi con Dahlia, avallando una maledizione su Hayley e tutto il suo branco che li condanna a rimanere bloccati in forma animale. Al terzo tentativo dei Mikaelson di distruggere la zia, che provoca la seconda morte di Mikael, Dahlia muore definitivamente.\nTerza stagione.\nA New Orleans arrivano nuovi personaggi: Lucien Castle (il primo vampiro di Klaus), Aurora de Martel (la prima vampira di Rebekah) e suo fratello maggiore Tristan de Martel (il primo vampiro di Elijah). Ognuno di loro \u00e8 allarmato da una profezia di una chiaroveggente di Lucien: i tre vampiri Mikaelson rimasti in vita moriranno entro un anno: uno per mano di un nemico, uno per mano di un amico e uno per mano di un familiare. La famiglia Originale \u00e8 divisa, Elijah non perdona Klaus, il quale chiede il professionale aiuto di Cami, finalmente laureata, per trovare un modo di rimediare ai torti commessi verso il fratello. Freya si integra bene in famiglia. Davina, leader delle streghe, viene attaccata da una strega, Kara, che non approva la sua leadership e, per punirla, libera Hayley e i lupi mannari dalla maledizione imposta da Dahlia per farle uccidere la strega in questione, ma Hayley viene assalita da altre streghe e cos\u00ec, alla fine, deve ucciderne ben dodici, compreso il suo bersaglio. Il figlio della donna, Van, \u00e8 convinto della colpevolezza di Davina e mira a smascherarla. Tristan e Lucien sembrano provocare rispettivamente i loro sire inducendoli a pensare ad un possibile tradimento del fratello. Lucien, inoltre, \u00e8 a capo di un'azienda che compie esperimenti soprannaturali misteriosi mentre Tristan \u00e8 a capo della Strige, la pi\u00f9 antica e potente organizzazione mondiale di antichi vampiri al mondo e annette ad essa anche Marcel, il quale decide di infiltrarsi per scoprire cosa potrebbe uccidere Klaus e quindi provocare la sua morte. Alla fine si scopre che i due, per evitare il compiersi della profezia (che porterebbe le morti di tutti i vampiri del mondo, loro inclusi), intendono rinchiudere i tre Mikaelson con un oggetto capace di creare un eterno confine inviolabile, sigillandoli per l'eternit\u00e0. Aurora, nel frattempo, torna e cerca di riprendersi ci\u00f2 che mille anni prima fu suo: l'amore di Klaus, amore che Elijah distrusse per vendicarsi dopo aver scoperto, per errore, dell'omicidio di Esther commesso da Klaus. I fratelli appianano le divergenze per sopravvivere. Lucien abbandona l'alleanza perch\u00e9 non pu\u00f2 fidarsi di Tristan, che ha sempre odiato profondamente, a causa della devozione di quest'ultimo per sua sorella Aurora. Rebekah, nel corpo della strega Eva, viene uccisa da Aya e, risvegliatasi nel suo vero corpo, viene pugnalata con un paletto maledetto che la paralizza. Marcel e Vincent, per proteggere Davina dalla Strige, che vuole sfruttarla per attivare la Serratura (l'oggetto sigillante), aiutano Van a smascherarla, cos\u00ec Davina viene bandita dalle congreghe e spogliata del ruolo di reggente, che passa a Vincent. Aurora sembra poter ricominciare con Klaus, ma dopo aver fatto gettare Rebekah in fondo all'oceano, l'ibrido la minaccia. Aurora, gelosa anche di Camille, decide di ucciderla perch\u00e9 ha capito che Klaus \u00e8 innamorato di lei, ma Klaus la salva. Alla fine Cami, soggiogata da Aurora, dopo aver visto chiaramente che Klaus l'ama, si suicida accanto a lui ed entra in transizione. Sebbene all'inizio decida di morire,cambia idea e diventa un vampiro dopo aver aiutato Klaus, Elijah e Freya a usare la Serratura su Tristan. Quest'ultimo, in precedenza aveva ucciso Jackson davanti ad Hayley per sigillarlo e rendere inutile il potere dell'oggetto su di loro, per poi scaricarlo nell'oceano. Inoltre, Davina, con l'aiuto delle streghe, riesce a spezzare il legame tra Klaus e tutta la sua discendenza. Questo incantesimo crea un rilascio di potere che la giovane strega usa per riportare in vita il suo amato Kol. Lucien riesce a diventare un vampiro super potenziato che \u00e8 in grado di uccidere gli Originali a causa del veleno di licantropo che circola in lui, il primo a morire \u00e8 Finn poi viene la morte di Camille.Kol nel frattempo lotta contro gli Antenati senza sosta ma alla fine perde il controllo e uccide Davina. Klaus, Elijah e Hayley in un tentativo disperato eliminano Lucien grazie a Freya la quale usa la sua magia per annullare il vampiro potenziato, sacrificando l'anima di Davina. Vincent e Kol raggiungono gli Antenati dall'Altra Parte e cos\u00ec hanno modo di ricongiungersi a Davina la quale dopo un romantico addio con Kol decide di sacrificarsi e distruggere gli Antenati. Marcel nel frattempo preso dalla rabbia per la morte delle sue amiche decide di diventare una Bestia assumendo il siero di Lucien, cos\u00ec finalmente ha la sua vendetta contro gli Originali, avvelenando prima Kol ritenendolo responsabile della morte di Davina e poi Elijah il quale gli ha strappato il cuore dal petto, accelerando la sua trasformazione.Klaus con un'azione disperata salva la sua famiglia si consegna a Marcel il quale usa l'arma di Papa Tunde su Klaus, facendolo entrare in uno stato di prigionia mentale. Freya invece crea una specie di Piano Astrale dove lei e i suoi fratelli, compresa Rebekah, possono restare insieme. Mentre Klaus \u00e8 imprigionato e torturato, Hayley promette di riuscire a salvare la sua famiglia, portandoli via da New Orleans in cerca di un'altra cura.\nQuarta stagione.\nSono passati cinque anni da quando i Mikaelson sono stati sconfitti da Marcel e quest'ultimo, con l'aiuto di Vincent, ha trasformato New Orleans in una comunit\u00e0 unita dove vampiri e streghe sembrano andare d'accordo. Hayley vive in una casa nei boschi insieme a Hope e durante questi cinque anni \u00e8 riuscita a trovare una cura per il pugnale maledetto che affligge Rebekah e un antidoto per il veleno di Marcel, cos\u00ec risveglia i Mikaelson, che liberano Klaus dai sotterranei della vecchia villa di famiglia a New Orleans. Marcel avrebbe potuto anche ucciderli, ma preferisce lasciarli vivi per dimostrare a loro, e anche a se stesso, di non essere un assassino senza scrupoli come i Mikaelson, ritenendo che la punizione migliore per loro \u00e8 quella di convivere con l'umiliazione che la famiglia Mikaelson non ha pi\u00f9 potere. Kol e Rebekah partono perch\u00e9 vogliono essere liberi, mentre Hope e Klaus cercano di recuperare il tempo perduto, ma la piccola Mikaelson viene presa di mira dal Vuoto, un potere che anni prima Vincent aveva evocato. Il Vuoto in realt\u00e0 \u00e8 lo spirito di Inadu, la malvagia strega antenata di Hope e Hayley, che diede vita alla maledizione della licantropia. Diverse streghe nel quartiere avevano iniziato a venerare il culto del Vuoto, e infine Inadu ritorna a vivere quando le sue quattro ossa (tra cui la lama di Papa Tunde) vengono ricongiunte. Hayley e Elijah intanto iniziano una relazione, ma per Hayley diventa sempre pi\u00f9 difficile convivere con l'idea di amare un individuo sanguinario come lui. Freya si innamora di Keelin, giovane ragazza lupo, e le due intraprendono una storia d'amore. Marcel accetta di collaborare con i Mikaelson per eliminare Inadu, inoltre lui e Rebekah (che ritorna a New Orleans insieme a Kol) capiscono di amarsi ancora. Inadu cerca un alleato in Kol e per questo riporta in vita Davina vincolandola a lei, quindi nel caso in cui Inadu dovesse morire anche Davina farebbe la medesima fine. Kol per\u00f2 convince Hope a sciogliere il legame che univa Davina e Inadu, e quest'ultima viene uccisa da Hayley. Purtroppo i problemi non finiscono, infatti lo spirito di Inadu prende possesso di Hope, e ora il Vuoto semina il panico a New Orleans con il sostegno dei suoi fedeli, ma Marcel si avvicina a Hope e le fa perdere i sensi con della polvere soporifera, mentre Elijah uccide tutte le streghe fedeli al culto del Vuoto. Come spiega Vincent l'unico modo per salvare Hope dal Vuoto \u00e8 quello di estrarlo dal suo corpo affinch\u00e9 venga assorbito da quattro vampiri suoi consanguinei, ovvero Klaus, Rebekah, Elijah e Kol, e non solo, purtroppo per evitare che il Vuoto riacquisti il suo potere i quattro fratelli dovranno restare gli uni separati dagli altri per sempre, e non potranno pi\u00f9 avvicinarsi a Hope dato che il Vuoto brama di ripossederla. Ottenuto il consenso dei Mikaelson, Vincent con un incantesimo libera Hope dal Vuoto facendo s\u00ec che i quattro Originali lo assorbano, e Klaus accetta l'estremo sacrificio di non poter mai pi\u00f9 rivedere la sua amata figlia. Marcel decide di lasciare New Orleans insieme a Rebekah e i due si trasferiscono a New York, ma non prima di cancellare (con l'aiuto di Vincent) la memoria a Elijah, dato che quest'ultimo temeva che proprio la sua ossessione per la famiglia avrebbe permesso al Vuoto di manipolarlo.\nQuinta stagione.\nSono passati sette anni, Hope ora \u00e8 un'adolescente che studia alla Salvatore Boarding School, gestita da Caroline Forbes e Alaric Saltzman, \u00e8 da tanto che Klaus non si mette pi\u00f9 in contatto con lei, inoltre Kol e Davina si sono sposati, mentre Elijah vive a Manosque insieme alla sua fidanzata, il vampiro Antoinette. Marcel viene lasciato da Rebekah e quindi torna a New Orleans, dove il vampiro Greta si \u00e8 accerchiata di fedeli, creando la setta dei Notturrni che considera i vampiri come una razza superiore. Hope \"rapisce\" sua madre per attirare l'attenzione di Klaus e farlo tornare a New Orleans, ma Roman, un vampiro compagno di scuola di Hope, rapisce Hayley, tra l'altro sia Roman che Antoinette sono i figli adottivi di Greta, la quale odia Klaus che nel 1933 le uccise il marito, August Muller. Grazie all'aiuto di una strega, Greta vincola la parte di licantropo di Hayley trasformandola in un vampiro, ne segue uno scontro tra le due ed entrambe muoiono bruciate vive dal sole. Elijah era presente allo scontro e avrebbe potuto salvare Hayley, ma non avendo nessun ricordo della ragazza e trovandosi l\u00ec solo per proteggere Roman su richiesta di Antoinette, decide di lasciar morire Hayley. Hope decide di liberare il padre e gli zii dal Vuoto interiorizzandolo lei stessa, inoltre restituisce a Elijah i suoi ricordi. Elijah non riesce a convivere con il rimorso di aver lasciato morire Hayley, mentre Emmett, un altro vampiro fedele a Greta, prende il comando dei Notturni, seminando morte e paura a New Orleans. Hope non riesce a contenere il potere del Vuoto e, nella speranza di lenire il dolore, prova anche ad usarlo su Roman per torturarlo e giustiziarlo, ma poi decide di risparmiarlo dato che pure lui \u00e8 stato manipolato da sua madre. I Notturni catturano Marcel per estrarre dalle sue zanne il suo veleno, capace di uccidere anche gli Originali, ma Josh riesce a salvarlo, venendo per\u00f2 ucciso da uno dei Notturni. Antoinette decide di aiutare i Mikaelson a sconfiggere i Notturni e li conduce in una trappola nella chiesa di St. Anne, dove Hope li uccide tutti con la magia del Vuoto, ma senza volerlo uccide anche un umano che era l\u00ec presente, Bill, attivando cos\u00ec il gene della licantropia. Freya chiede a Keelin di sposarla e a celebrare il loro matrimonio sar\u00e0 Kol. Hope a breve morir\u00e0 perch\u00e9 il Vuoto la uccider\u00e0 quando lei si trasformer\u00e0 in un lupo per la prima volta, cos\u00ec Josie e Lizzie la liberano dal Vuoto facendo s\u00ec che Klaus lo assorba: il suo piano \u00e8 quello di morire con il Vuoto, usando l'ultimo paletto di legno della quercia bianca. Rebekah decide di non scappare pi\u00f9 via dall'amore e dalla felicit\u00e0, e accetta la proposta di matrimonio di Marcel, inoltre Damon Salvatore le offre la cura per il vampirismo che potr\u00e0 avere a tempo debito. Marcel decide di abbandonare New Orleans insieme a Rebekah, e con loro tutti gli altri vampiri della citt\u00e0, dopo aver istruito Declan (il cugino di Camille) a governare tutelando gli interessi della comunit\u00e0 umana. Freya, con un incantesimo, trasferisce parte del Vuoto nel corpo di Klaus in Elijah per alleviare la sua sofferenza, inoltre lei e Keelin chiedono a Vincent di aiutarle ad avere un bambino e lui accetta. Klaus passa un'ultima giornata con Caroline e i due si scambiano un ultimo bacio, poi trascorre una piacevole serata a cenare con la sua famiglia, infine lui e Hope si danno il loro addio. Elijah spezza il paletto in due, con la promessa che qualunque cosa li attenda dopo la morte la affronteranno insieme, infine con i due pezzi del paletto di legno della quercia bianca i due fratelli si trafiggono al cuore a vicenda, morendo insieme al Vuoto, e i loro corpi si dissolvono in cenere.\nEpisodi.\nIl \"backdoor pilot\", ovvero l'episodio \"Conseguenze\" di \"The Vampire Diaries\", \u00e8 andato in onda in prima visione assoluta su The CW il 25 aprile 2013, mentre in Italia \u00e8 stato trasmesso in prima visione assoluta su Mya di Mediaset Premium il 30 maggio 2013. Una versione dell'episodio contenente alcune scene eliminate a causa dell'adattamento a episodio di \"The Vampire Diaries\" \u00e8 stato distribuito gratuitamente negli Stati Uniti sul sito della CW dal 22 luglio 2013.\nLa prima stagione \u00e8 stata trasmessa in prima visione assoluta su The CW dal 3 ottobre 2013 al 13 maggio 2014, la seconda dal 6 ottobre 2014 all'11 maggio 2015, la terza dall'8 ottobre 2015 al 20 maggio 2016, la quarta dal 17 marzo al 23 giugno 2017, la quinta e ultima dal 18 aprile al 1\u00ba agosto 2018.\nIn Italia, la prima stagione \u00e8 andata in onda in prima visione assoluta su Mya di Mediaset Premium dal 9 febbraio al 6 luglio 2014, la seconda dal 22 febbraio al 21 giugno 2015; la terza stagione \u00e8 stata trasmessa su Premium Action dal 14 aprile all'8 settembre 2016, la quarta dal 2 novembre 2017 al 25 gennaio 2018, la quinta e ultima dal 17 ottobre 2018 al 9 gennaio 2019.\nIn chiaro, la prima stagione \u00e8 stata trasmessa su La5 dal 22 dicembre 2015 al 1\u00ba marzo 2016, la seconda dal 9 giugno al 27 luglio 2016, la terza dal 1\u00ba dicembre 2016 al 27 aprile 2017, la quarta dal 13 giugno al 25 luglio 2018, la quinta e ultima dal 4 al 15 novembre 2019. \nUniverso di \"The Originals\".\nLa serie condivide un universo con le serie \"The Vampire Diaries\" e \"Legacies\".\nColonna sonora.\nLa colonna sonora originale della serie \u00e8 stata composta da Michael Suby. Gli episodi includono inoltre una selezione di canzoni non originali.\nRomanzi.\nDalla serie TV \u00e8 stata tratta una trilogia di romanzi scritta da Julie Plec. L'edizione originale \u00e8 stata pubblicata da Harlequin Enterprise, mentre quella italiana dalla Newton Compton Editori.\nSpin-off.\n\"The Originals: The Awakening\".\n\"The Originals: The Awakening\" \u00e8 una webserie spin-off di \"The Originals\", distribuita da The CW sul proprio sito e narra fatti avvenuti nel 1914, quando il vampiro originale Kol Mikaelson cerc\u00f2 di allearsi con le streghe del quartiere francese di New Orleans. La webserie si compone di quattro webisodi dalla durata di circa 2 minuti, scritti da Carina Adly MacKenzie e diretti da Matt Hastings.\nTrama.\nNella New Orleans del 1914, la strega Mary-Alice Claire si allea con Kol Mikaelson contro Klaus, facendo scatenare una guerra tra le streghe alleate con Klaus e quelle alleate con Kol.\nKol insegna a Mary-Alice e ad Astrid, una strega alleata, ad usare un nuovo tipo di magia che aveva imparato sulle coste del Mar Rosso. Astrid e Mary-Alice hanno creato numerosi oggetti oscuri, ma Kol vuole che le due streghe lo aiutino a creare un pugnale in grado di paralizzare Klaus.\nAstrid e Mary-Alice provano a trasformare un pugnale d'argento in oro, ma il processo richiede una forza maggiore del previsto. Kol propone di prendere un diamante in grado di canalizzare l'energia magica. Il monile \u00e8 custodito nella casa della vedova Fauline, una donna benestante che frequenta la sua famiglia. Mary-Alice rivela a Kol che la vedova Fauline esce di casa solo per la messa domenicale, quindi Kol si reca nella chiesa di St. Anne e massacra l'intera chiesa, compresa la vedova Fauline.\nKol, Mary-Alice e Astrid entrano nella casa della vedova Fauline per cercare il diamante e Kol, dopo averlo trovato, scappa diretto verso il cimitero. Egli viene per\u00f2 fermato da Klaus, che gli confisca il diamante. Mary Alice e Astrid rimangono intrappolate nel cottage di Fauline a causa di un incantesimo delle streghe di Klaus. Da quel momento la casa diventa un luogo di confinamento per streghe. La trama della webserie si integra con l'episodio della seconda stagione \"Vecchi rancori\", nel quale viene mostrato, a differenza del webisodio, ci\u00f2 che accade tra Kol e Klaus all'esterno della casa di Fauline.\n\"Legacies\".\nIn data 11 maggio 2018 \u00e8 stato annunciato che The CW avrebbe prodotto una serie televisiva spin-off dal titolo \"Legacies\" per la stagione televisiva 2018-2019. La serie ha per protagonista Hope Mikaelson, interpretata da Danielle Rose Russell."}
{"id": "4506809", "revid": "104458", "url": "https://it.wikipedia.org/wiki?curid=4506809", "title": "Big mountain", "text": ""}
{"id": "4506810", "revid": "1573940", "url": "https://it.wikipedia.org/wiki?curid=4506810", "title": "Basilica di Santa Maria La Nova", "text": "La basilica di Santa Maria La Nova \u00e8 la chiesa madre di Chiaramonte Gulfi, in provincia di Ragusa.\nStoria e descrizione.\nLa basilica si trova nel centro del paese, fu edificata nel 1450, come si evince da un atto di fondazione. Costruita inizialmente in stile gotico, con archi a sesto acuto e con soffitto in tavole fregiate con arabeschi, in seguito fu trasformata in stile barocco nel 1608. La facciata si staglia alta e distinta in tre ordini: il primo corinzio, il secondo composito ed il terzo ionico, completato nel 1788, in contemporanea, nello stesso anno, fu modificato l'interno in stile greco-romano con stucchi indorati dell'artista Agrippino Maggiore da Mineo; vi furono costruiti inoltre i pregevoli stalli, opera dello scultore palermitano Marabitti. Il 30 marzo 1784 vi fu istituita una confraternita laicale sotto il titolo del Santissimo Sacramento. Le tele dei sette altari sono dell'artista palermitano Mercurio, mentre vi sono una statua in legno e cartapesta raffigurante Santa Lucia, la cui festa si celebra sin dal 1570; le statue del Sacro Cuore (1870), opera del concittadino Mariano Distefano, e quella di San Francesco di Paola (1876), opera del concittadino Salvatore Puccio. (Corrado Melfi, \"Chiaramonte divota\"). Altre opere degne di menzione sono tre tele raffigurante la \"Deposizione\", la \"Nativit\u00e0\" e i \"Tre Magi\", opere del concittadino Simone Ventura.\nRecentemente per gli ultimi lavori di restauro e riscaldamento, scoperchiando il pavimento del 1909 sono state rinvenute le antichissime sepolture e cripte sottostante la chiesa, non ancora del tutto visitabili poich\u00e9 in fase di restauro."}
{"id": "4506813", "revid": "2042795", "url": "https://it.wikipedia.org/wiki?curid=4506813", "title": "Mixcloud", "text": "Mixcloud \u00e8 un servizio musicale di streaming via internet che permette l'ascolto e la distribuzione di spettacoli radiofonici, mix di disc jockey e podcast, che sono caricati dai suoi utenti registrati.\nStoria.\nMixcloud fu in origine finanziata dai suoi fondatori e continua ad essere di propriet\u00e0 completamente dal suo gruppo.\nFu fondata come startup nel 2008 da Nikhil Shah e Nico Perez che si incontrarono alla Universit\u00e0 di Cambridge.\nDal 2012 Mixcloud ha riportato di avere oltre 3 milioni di utenti attivi e pi\u00f9 di 500.000 utenti registrati all'applicazione Facebook.\nDal novembre 2011, Mixcloud ha aumentato il suo limite di caricamento a 100MB e permette caricamenti senza limiti di grandezza. Gli utenti possono anche condividere podcast e mix via Facebook, Twitter e Google+. Mette a disposizione applicazioni per i dispositivi mobili per Android e iOS."}
{"id": "4506814", "revid": "300067", "url": "https://it.wikipedia.org/wiki?curid=4506814", "title": "JaMychal Green", "text": "Caratteristiche tecniche.\nDi ruolo ala, \u00e8 abile in fase difensiva oltre a essere un buon tiratore da 3 punti. Dispone di buona fisicit\u00e0, oltre a essere un buon rimbalzista e un abile difensore essendo in grado di difendere sui lunghi e sui piccoli.\nCarriera.\nInizi.\nIl 23 agosto 2007, Green inizia a giocare per l'universit\u00e0 del Mississippi. Durante il suo anno al The Capstone, Green ha giocato dall'inizio tutte tranne una delle 32 partite stagionali, con una media di 11,6 punti a partita e primo posto nei rimbalzi con 7,9 a partita.\nEra il secondo tra tutti i giocatori della South Eastern Conference e collegeinsider.com lo nomin\u00f2 \"Freshman All-American\" dell'anno.\nDurante la sua seconda stagione, \u00e8 finito nono nella SEC per quanto riguarda i rimbalzi (7,2) e 17 \u00b0 nel punteggio (14,1).\n\u00c8 andato in doppia cifra in 10 delle ultime 11 partite nella stagione 2009-10, ed \u00e8 stato nominato nella squadra della \"Old Spice Classic\" del 2009. Nel punto pi\u00f9 alto della sua carriera, Green, fa 27 punti con 13 rimbalzi in una vittoria su \"Mercer,\" venendo nominato giocatore SEC della settimana per i suoi sforzi.\nAll'inizio della sua stagione junior, Green ha cambiato il suo numero da 32 a 1 riuscendo persino a rientrare nell prima squadra All-SEC votata dagli allenatori. Dopo che Alabama \u00e8 andato 0-3 nel Paradise Jam Tournament, Green fu sospeso tre partite da Anthony Grant per \"comportamento dannoso per la squadra\". In assenza di Green, Alabama \u00e8 andato. Il 22 gennaio 2011, Green ha segnato 15 punti contro gli Auburn Tigers, superando i 1000 punti in carriera per Alabama.\nDa Pro.\nHa giocato nella NBA Development League. .\nNel 2015, dopo un anno nella lega francese con i \"Chorale Roanne\", i San Antonio Spurs chiamano Green per la loro squadra affiliata di D-League, \"Austin Toros\". Fu solo pi\u00f9 tardi che i Grizzlies lo notano, e firma un contratto di tre anni."}
{"id": "4506815", "revid": "1762097", "url": "https://it.wikipedia.org/wiki?curid=4506815", "title": "Chiagni e fotti", "text": "L'espressione vernacolare napoletana chiagni e fotti (o chiagne e fotte; in italiano: \u00abpiangi e fotti\u00bb) che costituisce una formula proverbiale della tradizione partenopea. Viene usata, di solito, per sottolineare e stigmatizzare un tipico atteggiamento umano, opportunista e ipocrita, esibito da alcune persone che sono solite indugiare in lamentazioni proprio in quei momenti in cui le cose, per loro, vanno a gonfie vele.\nL'espressione ha avuto diffusione anche al di fuori dell'originale alveo vernacolare, con una certa fortuna nel campo della comunicazione politica e giornalistica italiana.\nLa doppiezza morale del \"chiagni e fotti\" viene a volte stigmatizzata come uno dei difetti tipici dell'italiano medio, che trova espressione in certi comportamenti venati di opportunismo e particolarismo: \u00abDel resto [noi italiani, \"n.d.r.\"] siamo maestri nell'arte del \u00abchiagni e fotti\u00bb, e cio\u00e8 del lamentarsi perch\u00e9 tutto va male, fino a che non si pu\u00f2 trarre dal marcio quel che serve a ciascuno; del piangere miseria collettiva, mentre si persegue l'interesse individuale\u00bb.\nL'espressione vale anche per comportamenti privati. Ad esempio, una coppia tormentata e litigiosa, che poi si ritrova periodicamente con rinnovato ardore, pu\u00f2 essere stigmatiazzata come \"chiagne e fotte\".\nUso nella comunicazione politica e giornalistica.\nCon analogo significato, la formula \u00e8 divenuta un'espressione ricorrente nel lessico del giornalismo e della comunicazione politica italiana.\nIndro Montanelli, ad esempio, la trovava calzante per descrivere la figura politica di Silvio Berlusconi. Cos\u00ec si espresse su di lui, mentre era in corso la campagna elettorale del 2001, quando gi\u00e0 si delineava all'orizzonte una sicura vittoria nelle imminenti elezioni politiche: \nUmberto Eco paragona il comportamento sotteso al \"chiagne e fotti\" a una vera e propria strategia politica, fatta di una dose sapiente di vittimismo, di cui hanno dato esempi paradigmatici Palmiro Togliatti, Marco Pannella (che, denunciando una congiura del silenzio nei confronti delle iniziative dei Radicali Italiani, attirava l'attenzione costante dei mass media), lo stesso Silvio Berlusconi (con le sue dichiarazioni sulla presunta persecuzione ordita ai suoi danni da magistratura, televisioni, giornali e poteri forti) ma anche Beppe Grillo (nella campagna elettorale del Movimento 5 stelle per le elezioni politiche del 2013), il quale, nonostante l'attenzione costante guadagnatasi dai mezzi di comunicazione di massa, non ha smesso di denunciare il presunto ostracismo che questi ultimi avrebbero messo in atto nei confronti del suo progetto politico:\nNella cultura popolare.\n\"Chiagne e fotte\" \u00e8 una canzone di Cisco pubblicata nel 2015 nell'album \"Matrimoni e funerali\"."}
{"id": "4506816", "revid": "58486296", "url": "https://it.wikipedia.org/wiki?curid=4506816", "title": "Chiagne e fotte", "text": ""}
{"id": "4506820", "revid": "122366804", "url": "https://it.wikipedia.org/wiki?curid=4506820", "title": "Micheal Eric", "text": ""}
{"id": "4506822", "revid": "300067", "url": "https://it.wikipedia.org/wiki?curid=4506822", "title": "Episodi di Robert Montgomery Presents (sesta stagione)", "text": "La sesta stagione della serie televisiva Robert Montgomery Presents \u00e8 andata in onda negli Stati Uniti dal 20 settembre 1954 al 5 settembre 1955 sulla NBC."}
{"id": "4506827", "revid": "1543377", "url": "https://it.wikipedia.org/wiki?curid=4506827", "title": "Lex orandi, lex credendi", "text": "La Lex orandi, lex credendi, traducibile, dal latino, con \"la legge della preghiera \u00e8 la legge del credere\" oppure \u201cil contenuto della preghiera \u00e8 il contenuto della fede\u201d, si riferisce alla relazione tra il culto e la fede: in epoca in cui ancora non esistevano formule di fede o promemoria di fede quali saranno i dogmi, e ancora non era stato fissato il canone biblico, regola di fede erano gli annunci presenti nelle asserzioni della liturgia, il cui valore \u201cprobante\u201d cresceva con l'uniformit\u00e0 tra le chiese sparse nei territori in cui avevano predicato gli apostoli. Il principio \"Lex orandi, lex credendi\", anche se non formalmente formulato, era in pratica la principale fonte per fissare i contenuti della fede.\nOrigine del principio \u201cLex orandi, lex credendi\u201d.\nLa formulazione di questo principio della cristiana teologia appare in Prospero di Aquitania (Limo\u011des, 390 circa \u2013 Roma 430 circa), il quale nell'ottavo libro dell'opera \u201cDe gratia Dei et libero arbitrium contra collactiones\u201d (Intorno alla Grazia di Dio e il Libero arbitrio contro le proposizioni\u201d (di Giovanni Cassiano) parlando dell'autorit\u00e0 dei passati vescovi della Sede Apostolica circa il tema della \u201cGrazia e del Libero Arbitrio\u201d (vedi la polemica Pelagiana scrive: \".. obsecrationum quoque sacerdotalium sacramenta respiciamus, quae ab apostolis tradita, in toto mundo atque in omni catholica Ecclesia uniformiter celebrantur, ut legem credendi lex statuat supplicandi.\" (Noi vediamo anche nelle preghiere sacerdotali quelle cose che, tramandate dagli apostoli, in tutto il mondo e in ogni chiesa cattolica sono uniformemente celebrate come se la legge del credere fosse stabilita dalla legge del pregare\u201d.\nCattolicesimo e la \"lex orandi, lex credendi\".\nQuesto principio nelle teologie cattoliche gode di un grande prestigio perch\u00e9 permette di esplorare quale fosse il credo delle prime comunit\u00e0 cristiane. Riflesso di questa considerazione si nota anche nel Catechismo della Chiesa Cattolica che nel n. 1124 recita: \u201cLa fede della Chiesa precede la fede del credente, che \u00e8 invitato ad aderirvi. Quando la Chiesa celebra i sacramenti, confessa la fede ricevuta dagli Apostoli. Da qui l'antico adagio: \u00abLex orandi, lex credendi\u00bb (oppure: \u00abLegem credendi lex statuat supplicandi\u00bb, secondo Prospero di Aquitania (V secolo). La legge della preghiera \u00e8 la legge della fede, la Chiesa crede come prega. La liturgia \u00e8 un elemento costitutivo della santa e vivente Tradizione.\u201d\nCostantemente nella Chiesa cattolica le attuali formule del credo vengono legate alle formule della preghiera delle primitive comunit\u00e0 cristiane, come si pu\u00f2 ricavare anche dall'insegnamento del Concilio di Trento . \nAnglicanesimo e la \"lex orandi, lex credendi\".\n\"Lex orandi, lex credendi\" secondo gli anglicani \u00e8 s\u00ec fondamentale per la comprensione della fede, ma in generale per essi occupa il primo posto la Sacra Scrittura se confrontata con la Tradizione alla quale appartiene anche il principio della \u201clex orandi, lex credendi\u201d. Poich\u00e9 la loro posizione non \u00e8 omogenea, si pu\u00f2 fare la seguente sintesi: per l'anglicanesimo ufficiale, la Chiesa deve obbedire alla Bibbia; per gli Anglicani cattolicizzanti Bibbia e Tradizione, all'interno della quale si colloca anche la lex orandi, lex credendi, hanno uguale valore quali fonti della fede; altri gruppi attribuiscono una prevalenza alla Tradizione. Altra corrente di pensiero religioso \u2013 come Richard Hooker \u2013 Scrittura, Tradizione e Ragione devono essere lasciate nella loro naturale tensione perch\u00e9 insieme si fanno fonte di verit\u00e0 religiosa.\nLex orandi, lex credendi secondo i riformatori.\nLoro principio basilare \u00e8 \u201cSola Scriptura\u201d. Per luteranesimo, calvinismo, zwinglismo ecc., la \u201clex orandi, lex credendi\u201d \u00e8 un principio rispettato tanto quanto i suoi contenuti coincidono con la Scrittura, unica fonte dei contenuti della fede.\nLex orandi, lex credendi per l'ortodossia.\nDurante una visita al papa Benedetto XVI Bartolomeo primo patriarca di Costantinopoli us\u00f2 proprio la frase latina \u201clex orandi, lex credendi\u201d da cui ha estratto l'insegnamento che dalla liturgia discende la necessit\u00e0 di ritornare all'unione di preghiera e di fede.\nAnche i cristiani ortodossi, sebbene ritengano che la Tradizione non \u00e8 superiore n\u00e9 inferiore alla Scrittura, giudicano tutto ci\u00f2 che proviene dai Concili e dalla liturgia un'ulteriore fonte di quanto hanno insegnato gli apostoli."}
{"id": "4506830", "revid": "599013", "url": "https://it.wikipedia.org/wiki?curid=4506830", "title": "Abierto Mexicano Telcel 2003 - Qualificazioni singolare maschile", "text": "Le qualificazioni del singolare maschile dell'Abierto Mexicano Telcel 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Abierto Mexicano Telcel 2003 prevedevano 16 partecipanti di cui 4 sono entrati nel tabellone principale."}
{"id": "4506832", "revid": "74801", "url": "https://it.wikipedia.org/wiki?curid=4506832", "title": "Henry Stafford, II barone Stafford", "text": "Biografia.\nEra figlio di Henry Stafford, I barone Stafford e Ursula Pole.\nSpos\u00f2 Elizabeth Davy, figlia di John Davy di Holbeach prima del 1557.\nFall\u00ec due volte nel 1553 di essere eletto al parlamento per lo Staffordshire. Fu invece eletto nel 1555 come rappresentante di Stafford. Non apparve particolarmente attivo nella Camera dei Comuni: la History of Parliament annovera che Stafford non compar\u00ec in nessuna lista tra coloro che si opposero ai progetti di legge proposti dal governo.\nFu creato cavaliere durante l'incoronazione della regina Maria I d'Inghilterra il 2 ottobre 1553. L'anno dopo venne nominato giudice di pace per lo Shropshire.\nDurante il regno di Elisabetta I ricevette invece l'incarico di custode dell'archivio della Torre di Londra. Mantenne l'ufficio fino al 1564 quando si lament\u00f2 con William Cecil di esserne stato deprivato da William Bowyer.\nAlla scomparsa di suo padre, avvenuta il 30 aprile 1563, successe come secondo barone Stafford, titolo che mantenne per tre anni. Alla sua morte, non avendo avuto figli, il titolo pass\u00f2 a suo fratello minore Edward."}
{"id": "4506834", "revid": "1442080", "url": "https://it.wikipedia.org/wiki?curid=4506834", "title": "Copenaghen Open 2003 - Qualificazioni singolare", "text": "Le qualificazioni del singolare del Copenaghen Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Copenaghen Open 2003 prevedevano 32 partecipanti di cui 4 sono entrati nel tabellone principale."}
{"id": "4506836", "revid": "1442080", "url": "https://it.wikipedia.org/wiki?curid=4506836", "title": "Dubai Tennis Championships 2003 - Qualificazioni singolare maschile", "text": "Le qualificazioni del singolare maschile del Dubai Tennis Championships 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Dubai Tennis Championships 2003 prevedevano 16 partecipanti di cui 4 sono entrati nel tabellone principale."}
{"id": "4506839", "revid": "767487", "url": "https://it.wikipedia.org/wiki?curid=4506839", "title": "Carlon Brown", "text": ""}
{"id": "4506840", "revid": "1442080", "url": "https://it.wikipedia.org/wiki?curid=4506840", "title": "Delray Beach International Tennis Championships 2003 - Qualificazioni singolare", "text": "Le qualificazioni del singolare del Delray Beach International Tennis Championships 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Delray Beach International Tennis Championships 2003 prevedevano 32 partecipanti di cui 4 sono entrati nel tabellone principale."}
{"id": "4506843", "revid": "254059", "url": "https://it.wikipedia.org/wiki?curid=4506843", "title": "Pompeo Pedemonte", "text": "Biografia.\nArchitetto mantovano, dal 1585 al 1587 ricopr\u00ec l'incarico avuto dal duca di Mantova Guglielmo Gonzaga di \"Prefetto delle fabbriche gonzaghesche\".\nNel 1575 port\u00f2 a termine il Duomo di Guastalla, voluto da Cesare I Gonzaga su progetto di Francesco Capriani e nel 1579 realizz\u00f2 il \"Giardino Pensile\" del Palazzo Ducale di Mantova."}
{"id": "4506847", "revid": "453488", "url": "https://it.wikipedia.org/wiki?curid=4506847", "title": "Daniel Werner", "text": ""}
{"id": "4506848", "revid": "1543377", "url": "https://it.wikipedia.org/wiki?curid=4506848", "title": "Governo Letta", "text": "Il governo Letta \u00e8 stato il sessantaduesimo esecutivo della Repubblica Italiana, il primo della XVII legislatura. Il governo rimase in carica dal 28 aprile 2013 al 22 febbraio 2014, per un totale di 300 giorni, ovvero 9 mesi e 25 giorni.\nL'incarico di formare un \u00abgoverno di larghe intese\u00bb venne affidato a Enrico Letta dal presidente della Repubblica Giorgio Napolitano il 24 aprile in quanto \u00absola prospettiva possibile, quella cio\u00e8 di una larga convergenza tra le forze politiche che possono assicurare al governo la maggioranza in entrambe le camere\u00bb; ci\u00f2 vista l'impossibilit\u00e0 di dar vita a un governo guidato da Pier Luigi Bersani, capo della coalizione di centro-sinistra che alle elezioni del 24 e 25 febbraio aveva ottenuto la maggioranza assoluta alla Camera, ma non al Senato. Il governo venne formato con esponenti di diversa provenienza politica, oltre che con alcuni indipendenti.\nOttenne la fiducia della Camera dei deputati il 29 aprile 2013 con 453 voti favorevoli, 153 contrari e 17 astenuti. Ottenne la fiducia al Senato della Repubblica il 30 aprile 2013 con 233 voti favorevoli, 59 contrari e 18 astenuti. Si dimise il 14 febbraio 2014, il giorno dopo che la Direzione Nazionale del Partito Democratico aveva rilevato \u00abla necessit\u00e0 e l'urgenza di aprire una fase nuova, con un nuovo esecutivo\u00bb.\nFormazione.\nIl 27 aprile 2013 il presidente del Consiglio incaricato, Enrico Letta, sciolse la riserva e annunci\u00f2 la lista dei ministri.\nCon le elezioni di febbraio si era determinata una situazione di stallo parlamentare che aveva indotto il presidente della Repubblica Giorgio Napolitano a nominare 10 saggi e ad anticipare la fine del suo mandato per dare al Paese un presidente con pieni poteri. Ma i leader politici chiesero al presidente Napolitano la disponibilit\u00e0 per un secondo mandato. Con la rielezione di Napolitano a capo dello Stato la formazione di una maggioranza parlamentare era definita e il 22 aprile il presidente Napolitano avvi\u00f2 il terzo giro di consultazioni con la presidente della Camera dei Deputati, Laura Boldrini, il presidente del Senato della Repubblica, Pietro Grasso, e i leader politici. Il 24 aprile il presidente affid\u00f2 l'incarico al vicesegretario del Partito Democratico, Enrico Letta, per la formazione di un governo di larghe intese con il Popolo della Libert\u00e0.\nCompagine di governo.\nLa composizione del Consiglio dei ministri \u00e8 stata comunicata da Enrico Letta il 27 aprile 2013, contemporaneamente allo scioglimento della riserva dell'incarico affidatogli dal presidente della Repubblica Giorgio Napolitano il 24 aprile 2013. Oltre al Presidente Letta, che \u00e8 anche ministro ad interim delle politiche agricole alimentari e forestali, fanno parte del governo diciannove ministri, di cui dodici a capo di un dicastero e sette senza portafoglio; ci sono anche trentasette sottosegretari di Stato, di cui nove viceministri, per un totale di complessivamente cinquantasette componenti.\nSi sono anticipatamente dimessi due ministri: uno con portafoglio (Nunzia De Girolamo di NCD) e uno senza (Josefa Idem del PD), due viceministri (Bruno Archi di FI e Stefano Fassina del PD) e quattro sottosegretari (Michaela Biancofiore del PdL, Gianfranco Miccich\u00e9 di Grande Sud, Walter Ferrazza dei Moderati in Rivoluzione e Jole Santelli di FI). Nel periodo decorso tra la nomina del sottosegretario Minniti e le dimissioni del ministro Idem il governo ha conosciuto la sua pi\u00f9 ampia composizione arrivando ad annoverare sessantaquattro membri: il presidente, tredici ministri, otto ministri senza portafoglio, dieci viceministri e trentadue sottosegretari di Stato.\nAppartenenza politica.\nL'appartenenza politica dei membri del governo, considerate le variazioni successivamente intervenute, si pu\u00f2 cos\u00ec riassumere:\nPartecipazione all'esecutivo senza rappresentanza in Consiglio dei ministri:\nStatistiche.\nAl momento della formazione vi erano sette donne ministro (cinque con portafoglio e due senza), numero record per la storia della Repubblica. Per la prima volta \u00e8 stato nominato, nella persona di C\u00e9cile Kyenge, un ministro di origine africana, pur essendo senza portafoglio.\nL'et\u00e0 media dei ministri \u00e8 di circa cinquantadue anni (dieci di meno rispetto al governo precedente).\nOltre allo stesso Letta, solo quattro ministri e due sottosegretari avevano gi\u00e0 ricoperto incarichi ministeriali in precedenza, mentre cinque sottosegretari di cui tre viceministri erano gi\u00e0 sottosegretari nel precedente governo.\nQuattro ministri e un viceministro hanno fatto parte della \"commissione di saggi\" istituita da Napolitano poche settimane prima dell'incarico.\nTra i ministri si contano sette dottori generici, cinque avvocati, cinque professori universitari, un prefetto, un banchiere e due sindaci. Otto ministri sono deputati, tre senatori, uno non \u00e8 parlamentare nella legislatura attuale ma lo era in quelle precedenti.\nSostegno parlamentare.\nL'esecutivo gode dell'appoggio dei seguenti partiti presenti in Parlamento:\nInoltre, in passato, \u00e8 stato sostenuto da:\nL'attentato nel 2013 a Palazzo Chigi.\nIl 28 aprile 2013, mentre il Governo Letta si trovava al Quirinale per il giuramento, in Piazza Colonna davanti alla Sede del Governo, cio\u00e8 Palazzo Chigi, un uomo esplose dei colpi di pistola ferendo due Carabinieri in servizio sulla piazza, Giuseppe Giangrande e Francesco Negri.\nL'attentatore venne fermato e arrestato; di nome Luigi Preiti, dichiar\u00f2 di aver voluto colpire i politici o almeno un simbolo della politica e di essere stato spinto dalla disperazione essendo disoccupato e avendo recentemente divorziato."}
{"id": "4506850", "revid": "1104133", "url": "https://it.wikipedia.org/wiki?curid=4506850", "title": "Ho sbagliato secolo", "text": "Ho sbagliato secolo \u00e8 il diciannovesimo album di Drupi, pubblicato nel 2013.\nSi tratta del primo album doppio pubblicato dal cantante pavese; nel primo disco sono presenti undici brani inediti, tra cui quello che d\u00e0 il titolo all'album, mentre nel secondo sono presenti undici fra i brani pi\u00f9 noti del cantante.\nNel booklet, all'interno del CD, \u00e8 presente un disegno di Giovanni Ticci che ritrae Tex Willer in compagnia di un Drupi abbigliato da indiano e che accompagna il brano \"La storia di Gianluigi B.\" dedicato al creatore di Tex Gianluigi Bonelli."}
{"id": "4506858", "revid": "599013", "url": "https://it.wikipedia.org/wiki?curid=4506858", "title": "Stepping Out", "text": ""}
{"id": "4506859", "revid": "1305772", "url": "https://it.wikipedia.org/wiki?curid=4506859", "title": "Barbara Cooney", "text": "Biografia.\nCooney nacque il 6 agosto del 1917 a New York, nel quartiere di Brooklyn, ebbe un fratello gemello e due fratelli minori.\nFrequent\u00f2 la Buckley Country Day School e la Boarding School.\nSuccessivamente si diplom\u00f2 allo Smith College con una laurea in Storia.\nL'anno successivo alla laurea pubblic\u00f2 il suo primo libro illustrato: \"Ake and His Word\" del poeta svedese Bertil Marberg.\nDurante la seconda guerra mondiale serv\u00ec presso il Corpo Militare Femminile, al termine di questo servizio, nel 1944 conobbe e spos\u00f2 Guy Murchie, con il quale ebbe due figli (Gretel e Barnaby).\nDopo il divorzio spos\u00f2 Charles Talbot Porter nel 1949 con il quale ebbe altri due figli (Charles e Phoebe).\nDieci anni dopo vinse la Medaglia Caldecott per \"Chanticleer and the Fox\": una sua rielaborazione illustrata del racconto di Geoffrey Chaucer.\nUn'altra Medaglia Caldecott arriv\u00f2 nel 1980 per le illustrazioni di \"Ox-Cart Man\" scritto da Donald Hall.\nNel periodo tra questi due riconoscimenti intraprese numerosi viaggi, raccogliendo idee per le sue successive opere.\nNel 1983 vinse il National Book Award, nella categoria Pictures Books, per la sua opera pi\u00f9 nota: \"Miss Rumphius\".\nNel 1996 il governatore del Maine Angus King onor\u00f2 la signora Cooney proclamando il Barbara Cooney Day.\nIl suo ultimo libro \"Basket Moon\" fu pubblicato sei mesi prima della sua morte avvenuta il dieci marzo del 2000 nella casa costruita per lei dal figlio a Damariscotta nel Maine.\nAlcuni dei suoi lavori originali sono esposti al Bowdoin College.\nStile.\nNell'arco della sua carriera Cooney utilizz\u00f2 varie tecniche tra le quali penna e inchiostro, colori acrilici e pastelli.\nLe sue illustrazioni vengono spesso definite \"Folk Art\" e molte delle sue storie e delle storie che scelse di illustrare sono storie della tradizione folk.\nAnche se molti dei suoi libri sono in bianco e nero \"il suo cuore e la sua anima sono a colori\"."}
{"id": "4506863", "revid": "729019", "url": "https://it.wikipedia.org/wiki?curid=4506863", "title": "Telly Monster", "text": "Telly Monster (chiamato anche semplicemente \"Telly\") \u00e8 un mostro Fucsia che fa parte del cast di Sesamo apriti; lui \u00e8 nevrotico che si preoccupa facilmente, ma ha una personalit\u00e0 saggia\nIl suo miglior amico \u00e8 Baby Bear, il suo esecutore \u00e8 Martin P. Robinson.\nTelly adora il triangolo, lui, infatti, suona il Triangolo e la Tuba.\nOrigini.\nTelly debutta nel 1979 nella undicesima stagione di Sesamo apriti, dove fu eseguito da Bob Payne. In queste prime apparizioni, Telly fu un mostro ossessionato dalla televisione (infatti \"Telly\" \u00e8 un termine del gergo inglese per indicare \"Televisione\"). Aveva anche un aspetto piuttosto inquietante: aveva delle antenne televisive che gli partivano dalla testa e degli occhi a spirale movibili. Alla fine della undicesima stagione, i produttori erano preoccupati che Telly avrebbe dato un'influenza negativa sui loro spettatori infantili facilmente influenzabili, e lo hanno cambiato facendolo non sembrare pi\u00f9 perturbante a partire dalla dodicesima stagione nel 1980, diventando il personaggio che \u00e8 oggi."}
{"id": "4506864", "revid": "287204", "url": "https://it.wikipedia.org/wiki?curid=4506864", "title": "Episodi di Robert Montgomery Presents (settima stagione)", "text": "La settima stagione della serie televisiva Robert Montgomery Presents \u00e8 andata in onda negli Stati Uniti dal 12 settembre 1955 al 3 settembre 1956 sulla NBC."}
{"id": "4506865", "revid": "74173", "url": "https://it.wikipedia.org/wiki?curid=4506865", "title": "Edward Stafford, III barone Stafford", "text": "Biografia.\nEra figlio di Henry Stafford, I barone Stafford e Ursula Pole.\nNel 1554 venne eletto membro del parlamento per il collegio di Banbury. In seguito alla rivolta di suo fratello Thomas, Edward fu interrogato dal Consiglio privato di sua maest\u00e0 il 3 maggio 1557 ma non vennero trovati legami a suo carico.\nFu membro del parlamento per Stafford nel 1558 e 1559 e dopo la sua nobilitazione sedette alla Camera dei Lords. Edward infatti eredit\u00f2 alla morte di suo fratello Henry il titolo di barone Stafford.\nSpos\u00f2 Mary Stanley, figlia di Edward Stanley, III conte di Derby il 23 novembre 1566 ed ebbero tre figli:\nAlla sua morte gli succedette l'unico figlio maschio Edward."}
{"id": "4506872", "revid": "44876", "url": "https://it.wikipedia.org/wiki?curid=4506872", "title": "Statistiche e record dell'Ischia Calcio", "text": "In questa pagina sono riportate le statistiche riguardanti la Societ\u00e0 Sportiva Ischia Isolaverde, societ\u00e0 calcistica italiana con sede a Ischia."}
{"id": "4506875", "revid": "47767", "url": "https://it.wikipedia.org/wiki?curid=4506875", "title": "Ficka", "text": ""}
{"id": "4506876", "revid": "58487260", "url": "https://it.wikipedia.org/wiki?curid=4506876", "title": "Ficktelefon", "text": ""}
{"id": "4506878", "revid": "113788271", "url": "https://it.wikipedia.org/wiki?curid=4506878", "title": "Burden of Evil - Il peso del male", "text": "Burden of Evil - Il peso del male (\"Burden of Evil\") \u00e8 un film per la televisione del 2012 diretto da Michel Monty.\nTrama.\nUna coppia di detective viene divisa dall'omicidio dell'uomo da parte di un pazzo criminale che subito dopo si fa arrestare ma in seguito fugge grazie ad un espediente. La vedova, Catlyn Conner, invece, rimane traumatizzata dato che lo psicopatico continua a tormentarla.\nEgli arriva a rapire anche una giovane ragazzina, la figlia di un senatore che sogna di diventare presidente. Grazie all'aiuto di Catlyn si scoprir\u00e0 che lo psicopatico non era solo."}
{"id": "4506879", "revid": "466539", "url": "https://it.wikipedia.org/wiki?curid=4506879", "title": "August Diehl", "text": "Doppiatori italiani.\nNelle versioni in italiano delle opere in cui ha recitato, August Diehl \u00e8 stato doppiato da:"}
{"id": "4506880", "revid": "287204", "url": "https://it.wikipedia.org/wiki?curid=4506880", "title": "Ian Fletcher", "text": "Carriera.\nIn carriera ha vinto 3 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio agli Australian Open nel 1974."}
{"id": "4506882", "revid": "228587", "url": "https://it.wikipedia.org/wiki?curid=4506882", "title": "Episodi di Robert Montgomery Presents (ottava stagione)", "text": "La ottava stagione della serie televisiva Robert Montgomery Presents \u00e8 andata in onda negli Stati Uniti dal 10 settembre 1956 al 24 giugno 1957 sulla NBC."}
{"id": "4506885", "revid": "58487346", "url": "https://it.wikipedia.org/wiki?curid=4506885", "title": "Trevor Slattery", "text": ""}
{"id": "4506887", "revid": "767487", "url": "https://it.wikipedia.org/wiki?curid=4506887", "title": "Gadulka", "text": "La gadulka o g'dulka (bulgaro: \u0413\u044a\u0434\u0443\u043b\u043a\u0430) \u00e8 un tradizionale strumento a corde bulgaro, imparentato con la lira calabrese.\nIl suo nome in origine significava: \"fare rumore, brus\u00eco\".\nLa gadulka \u00e8 una parte integrale dell'ensemble strumentale tradizionale bulgaro, comunemente suonato nel contesto della musica da ballo.\nLa gadulka comunemente ha 3 (occasionalmente 4) corde con fino a 10 corde simpatiche.\nEsiste anche una variante nella Dobrugia senza alcuna corda simpatica.\nSolo le corde melodiche sono usate dai suonatori.\nLo strumento si tiene verticalmente con l'arco tenuto perpendicolare in una presa sotto mano."}
{"id": "4506888", "revid": "22475", "url": "https://it.wikipedia.org/wiki?curid=4506888", "title": "Padergnone (Zanica)", "text": "Padergnone (\"Padergn\u00f9\" in dialetto bergamasco) \u00e8 una delle due frazioni di Zanica, in provincia di Bergamo, collocata al confine col comune di Grassobbio.\nIl suo nome deriverebbe dal latino \"paternus fundus\" (\"fondo ereditato dal padre\").\nCon \"Padergnone\" si identifica allo stesso modo la frazione e la villa, in quanto a partire da quest'ultima si \u00e8 sviluppata, nel corso degli anni, la frazione omonima.\nIl borgo \u00e8 il risultato di diverse stratificazioni architettoniche, collocabili tra XI e XIX secolo.\nStoria.\nEpoca romana.\nTre lapidi funerarie, risalenti al I secolo d.C., ritrovate nel 2006 durante i lavori di restauro dell'ex oratorio cinquecentesco gi\u00e0 di S. Michele, testimoniano del fatto che l'area fosse gi\u00e0 frequentata in epoca romana. In una di esse, che presenta un foro al centro, compare il nome \"Vettius\"; dalla \"gens\" dei \"Vettii\", attestata anche a Clusone, deriv\u00f2 proprio il toponimo del paese, poich\u00e9 anticamente la zona era detta \"(prata) vettianica\" (\"prati dei Vettii\"). Nel 1875 l'archeologo Gaetano Mantovani (1844-1925) attestava il rinvenimento di resti pavimentali appartenenti ad un \"tepidarium,\" venuti alla luce durante i lavori di abbattimento di un albero secolare; Elia Fornoni sostenne cos\u00ec l'ipotesi dell'esistenza di un complesso termale nel luogo su cui sorge la villa. Una traccia della frequentazione romana \u00e8 rappresentata infine dalla cosiddetta \"Stele di Sempronius\", rinvenuta in zona nel XVIII secolo e conservata nel civico museo archeologico di Bergamo.\nMedioevo.\nLa storia scritta del Padergnone inizia nel maggio del 1010, quando \"in loco Paternioni\" vengono stipulati atti notarili riguardanti la vendita di appezzamenti terrieri (le pergamene si conservano presso l'archivio della Curia di Bergamo); veniamo cos\u00ec a conoscenza dei primi abitanti del luogo: Teuzo del fu Milone, i suoi figli Gumperto, Gosperto e Vincenzo, Audeverti e suo padre Giovanni, l'arcidiacono Reginfredo del fu Oberto.\nSuccessivamente, degni di nota sono i documenti trecenteschi relativi alla definizione dei confini di Azzano San Paolo, Orio al Serio, Grassobbio e Seriate. In quest'ultimi il Padergnone \u00e8 citato insieme ad un'altra localit\u00e0 scomparsa: \"Breniadesco\". Il suo nome deriverebbe dal termine \"bregnato\", che significa \u201cricoperto da rovine\u201d: ulteriore conferma della presenza, su questi terreni, di antiche costruzioni in disuso. Ma come si presentava il Padergnone sul finire del XIV secolo? Nella parte sud del complesso (occupata dal giardino) si sviluppava l'antico \"castrum\": esso comprendeva una cappella, una fornace per la calce e senza dubbio altre costruzioni medievali in decadenza, circondate da un fossato non pi\u00f9 visibile; risalgono probabilmente a questa epoca le massicce colonne di mattoni del lato nord del cortile centrale.\nQuattrocento: i Poncini.\nAttorno agli anni Venti e Trenta del Quattrocento fanno la loro comparsa i primi membri della famiglia che pi\u00f9 di tutte lascer\u00e0 il segno nella storia del Padergnone, detenendone la propriet\u00e0 per oltre 250 anni: i Poncini. Ricchissima famiglia di mercanti di stoffe, arrivarono a possedere una bottega di \"drapperia\" nella vicinia di San Pancrazio. Fu Antonio detto Tonolo Poncini che, a partire dal 1426, inizi\u00f2 l'acquisto dei primi appezzamenti di terra in \"contrada Paternione\" da parte di Garolo de Capitaneis da Mozzo; l'allargamento del latifondo continuer\u00e0 fino agli inizi del secolo successivo, quando prenderanno avvio anche i lavori di costruzione e ristrutturazione.\nTonolo spos\u00f2 Dorotea Trivulzio nel 1441. Tra i suoi figli, merita di essere ricordato Maffeo, tutore di Gian Girolamo Grumelli, meglio noto come il \"Cavaliere in rosa\" ritratto da Giovan Battista Moroni.\nCinquecento.\nNel 1508 i fratelli Girolamo e Giovanni Poncini si accordano con il maestro Defendo da Bergno da Fontanella per l'edificazione del palazzetto con loggia che occupa il lato est del cortile centrale. Tra gli affreschi ancora visibili, riferibili alla campagna decorativa degli anni Quaranta, si notano episodi edificanti tratti dalle Noctes Atticae di Aulo Gellio, tra cui \"Gaio Fabrizio che rifiuta l'oro dei Sanniti\" e \"Milone di Crotone intrappolato nella quercia\"; inoltre, in un angolo, misteriosa \u00e8 la presenza dell'impresa araldica del cardinale Raffaele Riario, forse copiata per il carattere generalmente ben augurante del motto \"Hoc opus, sic perpetuo\". Anche l'interno della galleria fu decorato, con scene di caccia e di pesca alle pareti e stucchi dorati sui soffitti. \nNel suo testamento del 1513 Girolamo lascia disposizioni per la ristrutturazione e decorazione dell'antica cappella castrense dedicata alla Santissima Trinit\u00e0; pare che i progetti siano stati forniti dall'architetto Andrea Ziliolo, collaboratore del pi\u00f9 famoso Pietro Isabello: egli infatti compare tra i testimoni dell'atto. I due maestri prestarono altri servizi alla famiglia in quegli stessi anni, progettando il palazzo in porta San Giacomo (1519; nel luogo dove sorge il palazzo Medolago Albani e una cappella funeraria, mai realizzata, per la chiesa di Sant'Agostino.\nIl nuovo oratorio di San Michele, nell'angolo sud del giardino, venne utilizzato come cappella privata della famiglia fino al 1660, allorch\u00e9 il nobile Mario Poncini ottenne dal vescovo Gregorio Barbarigo la concessione per aprirlo alla pubblica devozione; in quell'occasione la dedicazione pass\u00f2 alla Beata Vergine. Abbandonato nel corso del settecento a causa dei rumori del vicino mulino, che recavano disturbo durante la celebrazione, divenne nell'ottocento abitazione del giardiniere. A testimonianza dell'antico utilizzo, restano soltanto gli affreschi del catino absidale e le cornici in cotto della facciata esterna, con lo stemma della famiglia Poncini. Proprio dalla facciata proviene una lapide, datata 1580, che ricorda i fratelli Giovanni Andrea, Cosimo e Celso Poncini.\nAgli inizi del Cinquecento risalgono anche i preziosi affreschi della torre, che presenta due sale voltate a ombrello e interamente decorate con stemmi e ritratti. Nella prima, al piano terreno, campeggiano le armi delle famiglie con cui i Poncini si imparentarono nel corso degli anni: Trivulzio, Grumelli, Solza, Benaglio, Casali, Rota, oltre che curiose raffigurazioni di animali e esseri fantastici nei peducci delle volte; nella seconda sono presenti tondi di grande eleganza, con all'interno profili di imperatori romani laureati. Significativa la presenza dello stemma dei Passi di Preposulo, i cui membri, pi\u00f9 volte unitisi in matrimonio con i Poncini, avevano commissionato, per la loro casa al Pozzo Bianco, un ciclo di affreschi molto simile a quello di Padergnone, che forse serv\u00ec da modello. Vera \u00e8 la leggenda secondo cui dalla torre si diramasse un passaggio sotterraneo, come testimoniato dalla botola che si apriva nel pavimento della prima sala; meno certo \u00e8 il percorso seguito da questo camminamento: si dirigeva alla vicina localit\u00e0 Portico, oppure conduceva ad un antico fortilizio di Grassobbio.\nSeicento: gli Albani.\nNel corso del Seicento Mario Poncini provvide a realizzare la villa vera e propria, con la decorazione della facciata sul parco, la costruzione del ninfeo e l'arredo del giardino. Con la morte di Girolamo Poncini il Giovane, avvenuta nel 1698, la famiglia si estinse senza eredi e la propriet\u00e0 del Padergnone pass\u00f2 nelle mani della sorella Lelia e di suo marito, il conte Giovanni Albani. Questi ultimi si erano sposati nel 1661, come ricorda un sontuoso camino al piano nobile del palazzetto. Ha inizio cos\u00ec la breve parentesi degli Albani, di cui rimane traccia negli affreschi del cortile centrale, che celebrano il cardinale Giovanni Girolamo Albani e il figlio Giovanni Domenico con la moglie Paola Calepio.\nQueste decorazioni si trovano sul campanile a vela che chiude il cortile a ovest. Il quadrante a sei ore, ancora visibile, suggerisce la presenza di un orologio, il cui meccanismo, funzionante grazie al restauro di Gio Locatelli], \u00e8 conservato al piano terra. Sebbene la campana, con i nomi di Alessandro e Mario Poncini, sia datata 1668, la macchina in ferro battuto \u00e8 certamente collocabile entro il XVI secolo e presenta somiglianze con le realizzazioni dei bresciani Gennari.\nSettecento: i Sonzogni e la chiesina della Beata Vergine.\nNel 1744 Francesco e Giovanni Estore Albani vendono il complesso a Giuseppe Maria Sonzogni; alla nuova famiglia \u00e8 da attribuire la ristrutturazione della villa: fu abbellito il giardino con fontane e statue caricaturali di nani, nonch\u00e9 di eroi della mitologia (\"Ercole che sconfigge l'Idra di Lerna\"); fu sistemata la facciata della villa seicentesca, ricoprendo i candidi affreschi d'epoca con decorazioni a medaglioni raffiguranti i volti degli imperatori; fu ristrutturata la torre medievale, con l'aggiunta del quarto e ultimo piano; fu costruita la nuova cappella, qualche centinaia di metri pi\u00f9 a nord di quella cinquecentesca. Dato il profondo degrado in cui era caduta quest'ultima, 1761 il vescovo Antonio Redetti autorizz\u00f2 il nuovo proprietario Sonzogni a riedificare la chiesina; i lavori si conclusero nel 1769.\nL'edificio presenta una pianta longitudinale composta da una navata rettangolare e da un presbiterio sopraelevato quadrangolare; la navata \u00e8 voltata a botte, mentre l'abside \u00e8 sovrastata da una cupola di forma ellittica. Di notevole interesse \u00e8 la pala d'altare, che rappresenta la \"Madonna con il Bambino e Sant\u2019Antonio di Padova\": \u00e8 attribuita al pittore Carlo Francesco Nuvolone. Altra importante tela \u00e8 quella di fronte all'ingresso, raffigurante la \"Veronica che soccorre Ges\u00f9 caduto\", di attribuzione carraccesca. Ancora, la \"Deposizione di Cristo\", posta sopra il confessionale, \u00e8 uno splendido olio su tela del veneto Francesco Capella detto \u201cDaggi\u00f9\u201d. Sulle pareti della chiesa si trovano poi sei tele minori settecentesche e dodici stazioni di una \"Via Crucis\" francese (opera della litografia parigina Turgis) del XIX secolo. Nella sagrestia degni di nota sono il mobilio originale in radica di noce e due cromolitografie dell'Accademia Imperial Regia di Vienna che riproducono il \"Sacro Cuore di Ges\u00f9\" di Pompeo Batoni (1708-1787) e il \"Sacro Cuore di Maria\".\nDall'Ottocento ai giorni nostri.\nUna complicatissima questione ereditaria si apr\u00ec alla morte di Teodoro Sonzogni, ultimo erede in linea maschile, e di suo nipote, Domenico, avvenute nel 1826. Entrarono dunque in gioco le famiglie Sottocasa, Carrara e Brentani, che abitarono il Padergnone nel corso dell'Ottocento.\nIn seguito al matrimonio di Giuseppa e Marianna Brentani con Alessandro e Giovanni Battista Venanzi, la propriet\u00e0 pass\u00f2 poi nelle mani di quest'ultimi. Ai primi del Novecento risale la costruzione del laghetto con la grotta in pietra, simile a quello della Villa Brentani di Scanzorosciate, e la ristrutturazione in stile Liberty di un'ala della villa.\nLa famiglia Venanzi vendette la casa ad Alessandro e Gaetano Ferrari tra il 1939 e il 1941. Infine, nel 1957 Augusto Mascheretti acquist\u00f2 il complesso con l'intero latifondo, la villa \u00e8 abitata dai suoi discendenti."}
{"id": "4506890", "revid": "110157", "url": "https://it.wikipedia.org/wiki?curid=4506890", "title": "Edward Stafford, IV barone Stafford", "text": "Biografia.\nEra figlio di Edward Stafford, III barone Stafford e di Maria Stanley, figlia di Edward Stanley, III conte di Derby e Dorothy Howard.\nDivenne quarto barone Stafford in seguito alla morte di suo padre nel 1603.\nEdward continu\u00f2 ad essere patrone come suo padre di una compagnia itinerante di suonatori chiamata Lord Stafford's Company, che fu attiva fino al 1617.\nSpos\u00f2 Isabel Forster, figlia di Thomas Forster di Tong, nel Shropshire. La coppia ebbe un solo figlio:\nSuo figlio Edward gli premor\u00ec nel 1621 cos\u00ec che il titolo pass\u00f2 a suo nipote Henry."}
{"id": "4506892", "revid": "830939", "url": "https://it.wikipedia.org/wiki?curid=4506892", "title": "Erik Gustaf G\u00f6the", "text": "Fu allievo ed imitatore di Antonio Canova e docente all\"'Accademia di Stoccolma\" dal 1810 al 1838. La sua opera pi\u00f9 celebre \u00e8 la statua di Carlo XIII di Svezia a Stoccolma."}
{"id": "4506900", "revid": "830939", "url": "https://it.wikipedia.org/wiki?curid=4506900", "title": "Angelo Canova", "text": "Dopo aver recitato in molte celebri compagnie, fu processato a Venezia nel 1821 poich\u00e9 affiliato alla Carboneria e condannato a reclusione di 5 anni a Lubiana.\nDal 1844 insegn\u00f2 alla \"Societ\u00e0 Filodrammatica Torinese\". Discreto commediografo, nel 1852 vide rappresentata la sua opera \"La pace per rappresaglia\"."}
{"id": "4506901", "revid": "287204", "url": "https://it.wikipedia.org/wiki?curid=4506901", "title": "Serie B 1971-1972 (pallacanestro femminile)", "text": "La Serie B 1971-1972 \u00e8 stata la ventiduesima edizione nel dopoguerra del secondo livello del campionato italiano di pallacanestro.\nGirone meridionale.\nIl girone meridionale \u00e8 iniziato il 21 novembre 1971 con dieci squadre partecipanti: Pallacanestro Napoli, CUS Napoli, Salerno, Maddaloni, Libertas Messina, Drago Messina, Agrigento, Palermo, Alcamo e Velo Trapani."}
{"id": "4506904", "revid": "287204", "url": "https://it.wikipedia.org/wiki?curid=4506904", "title": "Episodi di Pulitzer Prize Playhouse (prima stagione)", "text": "La prima stagione della serie televisiva Pulitzer Prize Playhouse \u00e8 andata in onda negli Stati Uniti dal 6 ottobre 1950 al 29 giugno 1951 sulla ABC."}
{"id": "4506905", "revid": "254059", "url": "https://it.wikipedia.org/wiki?curid=4506905", "title": "Oreste Biringucci Vannocci", "text": "Biografia.\nArchitetto senese, dal 1583 al 1585 ricopr\u00ec l'incarico avuto dal duca di Mantova Guglielmo Gonzaga di \"Prefetto delle fabbriche gonzaghesche\".\nNel breve tempo che oper\u00f2 a Mantova si dedic\u00f2 anche ai decori per l'appartemento di Vincenzo I Gonzaga."}
{"id": "4506906", "revid": "767487", "url": "https://it.wikipedia.org/wiki?curid=4506906", "title": "Augusto Cerino Canova", "text": "Biografia.\nFra i pi\u00f9 brillanti allievi di Aldo Attardi, fu docente nelle universit\u00e0 di Parma, Padova, Siena e Verona. \nFu autore di fondamentali opere giuridiche come \"Offerte dopo l'incanto\" (1975) e \"La domanda giudiziale e il suo contenuto\" (1980)."}
{"id": "4506908", "revid": "2039709", "url": "https://it.wikipedia.org/wiki?curid=4506908", "title": "Carlo Trigilia", "text": "Biografia.\nSociologo, ha dedicato molta parte della sua attivit\u00e0 di studio e ricerca ai temi dello sviluppo territoriale e dell'innovazione in Italia e in Europa. Si \u00e8 a lungo occupato del Mezzogiorno; ha partecipato a numerose esperienze di progettazione dello sviluppo locale e di pianificazione strategica delle citt\u00e0.\nProfessore ordinario di sociologia economica nella Scuola di Scienze Politiche \u201cCesare Alfieri\u201d dell'Universit\u00e0 degli Studi di Firenze, ha insegnato all'estero in varie Universit\u00e0 ed \u00e8 stato \u201cLauro De Bosis Professor\u201d presso la Harvard University.\n\u00c8 socio dell'Accademia Nazionale dei Lincei.\nA lungo direttore, e ora membro, del Comitato editoriale della rivista \u201cStato e Mercato\u201d, fa parte del Comitato di direzione della rivista \u201cil Mulino\u201ded \u00e8 socio dell'Associazione Il Mulino. \u00c8 stato presidente della \"Fondazione RES\" di Palermo\".\"\nIl 27 aprile 2013 viene nominato Ministro per la coesione territoriale nel Governo Letta.\nFattori socio-culturali e politici dello sviluppo di piccola impresa.\nTrigilia ha contribuito allo studio delle origini e di caratteri dello sviluppo impresa in Italia, in particolare nelle regioni del Centro-Nordest dell'Italia (Terza Italia). Nel suo lavoro principale su questo tema \u2013 \u2018Grandi partiti e piccole imprese. Comunisti e democristiani nelle regioni a economia diffusa' \u2013 mette in evidenza il ruolo svolto storicamente dalle citt\u00e0, dall'organizzazione dell'agricoltura e dalle tradizioni politiche locali nel plasmare un ambiente favorevole allo sviluppo di piccola impresa e dei distretti industriali. Questi fattori hanno contribuito a creare un tessuto di rapporti fiduciari e di saper fare diffuso legato a tradizioni artigianali e commerciali nei settori leggeri dei beni per persona e per la casa. Le subculture politiche locali di matrice \u2018rossa\u2019 (socialista prima e comunista nel secondo dopoguerra) nelle regioni centrali, e di matrice \u2018bianca\u2019 (cattolica) nel Nord-Est hanno inoltre sostenuto lo sviluppo di piccola impresa negli anni '70 e '80 con politiche economiche e sociali locali.\nLa costruzione sociale dell'innovazione e lo sviluppo locale.\nIn studi successivi, Trigilia ha analizzato pi\u00f9 in generale il ruolo dei fattori istituzionali \u2013 socio-culturali e politici \u2013 nello sviluppo locale e nei distretti industriali e high-tech in Italia e in Europa (Local Production Systems in Europe. Rise or Demise?, 2001 e Changing Governance of Local Economies: Responses of European Local Production Systems, 2004, entrambi gli studi condotti con C.Crouch, P. Le Gal\u00e8s, H. Voelzkow,). Trigilia evidenzia come nell'economia contemporanea la dimensione sociale e relazionale dell'innovazione tenda a diventare pi\u00f9 importante rispetto a quella aziendale. I processi innovativi maturano non solo all'interno dei confini dell'impresa, ma sempre di pi\u00f9 attraverso le relazioni formali e informali che le imprese sviluppano tra loro, con i fornitori, con i clienti e con le strutture della formazione e della ricerca. Questa connotazione interattiva e 'dialogica' si accompagna a un nuovo radicamento locale delle attivit\u00e0 innovative: \u00e8 nel territorio, attraverso interazioni dirette spesso di natura informale, che si sviluppa la conoscenza tacita come risorsa cruciale per l'innovazione. Inoltre il ruolo dei \u2018beni collettivi locali per la competitivit\u00e0\u2019 (infrastrutture, servizi, formazione, contesto socio-culturale) \u00e8 pi\u00f9 importante per la competitivit\u00e0 delle imprese situate in un determinato territorio perch\u00e9 abbassa i costi e perch\u00e9 accresce la capacit\u00e0 di innovazione. L'innovazione \u00e8 quindi sempre di pi\u00f9 una costruzione sociale (La costruzione sociale dell'innovazione. Economia, societ\u00e0 e territorio, 2007). Da qui la maggiore importanza che assumono le nuove politiche per lo sviluppo locale e i tentativi di accrescere il capitale sociale relazionale nei territori come fattore di crescita economica e sociale (Sviluppo locale. Un progetto per l'Italia , 2005)\nMezzogiorno e sviluppo.\nNel secondo dopoguerra le cause del ritardo delle regioni del Mezzogiorno sono state a lungo attribuite principalmente a motivi economici: la carenza di capitale, di competenze, di infrastrutture. La soluzione era vista in un impegno dello stato che avrebbe dovuto investire risorse maggiori nelle regioni meridionali per attrarre imprese esterne e favorire la crescita di imprese locali con incentivi finanziari che compensassero la carenza di capitale e le diseconomie esterne (infrastrutture e servizi). In uno studio dei primi anni novanta (Sviluppo senza autonomia. Effetti perversi delle politiche nel Mezzogiorno, 1994) Trigilia ha attirato l'attenzione sulle condizioni non economiche dello sviluppo, ovvero sui fattori socio-culturali e politici che caratterizzano le regioni meridionali. La carenza di cultura civica o di capitale sociale, il prevalere di relazioni politiche clientelari, la conseguente tendenza delle istituzioni locali a perseguire politiche scarsamente efficienti e efficaci nell'offerta di beni collettivi (infrastrutture, servizi) sono tutti fattori che ostacolano uno sviluppo autonomo, capace di auto-sostenersi. In questo quadro, gli aiuti dello stato per lo sviluppo economico e per la fornitura di servizi essenziali ai cittadini meridionali finiscono per avere degli effetti perversi. Invece di favorire la crescita alimentano assistenzialismo, corruzione e criminalit\u00e0. Di conseguenza , maggiore attenzione nelle politiche di sviluppo deve avere il cambiamento delle istituzioni locali per creare un ambiente economico e sociale pi\u00f9 favorevole alla crescita economica di solide attivit\u00e0 di mercato, e per offrire ai cittadini servizi pi\u00f9 efficienti e efficaci in campi fondamentali come la sanit\u00e0, la formazione e l'istruzione, l'assistenza ) (Non c'\u00e8 Nord senza Sud. Perch\u00e9 la crescita dell'Italia si decide nel Mezzogiorno, 2012). "}
{"id": "4506913", "revid": "1048993", "url": "https://it.wikipedia.org/wiki?curid=4506913", "title": "Steve Whitmire", "text": "Steve Whitmire ha iniziato a lavorare con i Muppet nel 1978 come un burattinaio nel Muppet Show eseguendo personaggi minori e comparse. Negli anni successivi, divent\u00f2 burattinaio di personaggi pi\u00f9 importanti come Rizzo il Ratto, Bean Bunny, Lips, il trombettista e Wembley. Dopo la morte di Jim Henson nel 1990, Whitmire esegu\u00ec due dei suoi personaggi principali: Ernie e Kermit la Rana."}
{"id": "4506914", "revid": "986213", "url": "https://it.wikipedia.org/wiki?curid=4506914", "title": "Elimar di Oldenburg", "text": "Biografia.\nEra l'unico figlio superstite del granduca Augusto I di Oldenburg, e della sua terza moglie, Cecilia di Svezia, figlia del re Gustavo IV Adolfo di Svezia. Era il fratello minore di Amalia di Oldenburg, regina consorte di Grecia.\nMatrimonio.\nSpos\u00f2 morganicamente, il 9 novembre 1876 a Vienna, la baronessa Natalie Vogel von Friesenhof (8 aprile 1854-9 gennaio 1937), nipote di Aleksandr Sergeevi\u010d Pu\u0161kin e cugina della moglie di Nicola Guglielmo di Nassau. Ebbero due figli:"}
{"id": "4506915", "revid": "69794", "url": "https://it.wikipedia.org/wiki?curid=4506915", "title": "All-NBDL All-Rookie Team", "text": "L'All-NBDL All-Rookie Team \u00e8 il riconoscimento che ogni anno la NBA Development League, tramite i voti degli allenatori di ogni franchigia, conferisce ai migliori giocatori al primo anno (\"rookie\") che si sono distinti nel corso della \"regular season\"."}
{"id": "4506916", "revid": "1543377", "url": "https://it.wikipedia.org/wiki?curid=4506916", "title": "Malkinola insulanus", "text": "Malkinola insulanus () \u00e8 un ragno appartenente alla famiglia Linyphiidae.\n\u00c8 l'unica specie nota del genere Malkinola.\nDistribuzione.\nLa specie \u00e8 stata rinvenuta nell'arcipelago Juan Fern\u00e1ndez, al largo delle coste cilene; \u00e8 un endemismo dell'Isola di Robinson Crusoe.\nTassonomia.\nLa specie fu denominata originariamente \"Malkinella insulanus\" . Nel 2007, in sede di revisioni tassonomiche e di omonimie in un lavoro dell'aracnologo Miller, fu cambiata con la denominazione corrente in quanto Malkinella , indicava gi\u00e0 un genere di coleotteri stafilinidi della famiglia Ptiliidae.\nDal 1991 non sono stati esaminati esemplari, n\u00e9 sono state descritte sottospecie al 2012."}
{"id": "4506917", "revid": "33689", "url": "https://it.wikipedia.org/wiki?curid=4506917", "title": "Alessandro (figlio di Lisimaco)", "text": "Figlio del re di Macedonia e di Tracia Lisimaco, \u00e8 noto per aver organizzato i funerali del padre a Lisimachia nel 281 a.C.\nBiografia.\nSecondo Pausania, Alessandro era il figlio di Lisimaco e di una donna odrisia, conosciuta probabilmente dal re macedone ai tempi della guerra contro Seute III (322 a.C.): di lei non sappiamo se fosse la moglie ufficiale o, pi\u00f9 probabilmente, un'amante o concubina.\nDopo la morte del fratellastro Agatocle, fatto uccidere dal padre perch\u00e9 sospettato di congiura, segu\u00ec la cognata Lisandra, moglie di Agatocle, presso la corte di Seleuco I Nicatore, con il quale si alle\u00f2 contro Lisimaco.\nSappiamo da Polieno che Alessandro conquist\u00f2 la citt\u00e0 di Cotieio in Frigia prima della battaglia di Corupedio, nella quale Lisimaco fu sconfitto dall'esercito di Seleuco e trov\u00f2 la morte.\nAlessandro ottenne da Seleuco il corpo del padre e provvide ad organizzare i riti funebri presso Lisimachia."}
{"id": "4506918", "revid": "729019", "url": "https://it.wikipedia.org/wiki?curid=4506918", "title": "Kambove", "text": "Kambove \u00e8 una citt\u00e0 ed un Territorio della Repubblica Democratica del Congo, situata nella provincia dell'Alto Katanga.\nSituata nell'estremo sud del Paese, non lontano dal confine con lo Zambia, la citt\u00e0 \u00e8 un importante centro minerario per l'estrazione di rame e cobalto, in giacimenti sfruttati dalla compagnia statale G\u00e9camines."}
{"id": "4506923", "revid": "31886", "url": "https://it.wikipedia.org/wiki?curid=4506923", "title": "Malkinola", "text": ""}
{"id": "4506926", "revid": "1573940", "url": "https://it.wikipedia.org/wiki?curid=4506926", "title": "Chiesa commendale dell'Ordine Gerosolimitano di San Giovanni Battista", "text": "La chiesa commendale dell'Ordine Gerosolimitano di San Giovanni Battista \u00e8 una chiesa di Chiaramonte Gulfi in provincia di Ragusa. San Giovanni Battista \u00e8 il Protettore della citt\u00e0.\nStoria e descrizione.\nLa chiesa fu costruita nel XIV secolo dai cavalieri di Malta e annessa alla Commenda Gerosolimitana di Modica e Randazzo. In essa ha sede una confraternita laicale gi\u00e0 esistente nel 1587 dedicata a Maria SS. della Misericordia La chiesa \u00e8 a tre navate e in origine era tutta affrescata in stile bizzarro (sono presenti in alcune colonne diverse testimonianze) e il soffitto era di tavole. La presente struttura risale agli ultimi rifacimenti dopo il terremoto del 1693, gli stucchi sono opera del Gianforma, mentre gli ovali delle colonne rappresentanti la vita del precursore sono del 1550; la monumentale facciata risale al XIX secolo. Di grande pregio sono:la cripta della confraternita;\ne altri dipinti di pregevoli artisti locali.\nBella la statua del \"Cristo alla colonna\" della prima met\u00e0 dell'Ottocento, opera di Carmelo Distefano, posta sul fercolo settecentesco gi\u00e0 usato per il taumaturgo simulacro del Battista.\nAll'interno sono inoltre di particolare interesse:\nNel 1995 \u00e8 stato benedetto il nuovo altare e l'ambone in marmo di Carrara con fregi in bronzo dorato, opera del professore Gismondi e nel 2000 \u00e8 stato benedetto il nuovo portone ornato con grandi pannelli in bronzo che raccontano la vita del santo precursore di Cristo, protettore della citt\u00e0."}
{"id": "4506935", "revid": "580197", "url": "https://it.wikipedia.org/wiki?curid=4506935", "title": "Polisportiva Comunale Almennese Atalanta Femminile 2004-2005", "text": "Questa voce raccoglie le informazioni riguardanti la Polisportiva Comunale Almennese Atalanta Femminile nelle competizioni ufficiali della stagione 2004-2005.\nMaglie e sponsor.\nLa tenuta di gioco riprendeva quella utilizzata dall' maschile, con quella interna classica con maglia a strisce nerazzurre con colletto a V nero, abbinata a calzoncini e calzettoni neri e quella esterna completamente bianca."}
{"id": "4506939", "revid": "124421308", "url": "https://it.wikipedia.org/wiki?curid=4506939", "title": "Macbeth (personaggio)", "text": "Macbeth \u00e8 un personaggio immaginario teatrale, protagonista dell'omonima tragedia di William Shakespeare, \u00e8 basato sulla storico re Macbeth di Scozia; la vicenda del Macbeth shakespeariano \u00e8 in gran parte ispirata alle Chronicles of England, Scotland and Ireland, opere storiografiche sulla Gran Bretagna scritte da Raphael Holinshed nel 1587.\nMacbeth \u00e8 un nobile scozzese ed un valoroso uomo militare, che per\u00f2 viene corrotto dalla bramosia di potere e dalla paura per il suo futuro, al punto tale da commettere o ordinare degli omicidi anche quando non \u00e8 necessario. Per tutto il corso dell'opera viene raffigurato come un antieroe: sebbene vi siano dei momenti in cui dimostra di essere un tiranno privo di scrupoli o pentimento, in altri sembra essere invece una vittima. Dopo aver ascoltato una profezia sovrannaturale da alcune streghe, le Norne, secondo la quale egli diventer\u00e0 re, sua moglie, Lady Macbeth, decide di persuadere il marito ad uccidere il re di Scozia, Duncan, in modo tale da fargli ottenere l'accesso al trono. Nonostante sia dubbioso e spaventato, Macbeth commette il regicidio e diventa il nuovo re di Scozia. Da questo momento in poi vivr\u00e0 una vita fatta di ansia e paura, diventando gradualmente incapace di riposare o fidarsi dei suoi uomini. Egli governa da tiranno un regno di terrore fino alla sua sconfitta da parte di Macduff. La monarchia viene quindi restaurata dal legittimo erede al trono di Scozia, Malcolm, il figlio di Duncan.\nStoria.\nLa tragedia comincia nel bel mezzo di una sanguinosa guerra civile, quando Macbeth, \"Thane\" di Glamis, uno dei generali di Duncan, Re di Scozia, viene introdotto da un soldato ferito, che d\u00e0 una vasta e colorata esaltazione di prodezza e valore di Macbeth in combattimento.\nPoco distanti dal campo di battaglia, Macbeth e Banquo incontrano tre streghe, che profetizzano la concessione del rango nobiliare di \"Thane\" della terra di Cawdor a Macbeth e la sua incoronazione come re di Scozia, insieme ad una discendenza regale per i figli di Banquo, sebbene quest'ultimo non diventer\u00e0 re. I due guerrieri chiedono ulteriori spiegazioni alle streghe, che per\u00f2 scompaiono con un incantesimo; Macbeth e Banquo si riuniscono ai cavalieri di Duncan, il quale premia Macbeth conferendogli il titolo di \"Thane\" di Cawdor ed elogia i suoi generali per la vittoria ottenuta.\nDopo l'incontro con le streghe e l'avverarsi della prima profezia, Macbeth rimane impressionato ed in cuor suo comincia a considerare la possibilit\u00e0 di uccidere Duncan e prendere il suo posto al trono di Scozia.\nIn seguito Macbeth inizia a pensare che la profezia s'avverer\u00e0 da sola, e che quindi lui non dovr\u00e0 fare niente se non aspettare il sopraggiungere del fato. Nonostante ci\u00f2, egli continua a pensare ossessivamente alle profezie delle streghe, ignorando i consigli di Banquo.\nTornato a casa dalla propria moglie, Lady Macbeth, si viene a scoprire un nuovo lato del carattere di Macbeth. Egli racconta tutto alla moglie e questa inizia a pianificare di convincere Macbeth ad usurpare il trono del re Duncan e di assassinarlo. Macbeth decide comunque di non uccidere Duncan. La decisione ha tuttavia vita breve.\nQui Macbeth mostra un lato molto diverso di s\u00e9.\nLo spietato, forte, fiducioso generale Macbeth non ha nessun rimbecco per la moglie e le sue degradanti accuse nei suoi confronti.\nQuesto potrebbe significare che Macbeth \u00e8 stato manipolato dalle streghe e da sua moglie? O ha agito di sua volont\u00e0 con l'intenzione di uccidere Duncan per tutto il tempo? Le forze trainanti dietro la decisione di Macbeth rimangano un dibattito ancora in corso.\nMacbeth, dopo il regicidio, inizia a sentire delle voci e non riesce neanche pi\u00f9 a dormire, in quanto ha perso l'innocenza del sonno per sempre e le sue azioni in seguito saranno eternamente contaminate.\nNonostante i suoi molti omicidi sul campo di battaglia, Macbeth ha troppa paura di tornare in camera di Duncan e incastrare le guardie come indicato nel piano di sua moglie. \u00c8 Lady Macbeth che deve quindi completare l'opera criminale.\nMacbeth, dopo la morte del sovrano, viene incoronato re di Scozia, come le streghe avevano profetizzato; sentendo la propria vita in pericolo a causa di altri pretendenti al trono di Scozia e degli uomini rimasti fedeli al defunto Duncan, Macbeth decide di iniziare ad uccidere tutti i possibili regnanti e coloro che avevano soggiornato nel suo castello la notte stessa in cui sua moglie aveva ucciso Duncan nel sonno, a cominciare da Banquo (il quale gi\u00e0 sospetta della colpevolezza di Macbeth) e suo figlio Fleance; mentre questi due ritornano dalla foresta di notte, Macbeth assolda tre sicari per ucciderli. Banquo cade nell'agguato, ma Fleance riesce a fuggire.\nDopo aver trucidato Banquo, il primo sicario torna da Macbeth a riferirgli la notizia dell'assassinio; inizialmente Macbeth si sente sollevato e felice di non avere pi\u00f9 il peso della possibile ritorsione di Banquo, ma quando il sicario gli rivela che si sono lasciati sfuggire il figlio Fleance, Macbeth ricade nel suo stato di depressione e angoscia.\nIn seguito, durante un banchetto allestito da sua moglie, Macbeth elogia la compagnia dei suoi amici e colleghi e si lamenta del perch\u00e9 Banquo non sia tra di loro; a questo punto Macbeth si accinge a sedersi sul seggio preparato per lui, ma si accorge che c'\u00e8 qualcun altro seduto al posto suo. Inizialmente Macbeth non ci aveva fatto caso, ma poi quell'individuo si rivela essere il fantasma di Banquo, che terrorizza Macbeth a morte e lo fa infuriare a tal punto da portarlo ad urlare e sbraitare nel bel mezzo della cena pi\u00f9 e pi\u00f9 volte. Lady Macbeth si giustifica con gli ospiti dicendo che suo marito soffre di questo disturbo mentale fin dalla giovinezza. La serata \u00e8 ormai rovinata e gli ospiti se ne sono gi\u00e0 andati via; Lady Macbeth oltraggia nuovamente l'onore di uomo di suo marito e gli fa capire quanto sia futile il suo comportamento, dicendogli che ci\u00f2 che ha visto non era un fantasma ma l'immagine proiettata della sua paura.\nIn Holinshed, Macbeth regna abilmente per dieci anni prima di essere sfidato da Macduff e Malcolm. In Shakespeare, tuttavia, il regno di Macbeth sembra essere immediatamente un governo di tirannia e omicidi. Macbeth, diventato ora totalmente paranoico ed esaurito, non si fida ormai pi\u00f9 di nessuno. Con il progredire dell'opera, Macbeth sprofonda ulteriormente nell'omicidio.\nNonostante i consigli pratici di Lady Macbeth riguardo al voltare pagina, smettere con le uccisioni e iniziare a godersi il suo ruolo di monarca, Macbeth non riesce ad uscire dall'abisso di sangue nel quale \u00e8 sprofondato. \u00c8 ossessionato dalle streghe e dalle loro profezie.\nPi\u00f9 tardi, Macbeth fa assassinare brutalmente l'innocente Lady Macduff, il suo giovane figlio e la loro intera famiglia da alcuni suoi sicari. Questo sar\u00e0 per lui un errore fatale, in quanto far\u00e0 scattare in Macduff il desiderio di vendetta. Negli ultimi atti, Macbeth viene a sapere che Lady Macbeth \u00e8 morta (forse si \u00e8 suicidata) ma non mostra nessuna compassione nei confronti della moglie perduta, ed anzi decide di prepararsi alla battaglia finale senza neanche indossare la propria armatura. Alla fine, Macbeth viene ingannato dalle nuove profezie delle streghe, le quali lo avevano avvertito attraverso alcune visioni di stare lontano da Macduff e che nessun uomo nato da una donna avrebbe mai potuto ucciderlo; sicuro delle parole delle megere, Macbeth decide comunque di affrontare in battaglia Macduff, il quale gli rivela di essere nato da un taglio cesareo, quindi non \u00e8 \"tecnicamente\" nato da una donna. Macbeth nonostante ci\u00f2 vuole continuare a battersi valorosamente, sebbene questa decisione lo porter\u00e0 a morte. Con il decesso di Macbeth, la Scozia torna ad avere il suo legittimo re, Malcolm, il figlio di Duncan, e l'opera si conclude."}
{"id": "4506943", "revid": "106466032", "url": "https://it.wikipedia.org/wiki?curid=4506943", "title": "Melkweg", "text": "Il Melkweg (in italiano: \"via lattea\") \u00e8 una famosa sala da concerti e centro culturale di Amsterdam, nei Paesi Bassi. \nSi trova nei pressi di Leidseplein, la centrale piazza nella zona dove sono concentrati buona parte degli intrattenimenti notturni cittadini. L'edificio era in precedenza un'officina ed \u00e8 attualmente suddiviso in diversi locali di misure varie. Oltre all'ampia sala da concerti, si trovano un locale destinato a rappresentazioni teatrali e di danza, un cinema, una sala per mostre fotografiche ed una per manifestazioni di arte multi-mediale. Il Melkweg \u00e8 gestito da un'organizzazione non a scopo di lucro fondata nel 1970.\nDestinato principalmente a eventi di musica rock, ha ospitato concerti di diversi artisti di primo piano internazionale tra i quali Robbie Williams, Jakob Dylan, Lady Gaga, Jeff Mills, Willie Nelson, Lostprophets, U2, Arctic Monkeys, Dir en grey, N.E.R.D, Hiro Yamamoto, Beastie Boys, The Darkness, Coldplay, Queens of the Stone Age, Foo Fighters, NOFX, Black Rebel Motorcycle Club, Bad Religion, Fun Lovin' Criminals, The Rasmus, Jango Edwards e Brett Anderson.\n\u00c8 stato citato dalla band di country-rock Cracker nella canzone \"Euro-Trash Girl\" e dai punk Lagwagon nel brano \"Infectious\". Compare nel titolo del brano degli Half Man Half Biscuit \"Prag Vec at the Melkweg\". Il titolo della canzone \"Under the Milky Way\" dei The Church \u00e8 riferito al Melkweg. L'EP di Heather Nova \"Live from the Milky Way\" e l'album degli Spacemen 3 \"Performance\" sono stati registrati in concerti dal vivo al Melkweg."}
{"id": "4506946", "revid": "686936", "url": "https://it.wikipedia.org/wiki?curid=4506946", "title": "Darius Slay", "text": "Carriera professionistica.\nDetroit Lions.\nSlay fu scelto nel corso del secondo giro del Draft 2013 dai Detroit Lions. Debutt\u00f2 come professionista partendo come titolare nella vittoria della settimana 1 contro i Minnesota Vikings in cui mise a segno 4 tackle. La sua stagione da rookie si concluse con 34 tackle in 13 presenze, 4 delle quali come partente. La successiva si impose stabilmente come titolare, totalizzando 61 tackle, 17 passaggi deviati e i primi due intercetti in carriera, il primo nella settimana 4 su Geno Smith dei New York Jets e il secondo nella settimana 15 su Teddy Bridgewater dei Minnesota Vikings.\nNella settimana 15 della stagione 2017, Slay mise a segno due intercetti su Mitchell Trubisky dei Chicago Bears, salendo a quota 7 e venendo premiato come difensore della NFC della settimana. A fine anno fu convocato per il suo primo Pro Bowl, l'unico giocatore dei Lions, e inserito nel First-team All-Pro dopo avere guidato la NFL con 8 intercetti alla pari di Kevin Byard dei Tennessee Titans.\nNel 14\u00ba turno della stagione 2018 Slay fu premiato come difensore della settimana dopo avere messo a segno 3 tackle, 3 passaggi deviati e un intercetto ritornato in touchdown. A fine stagione fu convocato per il suo secondo Pro Bowl.\nNel secondo turno della stagione 2019 Slay mise a segno un intercetto decisivo su Philip Rivers nella end zone con un minuto sul cronometro che permise ai Lions di battere i Los Angeles Chargers. A fine stagione fu convocato per il suo terzo Pro Bowl dopo avere fatto registrare 46 tackle e 2 intercetti.\nPhiladelphia Eagles.\nIl 19 marzo 2020 Slay fu scambiato con i Philadelphia Eagles per una scelta del terzo e una del quinto giro del Draft NFL 2020. Al giocatore and\u00f2 un rinnovo contrattuale triennale del valore di 50 milioni di dollari. Nel decimo turno fu premiato come difensore della NFC della settimana dopo avere recuperato un fumble, ritornandolo per 83 yard in touchdown.\nNel 2021 Slay fu convocato per il suo quarto Pro Bowl."}
{"id": "4506954", "revid": "287204", "url": "https://it.wikipedia.org/wiki?curid=4506954", "title": "Episodi di Pulitzer Prize Playhouse (seconda stagione)", "text": "La seconda stagione della serie televisiva Pulitzer Prize Playhouse \u00e8 andata in onda negli Stati Uniti dal 19 dicembre 1951 al 4 giugno 1952 sulla ABC."}
{"id": "4506961", "revid": "580197", "url": "https://it.wikipedia.org/wiki?curid=4506961", "title": "Associazione Calcio Femminile Orobica 2002-2003", "text": "Questa voce raccoglie le informazioni riguardanti la Associazione Calcio Femminile Orobica nelle competizioni ufficiali della stagione 2002-2003."}
{"id": "4506963", "revid": "686936", "url": "https://it.wikipedia.org/wiki?curid=4506963", "title": "Kevin Minter", "text": "Carriera.\nArizona Cardinals.\nMinter fu scelto nel corso del secondo giro del Draft 2013 dagli Arizona Cardinals. Debutt\u00f2 come professionista nella settimana 1 contro i St. Louis Rams. La sua stagione da rookie si concluse con 4 tackle in 13 presenze, nessuna delle quali come titolare. Trov\u00f2 maggior spazio nella successiva disputando tutte le 16 gare, di cui 5 come titolare, con 44 tackle e un sack nella settimana 12 su Russell Wilson dei Seattle Seahawks.\nCincinnati Bengals.\nIl 18 marzo 2017, Minter firm\u00f2 un contratto di un anno con i Cincinnati Bengals.\nNew York Jets.\nIl 9 aprile 2018, Minter firm\u00f2 con i New York Jets. Fu svincolato il 31 agosto 2018.\nTampa Bay Buccaneers.\nIl 23 ottobre 2018, Minter firm\u00f2 con i Tampa Bay Buccaneers. Il 7 febbraio 2021 scese in campo nel Super Bowl LV contro i Kansas City Chiefs campioni in carica nella vittoria per 31-9, conquistando il suo primo titolo.\nNel marzo del 2021 Minter firm\u00f2 con i Buccaneers un nuovo contratto di un anno."}
{"id": "4506964", "revid": "117793519", "url": "https://it.wikipedia.org/wiki?curid=4506964", "title": "Bein' Green", "text": "Bein' Green (\"Essere verde\") \u00e8 una canzone scritta da Joe Raposo, originariamente eseguita dal Muppet Kermit su \"Sesamo apriti\" e poi da Frank Sinatra e altri artisti.\nVersione di Kermit (Jim Henson).\nNella versione dei Muppet, Kermit comincia il brano lamentandosi della sua colorazione verde della pelle, dicendo che il verde \u00absi fonde con tante cose ordinarie\u00bb e di voler essere un altro colore. Alla fine della canzone, per\u00f2, Kermit ricorda associazioni positive con il verde, finendo per accettare il suo colore.\nLa prima versione dei Muppet fu eseguita nel 1969, successivamente la canzone fu eseguita diverse volte da Kermit su \"Sesamo apriti\" durante gli anni settanta, e due volte su \"The Muppet Show\" nella prima e seconda stagione.\nCultura di massa.\nLa citazione della canzone \"Is not easy to be green\" (\"Non \u00e8 facile essere verde\") \u00e8 una frase che da allora \u00e8 apparso in molti contesti in cultura popolare. Viene spesso citata come un'espressione di malinconia sulla propria sorte nella vita. Il brano \u00e8 associato a questioni di identit\u00e0 e di individualit\u00e0 , ma anche con temi come l'amore di s\u00e9 e la celebrazione della diversit\u00e0, soprattutto in termini di razza (o \"colore\"), che \u00e8 stato al centro del dibattito sociale all'interno della cultura americana al debutto della canzone. Con l'uso crescente di verde come riferimento per ambientalismo, infatti la frase \u00e8 spesso utilizzata in tale contesto."}
{"id": "4506965", "revid": "256896", "url": "https://it.wikipedia.org/wiki?curid=4506965", "title": "Federazione Internazionale degli Archivi Filmografici", "text": ""}
{"id": "4506968", "revid": "106609585", "url": "https://it.wikipedia.org/wiki?curid=4506968", "title": "La Rivoluzione alle porte", "text": "La Rivoluzione alle porte (francese: \"Louis XVI, l'homme qui ne voulait pas \u00eatre roi\", inglese: \"Countdown to Revolution\") \u00e8 un film per la televisione francese del 2011. Il film fu trasmesso in Italia su History Channel nel 2013. Successivamente venne trasmesso su Rai Storia nel programma a.C.d.C. e venne rinominato col titolo Luigi XVI, l'uomo che non voleva essere re."}
{"id": "4506970", "revid": "729019", "url": "https://it.wikipedia.org/wiki?curid=4506970", "title": "Battaglia di Soriano", "text": "La battaglia di Soriano o scontro di Soriano, avvenuta il 4 aprile 1811 nell'ambito delle guerre d'indipendenza ispanoamericana, fu uno scontro armato combattuto da forze regolari delle Province Unite del R\u00edo de la Plata e miliziani della \"Banda Oriental\" contro soldati realisti di Montevideo obbedienti al vicer\u00e9 Francisco Javier de El\u00edo.\nLa battaglia si svolse nella citt\u00e0 di Santo Domingo Soriano, oggi in Uruguay, e si concluse con la prima vittoria delle truppe rivoluzionarie nella regione ad oriente del fiume Uruguay.\nAntefatti.\nA seguito della Rivoluzione di Maggio, la nuova giunta di governo di Buenos Aires invi\u00f2 il 27 maggio 1810 una circolare a tutte le citt\u00e0 appartenenti al vicereame per invitarle ad unirsi e ad inviare un loro rappresentante. Dopo un primo riconoscimento della nuova autorit\u00e0, il 2 giugno il \"cabildo\" di Montevideo decise invece di prestare giuramento al nuovo Consiglio di Reggenza sorto a Cadice per fare fronte alla prigionia del re Ferdinando VII di Spagna. L'arrivo in citt\u00e0 a settembre del nuovo governatore Gaspar de Vigodet, e, soprattutto, quello a gennaio del nuovo vicer\u00e9 designato Francisco Javier de El\u00edo, precipitarono la situazione verso l'inevitabilit\u00e0 di una guerra.\nIn vista di una possibile invasione da parte dei rivoluzionari di Buenos Aires, El\u00edo separ\u00f2 la piccola flotta realista in due divisioni. Una, al comando di Jacinto de Romarate, penetr\u00f2 nel Paran\u00e1, dove sconfisse una squadriglia navale patriota nella battaglia di San Nicol\u00e1s; l'altra, guidata da Juan \u00c1ngel Michelena, si addentr\u00f2 nel fiume Uruguay e occup\u00f2 Colonia del Sacramento, Soriano, Mercedes, Paysand\u00fa e, sulla sponda occidentale, di Arroyo de la China e di Gualeguaych\u00fa. Il malcontento delle campagne della \"Banda Oriental\" sfoci\u00f2, il 28 febbraio 1811, nella sollevazione di alcuni comandanti della milizia, appoggiati da 250 uomini, in quello che fu chiamato \"Grito de Asencio\" (\"Grido di Asencio\"); lo stesso giorno, gli insorti occuparono gli abitati di Soriano e Mercedes, ponendosi sotto l'autorit\u00e0 della giunta di Buenos Aires. Questa, nel frattempo, aveva mobilitato il Reggimento n\u00b0 6 di fanteria, detto \"Regimiento de Pardos y Morenos\", al comando di Mart\u00edn Rodr\u00edguez, allo scopo di coordinare la rivolta contro gli spagnoli nella regione; la notizia delle sconfitte di San Nicol\u00e1s e di Paraguar\u00ed, per\u00f2, convinse la giunta a dirottare il reggimento a \"La Bajada\" (odierna Paran\u00e1) per fronteggiare un'eventuale avanzata realista. Rodr\u00edguez lasci\u00f2 Bartolom\u00e9 Zapata sulle sponde dell'Uruguay con 80 uomini del suo corpo; questi si impadron\u00ec di Gualeguaych\u00fa e Gualeguay, costringendo i realisti a sgombrare Arroyo de La China e liberando l'intero territorio di Entre R\u00edos dagli spagnoli.\nDopo essere stato sconfitto a Tacuar\u00ed, Manuel Belgrano fu designato dalla giunta di Buenos Aires a guidare le operazioni nella \"Banda Oriental\"; il nuovo comandante stacc\u00f2 il suo aiutante e amico Manuel Artigas con 50 uomini a sollevare il nord della regione, mentre invi\u00f2 poco pi\u00f9 tardi il colonnello Mart\u00edn Galain verso sud, a proteggere gli insorti di Mercedes e Soriano. Galain fece avanzare alla testa di 25 uomini il sergente maggiore Miguel Estanislao Soler, che giunse il 2 aprile a Mercedes, dove fu nominato a capo delle truppe insorte; il giorno successivo si accamp\u00f2 nei pressi della localit\u00e0 di Asencio. Poche ore dopo arriv\u00f2 la notizia dell'imminente arrivo di imbarcazioni nemiche che stavano risalendo il R\u00edo Negro.\nLa battaglia.\nSoler scelse duecento uomini e li condusse a Soriano, dove, dopo aver effettuato una ricognizione sul terreno, il mattino seguente si prepar\u00f2 alla battaglia. A destra dell'abitato dispose l'orientale Venancio Benavides con 50 uomini, mentre sul lato sinistro si pose di persona alla testa di altrettanti uomini; nel villaggio dispose un cannone e i rimanenti 100 uomini sotto gli ordini dell'orientale Ram\u00f3n Fern\u00e1ndez. Ad affrontarli arriv\u00f2 la flottiglia di Juan \u00c1ngel Michelena, composta dal brigantino \"Cisne\", dalla sumaca \"Ar\u00e1nzazu\", da una feluca, un bilandro, un lancione e due barche.\nAlle dieci della mattina il \"Cisne\" apr\u00ec il fuoco con la sua artiglieria; ad esso si aggiunsero presto la feluca e il lancione, che bombardarono il villaggio per due ore e mezza, costringendo Fern\u00e1ndez ad abbandonare l'abitato per portarsi al di fuori della portata del nemico. Dopo aver ripreso i bombardamenti, alle tre di pomeriggio Michelena sbarc\u00f2 due pezzi d'artiglieria volante e qualche soldato a terra, entrando nel villaggio da tre direzioni distinte. Soler organizz\u00f2 il contrattacco in tre colonne: i capitani Francisco Bicudo e Bartolo Quinteros attaccarono al centro con 60 uomini, Ignacio Barros a destra con 40 ed Eusebio Silva a sinistra con 50 soldati. Le riserve rimasero al comando di Soler, Fern\u00e1ndez e Benavides.\nL'attacco delle milizie orientali riusc\u00ec a respingere i realisti dal villaggio, facendoli tornare precipitosamente alle navi dopo aver lasciato sul campo due morti e due feriti; da parte loro, i patrioti lamentarono il ferimento grave di un artigliere. Michelena, sprovvisto del numero di soldati necessari a fronteggiare gli insorti, fu costretto a ritirarsi da Soriano.\nConseguenze.\nLiberato dalla minaccia della flottiglia di Michelena, subito dopo lo scontro Benavides si impossess\u00f2 dell'abitato del Colla alla testa di 600 uomini, sorprendendo il 14 aprile una guarnigione spagnola di 200 soldati. Il 23 aprile Manuel Artigas vinse la battaglia di San Jos\u00e9, rimanendo ucciso nell'azione. La sollevazione si diffuse in tutto il territorio orientale, lasciando ai realisti di El\u00edo solo il territorio circostante a Montevideo."}
{"id": "4506973", "revid": "63727", "url": "https://it.wikipedia.org/wiki?curid=4506973", "title": "Mercedes-Benz M133", "text": "La sigla Mercedes-Benz M133 indica un motore a combustione interna ciclo Otto con frazionamento a 4 cilindri in linea, ad alte prestazioni prodotto a partire dal 2013 dalla Casa tedesca Mercedes-Benz.\nCaratteristiche.\nSi tratta di un motore derivato dall'unit\u00e0 M270DE20 e profondamente rivisitato dalla AMG di Affalterbach. Questo motore a 4 cilindri viene costruito dal reparto sportivo della Casa di Stoccarda utilizzando come base di partenza un propulsore Mercedes gi\u00e0 esistente, opportunamente modificato e rivisto con l'introduzione di nuovi e diversi componenti.Nelle intenzioni dei tecnici AMG vi era la volont\u00e0 di realizzare un propulsore in grado di rivaleggiare con il 2,5 litri turbo da 340 CV montato nella Audi RS3, ma che rimanesse a soli due litri di cubatura. Tale difficile compito fu espletato dai tecnici AMG, anche se l'assemblaggio su specifiche di questi ultimi sarebbe poi stato affidato alla \"MDC Power GmbH\" di K\u00f6lleda, che gi\u00e0 da anni collabora con Mercedes-Benz per la costruzione di motori di vario tipo, tra cui anche la stessa unit\u00e0 \"M270\" che funge da base per il motore \"M133\".\nPer la realizzazione del motore \"M133\", interamente realizzato in lega di alluminio per contenere il peso, sono stati presi come modello i motori M156 ed M159 e sono state ottimizzate soluzioni gi\u00e0 presenti nel propulsore di base, come ad esempio l'alimentazione ad iniezione diretta BlueDIRECT ottenuta grazie all'impiego di iniettori piezoelettrici a getto multiplo che gestiscono \"intelligentemente\" l'immissione di miscela aria/benzina per migliorare l'omogenea propagazione all'interno della camera di scoppio ed ottenere cos\u00ec un'ottimale combustione. Tutto ci\u00f2 allo scopo di massimizzare il rendimento termico del motore compresa tra i 100 ed i 200 bar a seconda del carico del motore.\nAccanto a questi accorgimenti vi sono numerose soluzioni specifiche, come ad esempio l'utilizzo di acciaio forgiato per la realizzazione dell'albero a gomiti, delle bielle e dei pistoni, che utilizzano un rivestimento in NANOSLIDE per la riduzione degli attriti e fasce elastiche anch'esse progettate per tale scopo. Tra l'altro i pistoni sono stati realizzati in maniera tale da contenere il peso pur facendo uso di acciaio. Anche l'albero a gomiti presenta dei fori che permettono il suo raffreddamento e nello stesso tempo ne riducono anche il peso. Queste soluzioni sono utilizzate molto spesso in ambito sportivo, ma raramente nei motori per vetture stradali.\nIl sistema di aspirazione \u00e8 stato appositamente riprogettato per ottimizzare la risposta all'acceleratore, per ci\u00f2 viene utilizzato un filtro aria specifico e condotti di aspirazione accorciati.\nLo schema di distribuzione prevede gli ormai canonici due assi a camme in testa con testata a 4 valvole per cilindro, valvole che nella fattispecie sono al sodio, in modo da permettere un loro pi\u00f9 rapido raffreddamento. \u00c8 presente anche un variatore continuo di fase su lato aspirazione e lato scarico.\nLa sovralimentazione \u00e8 stata affidata sempre ad un solo turbocompressore, ma di tipo twin-scroll, in modo da canalizzare meglio i flussi in uscita dal propulsore per evitare interferenze tra i flussi stessi, che potrebbero avere come conseguenza quella di disperdere inutilmente calore. La pressione di sovralimentazione \u00e8 pari ad 1,8 bar, ed \u00e8 presente inoltre un intercooler aria/acqua. Il rapporto di compressione \u00e8 stato fissato ad 8.6:1.\nIl sistema di raffreddamento \u00e8 stato realizzato seguendo l'esempio del sistema utilizzato sulla SLS AMG, mentre l'impianto di scarico ha preso come modello il motore M152 montato sulla SLK 55 AMG, e che consiste in un sistema ad apertura variabile in funzione del carico del motore.\nAltre soluzioni sono quelle inerenti alla lubrificazione differenziata a seconda del carico del motore ed anche a seconda della sua temperatura. A motore freddo, per esempio, l'apporto di olio viene ridotto per raggiungere pi\u00f9 in fretta la temperatura di esercizio e per farla raggiungere anche al catalizzatore. Completano il quadro soluzioni come il volano bimassa, il dispositivo Stop&amp;Start e la gestione intelligente dell'alternatore. Tutto quanto contribuisce a ridurre consumi ed emissioni inquinanti a tal punto da far rientrare il motore \"M133\" tra le unit\u00e0 che soddisfano la normativa Euro 6, in vigore dal 2015, cio\u00e8 due anni dopo il debutto di questo motore.\nCon tutte queste caratteristiche, il motore \"M133\", che pure \u00e8 un'unit\u00e0 da 1991 cm\u00b3 (alesaggio e corsa pari a 83x92 mm), riesce a raggiungere una potenza massima di 360 CV a 6000 giri/min. Quanto alla coppia massima, essa raggiunge 450 Nm pressoch\u00e9 costanti tra 2250 e 5000 giri/min.\nQuesto motore fa il suo debutto nel maggio del 2013 sotto il cofano della \"Mercedes-Benz A45 AMG W176\", la cui presentazione si \u00e8 comunque avuta gi\u00e0 nel mese di marzo al Salone di Ginevra. Ma gi\u00e0 il mese successivo anche la Classe CLA viene equipaggiata con tale propulsore, dando vita alla \"CLA 45 AMG\", un'altra vettura ad alte prestazioni. E alla fine della primavera del 2014, tale motore diviene disponibile anche per la Mercedes-Benz GLA 45 AMG X156.\nNel 2015 questo motore ha subito un aggiornamento raggiungendo i 381 cv a 6000 giri/min e la coppia di 475 Nm con picco gi\u00e0 a 2250 giri/minuto e rimanendo tale fino a 5000 giri/min.\nNell'estate del 2019 con al presentazione della nuova A 45 AMG, \u00e8 stato sostituito dal motore Mercedes-Benz M139, che sviluppa potenze fino a 421 CV. Con l'uscita di produzione della prima generazione della Classe \"GLA\", il motore M133 cessa anch'esso di essere prodotto."}
{"id": "4506974", "revid": "443105", "url": "https://it.wikipedia.org/wiki?curid=4506974", "title": "Scontro di Soriano", "text": ""}
{"id": "4506977", "revid": "767487", "url": "https://it.wikipedia.org/wiki?curid=4506977", "title": "Huck and Tom", "text": "Huck and Tom \u00e8 un film muto del 1918 diretto da William Desmond Taylor.\nLo stesso cast di \"Tom Saywer\" (1917) gir\u00f2 in contemporanea anche il sequel \"Huck and Tom\", uscito l'anno successivo (1918), basato sempre sul romanzo \"Le avventure di Tom Sawyer\" (1876) di Mark Twain, di cui copre le vicende narrate nella parte finale del libro. Secondo un'accettata convenzione del tempo, i ruoli principali furono affidati a giovani attori ventenni dal fisico minuto e dall'aspetto giovanile che potessero passare per adolescenti. Cos\u00ec \u00e8 per Jack Pickford (Tom), Robert Gordon (Huck) e George Hackathorne (Sid), affiancati da alcuni \"veri\" attori bambini come Antrim Short (Joe) e Clara Horton (Becky).\nTrama.\nIn un cimitero di notte, Tom e Huck assistono a un omicidio. Al processo la loro testimonianza scagiona Muff Potter, un innocente sospettato e vittima dell'intrigo di Injun Joe. Injun Joe fugge alla Painted Cave, dove il giorno dopo Tom e Becky si perdono. Dopo una ricerca di quattro giorni, i due che si erano perduti tornano a casa e l'ingresso alla grotta \u00e8 sigillato. Tom dice al giudice Thatcher che Injun Joe si nasconde l\u00ec. L'ingresso della caverna \u00e8 aperto e vi viene rinvenuto il cadavere dell'omicida. Tom e Huck diventano i possessori di un tesoro che vi hanno trovato, e con questa fortuna sognano di diventare grandi e feroci rapinatori.\nProduzione.\nIl film fu prodotto dalla Famous Players-Lasky Corporation e dalla Oliver Morosco Photoplay Company. Venne girato nel Missouri, ad Hannibal.\nDistribuzione.\nDistribuito dalla Paramount Pictures, usc\u00ec nelle sale cinematografiche statunitensi il 4 marzo 1918."}
{"id": "4506979", "revid": "123082757", "url": "https://it.wikipedia.org/wiki?curid=4506979", "title": "ArmA III", "text": "ArmA III (conosciuto anche come ArmA 3) \u00e8 un videogioco sparatutto tattico open world sviluppato dalla casa produttrice ceca Bohemia Interactive e pubblicato da Steam.\nIl 25 giugno 2013 \u00e8 stata pubblicata ufficialmente la versione beta del gioco.\nLa versione finale \u00e8 stata pubblicata il 12 settembre 2013 sia in versione fisica sia digitale; quest'ultima \u00e8 scaricabile dalla piattaforma Steam.\n\"ArmA III\", come tutti gli altri episodi della serie (\"ArmA\", \"ArmA II\" e le relative espansioni) \u00e8 improntato al realismo; per questo motivo, la stessa Bohemia Interactive Studios l'ha definito \"l'unico simulatore di guerra esistente\".\nNel gioco figurano due grandi mappe rappresentanti le isole realmente esistenti di Lemno (\"Altis\",\" \"nel gioco) e Agiostrati (\"Stratis \"nel gioco) nel Mar Egeo. Nel gioco, le due isole formano lo stato della Repubblica di Altis, uno stato indipendente nel pieno di una guerra civile incominciata a causa di un colpo di stato perpetrato ai danni del governo legittimo da parte del colonnello Georgious Akhanteros, il pi\u00f9 alto ufficiale in grado dell'Altis Armed Forces.\nL'ambientazione futuristica fa s\u00ec che il giocatore abbia a disposizione un arsenale misto di armi dei giorni nostri e armi future basate su prototipi realmente esistenti. Sia la casa produttrice sia la comunit\u00e0 non ufficiale di modificatori (modder), continuano a distribuire aggiornamenti e contenuti aggiuntivi per ArmA III, prolungandone in modo sensibile la longevit\u00e0 e aggiungendo elementi simulativi mancanti nella versione originale del gioco.\nTrama.\nPrologo.\nLa trama di ArmA III ha inizio nel 2030, nella Repubblica di Altis, uno stato fittizio situato in mezzo al Mar Mediterraneo, tra lo stato della Repubblica Italiana e quello di Malta, composto dalle isole di Stratis (nome fittizio di Agiostrati) e Altis (nome fittizio di Lemno). Nel paese, il governo legittimo \u00e8 stato sovvertito da uno militare, capitanato dall'ufficiale pi\u00f9 alto in carica dell'Altis Armed Forces (in acronimo AAF - l'esercito locale), il colonnello Georgious Akhanteros. Questo avvenimento ha dato inizio a un'aspra serie di ribellioni e alla nascita del Freedom Island Alliance (in acronimo FIA), una confederazione di partigiani che, divisi in pi\u00f9 gruppi a seconda del loro dislocamento geografico, combattono per destituire il nuovo governo sull'isola di Altis. Il costante abuso della forza e le numerose violazioni delle norme sui diritti umani perpetrate dall'AAF nei confronti della popolazione civile e ribelle, scaturisce l'interesse della NATO. Di tutta risposta, Akhanteros comincia ad avvicinarsi alla Canton-Protocol Strategic Alliance Treaty (in acronimo CSAT), un'alleanza di soli stati orientali capitanata dall'Iran e che non \u00e8 in buoni rapporti con la controparte NATO. Dunque la NATO provvede immediatamente a inviare sul territorio della Repubblica di Altis, con il consenso dello stesso Akhanteros, un contingente militare per una missione di peacekeeping per trovare una soluzione alla sanguinosa guerra civile. Il contingente NATO che viene inviato sull'isola \u00e8 composto da una parte, la pi\u00f9 sostanziosa, formata da soldati statunitensi, e una pi\u00f9 piccola fatta di soldati della UKSF. Il contingente NATO, insieme con una piccola parte dell'AAF, forma la AEGIS TASK FORCE, capeggiata da un maggiore dell'esercito statunitense, lo stesso che comanda l'intero contingente del patto atlantico.\nDurante il prologo, il giocatore vestir\u00e0 i panni di un sergente dell'esercito americano, Lacey, subordinato al sergente maggiore Adams (presente anche nella prima parte della campagna). Durante le missioni dello stesso prologo, il giocatore potr\u00e0 vedere con i propri occhi la situazione che si presenta sull'isola di Altis e i rapporti che l'Altis Armed Forces riserva alla popolazione civile e ribelle. In alcuni cutscenes, il giocatore potr\u00e0 anche venire a contatto con il disprezzo reciproco che intercorre tra le truppe dell'AAF e quelle del contingente NATO.\nNell'ultima missione, la squadra del sergente maggiore Adams (dove fa da secondo in carica il giocatore) verr\u00e0 assegnata al ritrovamento di un convoglio dell'AAF scomparso, mentre nella capitale della Repubblica, Pyrgos, avviene un meeting tra i vertici del nuovo governo (militare) e quelli dell'alleanza ribelle dell'isola, la FIA. In poco tempo, la squadra del giocatore scoprir\u00e0 che ad aver assaltato il convoglio dell'esercito locale sono stati i partigiani della FIA che, approfittando della tregua con l'AAF per via del meeting, sferrano, senza successo, un attacco contro la capitale. Fattasi sera, la squadra del sergente maggiore Adams riceve l'ordine di andare ad appurare con precisione come l'AAF abbia respinto l'attacco e come ne stia gestendo le conseguenze. A questo punto il personaggio del giocatore si imbatte in un gruppo di soldati dell'AAF che maltratta vari prigionieri e per questo ordina a un suo sottoposto di arrestare, ignaramente e senza successo, il colonnello Georgious Akhanteros che, dopo averlo intimidito per mezzo dei suoi soldati, lo sprona a non immischiarsi negli affari che riguardano la Repubblica, in quanto essa sia indipendente. Subito dopo, il giocatore e la sua squadra vengono incaricati di lasciare nell'immediato la citt\u00e0 e di ricongiungersi all'avamposto NATO appena fuori dalla stessa, in attesa si ulteriori direttive.\nIl vento dell'Est.\nSopravvivi.\nIl mandato di peacekeeping sta per terminare e, soprattutto, ha ridotto la presenza militare della NATO, confinandola solo ed esclusivamente all'isola di Stratis. Il giocatore adesso vestir\u00e0 i panni del caporale statunitense Ben Kerry, anch'esso membro della squadra del sergente maggiore Adams. Le forze della NATO stanno smobilitando dall'isola, e la squadra viene incaricata di prelevare alcuni automezzi pesanti (camion di genere futuristico) e di consegnarli a un avamposto militare dell'AEGIS TASK FORCE. Lo stesso giorno, le truppe dell'AAF sono in visibile agitazione e, senza una ragione apparente, comincia a istituire pi\u00f9 checkpoint per tutta l'isola, perquisendo anche i veicoli che vengono spostati dai soldati della NATO. Durante il tragitto, il giocatore incappa in quel che rimane di un'imboscata al fuoristrada del maggiore ufficiale in comando della NATO e dell'AEGIS sull'isola, dove lo stesso \u00e8 rimasto ucciso. Il sergente maggiore Adams provvede immediatamente a contattare il campo base per comunicare la morte del superiore e per attendere indicazioni ma, durante l'attesa, vengono segnalati alla radio pi\u00f9 ingaggi da parte di tutte le squadre: le forze AAF stanno aprendo il fuoco contro le truppe della NATO. Il campo base viene colpito e non d\u00e0 pi\u00f9 segni di presenza, ragione per la quale Adams, accompagnato solo da Kerry, decide che, dopo aver fallito una comunicazione con gli altri membri della squadra, la strada migliore da prendere sia attraverso i boschi dell'isola. Dopo alcuni scontri a fuoco con i soldati dell'AAF, il duo riesce a nascondersi in una foresta pi\u00f9 fitta che pu\u00f2 tenerli lontani dalla vista degli elicotteri. Adams riesce a stabilire una comunicazione radio con il sergente Lacey (personaggio utilizzato nel prologo) e quest'ultimo gli dice dove si possono congiungere. Proprio mentre Adams e Kerry partono alla volta della posizione fornita da Lacey, Adams salta su una mina, morendo. Kerry, tuttavia, raggiunge Lacey, quando sopraggiunge nel dialogo radio la voce del capitano Miller, un milite appartenente all'UKSF, che gli d\u00e0 indicazioni sul come unirsi a una squadra di inglesi in ricognizione per cercare di recuperare quanti pi\u00f9 soldati possibili. Qui Kerry fa la conoscenza del tenente James, anch'esso appartenente all'UKSF, che lo porta sino a Camp Maxwell, il nuovo quartier generale di quel che rimane delle truppe NATO in seguito all'attacco da parte della AAF. Si scopre che, a detta di Miller non ci sono modi per comunicare la situazione alla NATO fuori dall'isola, e che lo stesso \u00e8 l'ufficiale di grado pi\u00f9 alto della NATO rimasto sull'isola. Per quest'ultimo fattore Miller prende il comando dell'intero organico militare raggruppato e lo divide in quattro squadre: Alpha Squad (di cui far\u00e0 parte anche Kerry - squadra capitanata dal sergente Lacey), Bravo Squad, Charlie Squad e Delta Squad. La prima si occupa di operazioni sul campo, la seconda della ricognizione, la terza del supporto logistico e pratico sul campo e la quarta invece, formata dai soli membri dell'UKSP, non ha un ruolo specificato. Miller comincia a impostare obiettivi strategici, come la cattura della base aerea Mike-26, dotata di un apparecchio radio che li renderebbe in grado di chiedere supporto. Quindi viene sferrato un attacco combinato contro la struttura; una volta eliminata la guarnigione dell'AAF di stanza l\u00ec, a entrare nell'installazione radio \u00e8 solo la Delta Squad che, dopo pochi secondi, comunica che l'apparecchiatura \u00e8 inagibile e, dopo aver impostato delle cariche con timer, fa esplodere l'intera installazione, eliminando quasi ogni speranza di prendere contatto con il comando NATO. In seguito, Miller riesce a mettersi in contatto con uno degli esponenti della FIA, Nikos, addetto ai rifornimenti dell'alleanza e sembra stringerci un accordo che riguarda la ripartizione delle risorse. Di presentarsi all'incontro viene incaricata l'Alpha Squad, ma qualcosa va storto per via dell'indesiderata presenza delle truppe dell'AAF che spaventano Nikos e lo fanno incappare in un'incerta fuga che porter\u00e0 alla sua sparizione, anche se poco dopo verr\u00e0 rinvenuto il suo pick-up con alcuni cadaveri di partigiani intorno. Allora l'Alpha Squad viene incaricata da Miller di tornare al campo base, quando si vede che Maxel viene sottoposto a un duro bombardamento e si sente urlare il capitano in radio un contrordine che indica a tutte le squadre di mantenersi a distanza. Lacey, ignora l'ordine e fa tornare la squadra al campo quando il bombardamento \u00e8 appena cessato. La situazione sembra essere pressoch\u00e9 tragica, fin quando Miller non progetta un nuovo attacco, stavolta mirato alle principali basi dell'isola controllate dall'AAF. Tutte le squadre si schierano e sferrano, contemporaneamente, due attacchi: uno alla base aerea e un secondo al poligono di tiro. L'Alpha Squad si unisce alla Bravo Squad e d\u00e0 inizio a una buona offensiva contro la base aerea, costringendo la guarnigione dell'AAF a un'ambigua fuga verso la Charlie Squad. Quando la battaglia sembra star andando a favore dei sopravvissuti, la Charlie Squad comunica di essere sottoposta a un grave attacco che, in pochi secondi, la spazza via. A questo punto, solcano il cielo pi\u00f9 elicotteri, dai quali si buttano varie squadre di paracadutisti della CSAT che, non appena toccano terra, cominciano ad aprire il fuoco contro i sopravvissuti, aiutando le truppe dell'AAF a respingere l'offensiva. Intervengono anche numerosi aerei dell'AAF che si apprestano a bombardare i sopravvissuti che, dopo un ordine di Miller, si danno alla fuga verso la sua posizione. Miller, insieme con la Delta Squad, si fa trovare munito di due barche da combattimento e, dopo che Kerry e il resto dei sopravvissuti sono saliti a bordo, salpa verso l'isola di Altis. Miller spiega ai sopravvissuti il suo nuovo piano, dicendo di aver preso contatti con un capo sezione della FIA, e che esso \u00e8 pronto ad accogliere i sopravvissuti e cercare di aiutarli a combattere contro la coalizione AAF-CSAT. Mentre sono in mare, per\u00f2, un aereo dell'AAF sgancia delle bombe contro le due imbarcazioni. Kerry sviene.\nAdattati.\nKerry si risveglia sulle spiagge di Kavala, lungo le coste di Altis, nel mezzo dei combattimenti tra i partigiani della FIA e la coalizione AAF-CSAT. Dopo essere riuscito a riunirsi con Miller e il resto dei sopravvissuti, i soldati decidono di unirsi alla FIA. Kerry prende il comando di un drappello di uomini e incomincia a condurre missioni strategiche lungo Altis, atte a sabotare e rallentare l'avanzata nemica. Nel corso dei giorni gli uomini apprendono che la NATO invader\u00e0 l'isola conquistandone l'aeroporto principale. La FIA decide di assistere la NATO attaccando un aeroporto poco lontano, con lo scopo di attirare le forze nemiche dal vero obiettivo. Kerry e i suoi riescono a sabotare delle postazioni d'artiglieria nascoste in una cittadina adiacente all'aeroporto, permettendo ai partigiani di occuparlo con successo.\nMentre \u00e8 in marcia, il gruppo osserva inerme una cannoniera NATO bombardare l'aeroporto. Rendendosi conto dell'enorme errore delle forze alleate, Kerry e i suoi uomini raggiungono una delle cannoniere abbattute nei combattimenti, trovandone il pilota ancora vivo. Quest'ultimo rivela che non aveva alcuna idea che stesse sparando a degli alleati e contatta il suo superiore per radio, che interrompe l'attacco aereo. Poche ore dopo Kerry ha un incontro con il colonnello NATO Armstrong, che spiega al soldato che non aveva nessuna informazione riguardante le attivit\u00e0 della FIA sul territorio. Confuso, Kerry spiega al colonnello che il capitano Scott Miller era a capo delle operazioni, e che era lui a essere in contatto con la NATO. Armstrong risponde che non conosce nessun Scott Miller, e che gli ultimi comandanti avevano lasciato l'isola molti mesi fa. \nVinci.\nKerry si riunisce con il colonnello Armstrong e i suoi uomini in un avamposto vicino all'aeroporto principale di Altis. Il colonnello, dal nome in codice \"Crossroads\", informa Kerry che la presa dell'aeroporto \u00e8 stato un fallimento; e mentre \u00e8 ancora sotto investigazione per i presunti rapporti con Miller, viene reinviato in servizio attivo sull'isola. Durante un pattugliamento notturno Kerry e la sua squadra vengono attaccati improvvisamente dalle squadre speciali del CSAT. La squadra di Kerry viene abbattuta negli scontri, e proprio mentre si teme il peggio viene salvato dall'arrivo dei ribelli della FIA. Con il loro aiuto Kerry riesce a guidare la controffensiva e a conquistare l'aeroporto, mentre Altis viene scossa da un improvviso terremoto. \nIn marcia verso Pyrgos, la capitale dell'isola, Armstrong comunica a Kerry che le autorit\u00e0 hanno identificato Miller e hanno stabilito l'origine dell'incidente su Stratis. Nonostante ci\u00f2 il colonnello si rifiuta di fornire ulteriori spiegazioni a Kerry, poich\u00e9 l'investigazione \u00e8 altamente riservata, e ordina al soldato di evitare qualsiasi contatto con Miller e il CTRG. Dopo aver conquistato la citt\u00e0, gli uomini della NATO avvertono un'altra scossa mentre l'AAF si ritira a nord-est dell'isola. Rinvigorita dalle schiaccianti vittorie, la NATO si prepara all'offensiva finale. Dopo aver assistito all'ennesima scossa la NATO informa le proprie truppe che questi movimenti tettonici non sembrano naturali, ma causati da anomalie sismiche sconosciute. Improvvisamente Kerry viene contattato via radio dal tenente James, che ferito lo supplica di raggiungere lui e Miller. Il giocatore deve quindi fare una scelta: raggrupparsi alla propria squadra e compiere l'assalto finale, o localizzare James.\nSe il giocatore sceglie di ritornare alla NATO raggiunge un punto d'osservazione assieme alla propria squadra, dove \u00e8 incaricato di localizzare e segnare bersagli sensibili all'artiglieria e permettere il successo dell'assalto finale della FIA, ponendo finalmente fine alla guerra. Per i suoi meriti Kerry viene promosso a sergente, e rimarr\u00e0 al servizio del colonnello Armstrong per consolidare la pace sul territorio.\nAl contrario, se il giocatore decide di cercare James, lo trover\u00e0 solo e gravemente ferito. Prima di morire James lo incarica di trovare un camion contenente un dispositivo speciale e di portarlo a Miller. Kerry si fa strada combattendo contro le forze speciali nemiche, portando il dispositivo a Miller. Infuriato, Kerry scopre che il dispositivo \u00e8 un'arma tettonica, e che \u00e8 stata quest'ultima a provocare i recenti terremoti. Il soldato capisce quindi che \u00e8 Miller \u00e8 a capo dell'incidente su Stratis e che ha dato informazioni false alla NATO causando il fuoco amico e il fallimento all'aeroporto, tutto per guadagnare tempo per rubare il dispositivo. Nel frattempo il CSAT lancia una tremenda invasione sull'isola e la NATO \u00e8 costretta alla ritirata. Miller e la sua squadra fuggono con il dispositivo, assicurando al soldato che torneranno a prenderlo. Dopo aver passato del tempo a cercare riparo Kerry contatta Miller per avere notizie, ma quest'ultimo chiude la conversazione rispondendo che con un'invasione di simile portata per lui \u00e8 impossibile tornare a prenderlo. Il fato di Kerry \u00e8 nelle sue stesse mani: rimasto solo in un'isola piena di forze nemiche, prover\u00e0 a fuggire da Altis con una barca o un elicottero, o morir\u00e0 provandoci.\nFazioni.\nNel gioco vi sono 7 fazioni (3 aggiunte tramite espansioni), ognuna \u00e8 caratterizzata da diversi ruoli politici, veicoli, armi e obiettivi.\nNATO\nIl \"North Atlantic Treaty Organization\" (Organizzazione del Trattato dell'Atlantico del Nord) del 2030 \u00e8 fortemente indebolito da decenni di decadenza economica e turbolenze politiche degli stati membri. Con il CSAT dominatore politico e militare del Pacifico e del Mediterraneo, la NATO cerca di consolidare le ultime roccaforti strategiche sul territorio. Per via delle crescenti tensioni nell'Europa orientale la Task Force Aegis, ultima unit\u00e0 stazionata su Stratis impegnata con l'AAF in un'operazione di \"pacekeeping\", \u00e8 nel mezzo di una ritirata strategica. Attaccata a sorpresa dai presunti alleati dell'AAF la Task Force Aegis resta intrappolata sull'isola, mentre gli Stati Uniti d'America incominciano a dispiegare le proprie truppe nel teatro del Pacifico.\nCTRG\nIl \"Combat Technology and Research Group\" (unit\u00e0 di combattimento tecnologico e di ricerca) \u00e8 un'unit\u00e0 di forze speciali multinazionale, specializzata in guerra cibernetica e operazioni segrete. Dotata di armi ed equipaggiamento ipertecnologico, l'unit\u00e0 opera su Stratis e Tanoa allo scopo di sabotare operazioni segrete del CSAT.\nCSAT\n\"Canton-Protocol Strategic Alliance Treaty\", forze armate composte da paesi orientali guidati dall'Iran; il CSAT \u00e8 in uno status politico simile a quello della guerra fredda con i paesi occidentali. Segretamente, hanno addestrato le forze dell'AAF e vi hanno stretto un'alleanza per scacciare il contingente NATO dallo stato di Altis.\nAAF.\n\"Altis Armed Forces\", forze armate dello stato di Altis. Precedentemente cooperavano con il contingente NATO ma, successivamente, aiutano le truppe del CSAT a occupare lo stato e le sue isole. Durante il prologo, il giocatore pu\u00f2 venire a contatto con gli abusi che le truppe dell'AAF perpetrano ai danni dei civili e dei ribelli delle due isole greche. Sono guidate dal colonnello Georgious Akhanteros.\nFIA.\nLa \"Freedom and Indipendence Army\", \u00e8 un movimento partigiano che lotta per rovesciare il governo dittatoriale di Altis e Stratis, combattendo contro l'AAF. \u00c8 composta prevalentemente da disertori dell'AAF e movimenti d'opposizione. Essendo un esercito scarsamente armato, si avvale principalmente della guerra asimmetrica per fronteggiare l'esercito di Altis. \nIDAP\nL'IDAP (\"International Development and Aid Project)\" \u00e8 un'organizzazione non governativa dedita ad aiutare le popolazioni afflitte dalla guerra, introdotta nel DLC \"Laws of War\".\nPersonaggi principali.\nAdams: SSG Adams \u00e8 il superiore del sergente Kerry. Viene ucciso da una mina AP nella campagna Il vento dell'est.\nKerry: il sergente Ben Kerry \u00e8 il protagonista del gioco, che contribuisce all'assalto di Stratis.\nConway: il sergente Conway \u00e8 il secondo protagonista e venne ucciso dopo un attacco fallito ad Agia Marina.\nContenuti scaricabili.\nZeus.\nZeus \u00e8 un'estensione gratuita dell'editor, integrata il 10 aprile 2014. Zeus consente al game master di manipolare dall'alto una partita multigiocatore, accedendo a un editor in tempo reale che permette di \"spawnare\" tutti gli oggetti disponibili nel gioco o caricati tramite mod esterne, che essi siano strutture, IA (e prenderne il controllo) o mezzi. \u00c8 utilizzato per creare eventi dinamici e modificabili in qualsiasi momento nel corso dell'azione.\nKart.\nIl DLC Kart, uscito il 29 maggio 2014, \u00e8 stato una \"piccola divagazione\" ispirata al pesce d'aprile che Bohemia ha fatto ai propri utenti lo stesso anno. Il video vedeva il personaggio Scott Miller replicare la spaccata di Jean-Claude Van Damme su due go kart. L'idea di vedere dei go kart nel gioco ha talmente coinvolto gli utenti che Bohemia ha quindi deciso di accontentarli con il DLC. Il contenuto comprende un go kart con varie livree, un commissario di gara, diverse gare e prove a tempo.\nHelicopters.\nRilasciato il 4 novembre 2014, il DLC comprende il CH-67 Huron (ispirato al Boeing CH-47) per la fazione NATO, e il Mi-290 Taru per i CSAT. Oltre ai contenuti a pagamento l'uscita del DLC ha compreso un aggiornamento al motore di gioco, che ha permesso agli elicotteri da trasporto di poter agganciare e trasportare carichi e mezzi leggeri.\nMarksmen.\nIl DLC \u00e8 uscito l'8 aprile 2015 e comprende cinque fucili da tiratore scelto ad alta e media potenza, mimetiche da cecchino, nuove ottiche ed esercitazioni di tiro.\nApex.\nApex, pubblicato l'11 luglio 2016, \u00e8 l'espansione pi\u00f9 grande del ciclo vitale di \"Arma III\". Apex, che porta con s\u00e9 ottimizzazioni del motore di gioco e un rinnovamento grafico, comprende:\nJets.\nUscito il 16 maggio 2017 l'aggiornamento comprende due caccia tattici di quinta generazione (F/A-181 Black Wasp II e To-201 Shikra), un multiruolo di quarta generazione (A-149 Gryphon) e il Sentinel, un UCAV di quinta generazione. Il DLC comprende un aggiornamento gratuito alla piattaforma, che riguarda dei sensibili miglioramenti alle dinamiche di volo, l'implementazione di sistemi radar, e il sistema di danneggiamento degli aeromobili.\nLaws of War.\nIl DLC, pubblicato il 7 settembre 2017, \u00e8 stato sviluppato dal nuovo studio di Bohemia ad Amsterdam, sotto il nome in codice di \"progetto Orange.\" \"Laws of War\" \u00e8 incentrato, tramite una mini campagna, alle regole di diritto bellico e l'aspetto degli aiuti umanitari in zone di guerra. L'espansione include la fazione umanitaria IDAP (\"International Development and Aid Project\"), due aeromobili a pilotaggio remoto, un'ambulanza, il dispensatore di mine APERS ed equipaggiamento vario.\nTac-Ops.\nTac-Ops include tre operazioni singleplayer: \"Oltre la speranza\", \"Pietra di passaggio\" e \"Pegaso d'acciaio\", ambientate nove anni prima del conflitto \"Vento dell'est\". Le missioni sono caratterizzate da un'elevata rigiocabilit\u00e0. Il giocatore pu\u00f2 infatti giocare le missioni da diverse prospettive, scegliere diversi approcci e compiere o meno gli obiettivi secondari, e analizzare i filmati del consulente tattico di Bohemia. Il DLC \u00e8 uscito il 30 novembre 2017.\nTanks.\nIl DLC Tanks \u00e8 l'ultima espansione di Arma 3, pubblicata l'11 aprile 2018. Il DLC comprende il carro armato T-140 Angara, il veicolo di trasporto corazzato AWC Nyx, e il Rhino MGS, un corazzato da combattimento ruotato. Oltre ai veicoli sono stati aggiornati il sistema di guida, di armamento e di realismo di tutti i corazzati del gioco; sono state aggiunte 3 sfide a tempo, la modalit\u00e0 multiplayer \"Vanguard\", e due lanciatori anticarro.\nCreator DLC.\nIl 30 ottobre 2017 Bohemia annuncia che il titolo continuer\u00e0 ad espandersi esclusivamente tramite studi amatoriali di terze parti. Il team annuncia quindi un progetto per la community di modders con lo scopo di creare contenuti originali a pagamento sotto la stretta supervisione della stessa Bohemia. La prima di queste espansioni, pubblicata il 29 aprile 2019, \u00e8 intitolata \"Global Mobilization - Cold War Germany\". Ambientata in Germania durante la guerra fredda, l'espansione include una nuova mappa di 419 km\u00b2, nuove armi, veicoli ed equipaggiamenti storici.\nSviluppo.\nPre-lancio.\nBohemia Interactive ha annunciato ufficialmente lo sviluppo di \"ArmA III\" il 19 maggio 2011. Nel giugno 2012 \u00e8 stata mostrata una versione alfa del gioco al E3. Nel mese di agosto 2013, Bohemia Interactive annunci\u00f2 che avrebbe ampliato la campagna tramite tre DLC, scaricabili dopo il lancio iniziale del gioco. Il primo sar\u00e0 chiamato Survive, seguito da Adapt e Win. Il capo del progetto Joris-Jan van t' Land ha affermato: \u00abPersonalmente mi piacciono molto le console, quindi mi piacerebbe vederlo li, ma \"Arma III\" dall'inizio \u00e8 stato sviluppato come esclusiva PC, e non gli avrebbe fatto giustizia.\u00bb.\nVersioni Alfa e Beta.\nUna versione alfa del gioco \u00e8 stata pubblicata il 5 marzo 2013. Essa consentiva ai giocatori di sperimentare quanto realizzato fino ad allora, nonch\u00e9 di fornire pareri sul gioco e riscontri sulle problematiche ancora irrisolte.\nLa versione beta invece \u00e8 stata pubblicata il 25 giugno 2013. Tutti coloro che possedevano l'alfa hanno avuto automaticamente aggiornata la loro copia.\nControversie.\nArresto per spionaggio.\nDurante lo sviluppo del gioco la Bohemia Interactive aveva inviato sull'isola di Lemno due dei suoi dipendenti, Martin Pezlar e Ivan Buchta per scattare delle foto dell'isola e raccogliere materiale per il videogioco. Nelle foto di questi dipendenti rientravano tuttavia anche delle basi militari dell'esercito greco, il quale ha arrestato i due dipendenti con l'accusa di spionaggio. Il 15 gennaio 2013, dopo 128 giorni di reclusione, le autorit\u00e0 decisero di liberare Martin e Ivan tramite una cauzione di 5000 euro ciascuno.\nDivieto di vendita in Iran.\nNel settembre del 2012, la Iran Computer and Video Games Foundation e il Corpo delle guardie della rivoluzione islamica hanno posto un divieto sulla vendita del gioco in Iran. Il motivo sembra essere il fatto che nello stesso gioco compare il CSAT, una fazione che rispecchia uno stato molto simile all'Iran in guerra con gli stati membri del patto atlantico."}
{"id": "4506980", "revid": "693190", "url": "https://it.wikipedia.org/wiki?curid=4506980", "title": "ArmA 3", "text": ""}
{"id": "4506989", "revid": "686936", "url": "https://it.wikipedia.org/wiki?curid=4506989", "title": "Kiko Alonso", "text": "Carriera professionistica.\nBuffalo Bills.\nAlonso fu scelto nel corso del secondo giro del Draft 2013 dai Buffalo Bills. Debutt\u00f2 come professionista nella settimana 1, guidando la sua squadra con 9 tackle e forzando un fumble contro i New England Patriots. La settimana successiva mise a segno il primo sack e il suo primo intercetto in carriera su Cam Newton dei Carolina Panthers, guidando nuovamente i Bills con 10 tackle. Il secondo intercetto, Alonso lo mise a referto nella settimana 3 su Geno Smith dei New York Jets. Con 2 intercetti su Joe Flacco nel turno successivo, Alonso divenne il primo linebacker della storia dei Bills a mettere a referto un intercetto per tre settimana consecutive. Per questa prestazione fu premiato come rookie della settimana e quattro giorni dopo come miglior difensore rookie del mese di settembre.\nNella settimana 6 contro i Cincinnati Bengals, Alonso mise a segno ben 22 tackle, la seconda prestazione dell'anno nella lega dopo i 24 di Luke Kuechly. Nella settimana 9 fece registrare il secondo sack in carriera contro i Kansas City Chiefs. La sua produttiva stagione da rookie si concluse con 159 tackle (terzo nella NFL), 4 intercetti e 2,0 sack in 16 presenze, tutte come titolare, venendo votato all'84\u00ba posto nella NFL Top 100 dai suoi colleghi.\nIl 2 luglio 2014, i Bills annunciarono la rottura del legamento crociato anteriore per Alonso, che perse l'intera stagione 2014.\nPhiladelphia Eagles.\nIl 3 marzo 2015, Alonso fu scambiato coi Philadelphia Eagles in cambio del running back All-Pro LeSean McCoy, ritrovando il suo ex allenatore a Oregon Chip Kelly. Nella prima partita con la nuova maglia mise subito a segno un intercetto su Matt Ryan dei Falcons. La settimana successiva contro i Dallas Cowboys sub\u00ec una rottura parziale del legamento crociato anteriore che condizion\u00f2 il resto della sua stagione, conclusa con 11 presenze, di cui una sola come titolare.\nMiami Dolphins.\nIl 7 marzo 2016, Alonso fu scambiato coi Miami Dolphins. Nella prima stagione in Florida fu nominato middle linebacker titolare, mettendo a segno 115 tackle, 2 intercetti e guidando la NFL con 4 fumble recuperati. Nella settimana 10 contro i San Diego Chargers segn\u00f2 un touchdown dopo un intercetto su Philip Rivers.\nIl 21 marzo 2017, Alonso firm\u00f2 un rinnovo quadriennale del valore di 28,9 milioni di dollari con i Dolphins.\nNew Orleans Saints.\nIl 1\u00ba settembre 2019, Alonso fu scambiato con i New Orleans Saints per il linebacker Vince Biegel.\nSan Francisco 49ers.\nIl 2 novembre 2020 Alonso e una scelta del Draft NFL 2021 furono scambiati con i San Francisco 49ers per Kwon Alexander."}
{"id": "4506991", "revid": "717966", "url": "https://it.wikipedia.org/wiki?curid=4506991", "title": "Confessione (Ebraismo)", "text": ""}
{"id": "4506994", "revid": "717966", "url": "https://it.wikipedia.org/wiki?curid=4506994", "title": "Viddui", "text": ""}
{"id": "4506995", "revid": "84184", "url": "https://it.wikipedia.org/wiki?curid=4506995", "title": "Quinziano Stoa", "text": ""}
{"id": "4507010", "revid": "84184", "url": "https://it.wikipedia.org/wiki?curid=4507010", "title": "Quintianus Stoa", "text": ""}
{"id": "4507011", "revid": "124658324", "url": "https://it.wikipedia.org/wiki?curid=4507011", "title": "Le'Veon Bell", "text": "Carriera.\nPittsburgh Steelers.\nStagione 2013.\nBell fu scelto nel corso del secondo giro del Draft 2013 dai Pittsburgh Steelers. Debutt\u00f2 come professionista partendo come titolare nella settimana 4 contro i Minnesota Vikings correndo 57 yard e segnando i suoi primi due touchdown. Nella settimana 7 contro i Baltimore Ravens corse un nuovo massimo personale di 93 yard nella vittoria di Pittsburgh. Il terzo TD lo segn\u00f2 nella settimana 8 nella sconfitta in casa degli Oakland Raiders e il quarto due settimane dopo nella vittoria sui Bills. Nella gara del Giorno del Ringraziamento contro i Baltimore Ravens, Bell fu costretto ad uscire anzitempo a causa di una commozione cerebrale subita, terminando la sua prestazione con 73 yard corse e un touchdown. Torn\u00f2 a segnare un touchdown nella vittoria della settimana 15 in casa contro i Ravens. La domenica seguente super\u00f2 per la prima volta le cento yard corse in carriera facendone registrare 124 con un touchdown nella vittoria in un Lambeau Field innevato contro i Green Bay Packers. Per questa prestazione fu premiato come miglior rookie della settimana. La domenica successiva, nell'ultimo turno della stagione, corse 90 yard e segn\u00f2 il suo ottavo touchdown nella vittoria sui Cleveland Browns. La sua stagione da rookie si concluse con 860 yard corse 8 touchdown in 13 presenze, tutte come titolare.\nStagione 2014.\nBell apr\u00ec la stagione 2014 guidando gli Steelers con 109 yard corse e un touchdown nella vittoria all'ultimo secondo contro i Cleveland Browns. Due settimane dopo fu premiato come running back della settimana dopo avere corso 147 yard su 21 portate nella vittoria contro i Carolina Panthers. Nel settimo turno segn\u00f2 il primo touchdown su ricezione in carriera contro i Texans, ripetendosi anche due settimane dopo nella vittoria sui Ravens. Nella settimana 11, Bell corse un nuovo primato in carriera di 204 yard su 33 tentativi e segn\u00f2 il secondo touchdown su corsa stagionale, nella vittoria esterna sui Titans, venendo selezionato come miglior running back della settimana. Nel quattordicesimo turno divenne il secondo giocatore della storia moderna del football, dopo Walter Payton nel , a disputare tre gare consecutive con oltre 200 yard guadagnate dalla linea di scrimmage. La sua prova nella vittoria esterna sui Bengals si concluse con 185 yard corse, 50 ricevute e tre touchdown totali, due su corsa e uno su ricezione. Quest'ultima prestazione gli valse il premio di miglior giocatore offensivo della AFC della settimana e per la terza volta in stagione di running back della settimana. Sette giorni dopo segn\u00f2 altri due touchdown su corsa nella vittoria esterna sui Falcons. Nell'ultima partita della stagione regolare sub\u00ec un infortunio che gli imped\u00ec di scendere in campo nella gara del primo turno di playoff. La sua annata si chiuse al secondo posto nella NFL dietro DeMarco Murray con 1.361 yard corse, 8 touchdown su corsa e 3 su ricezione, venendo convocato per il primo Pro Bowl in carriera, inserito nel First-team All-Pro e premiato come running back dell'anno.\nStagione 2015.\nIl 9 aprile 2015, la lega annunci\u00f2 che Bell sarebbe stato sospeso per le prime tre gare della stagione 2015 per abuso di sostanze vietate. Il 28 luglio la punizione fu ridotta di una partita, cos\u00ec il suo debutto avvenne nel terzo turno contro i Rams, in cui corse 62 yard e segn\u00f2 un touchdown nella vittoria. Nella settimana 8 contro i Bengals. Bell si ruppe il legamento mediale collaterale, infortunio che lo costrinse a perdere tutto il resto della stagione. La sua annata si chiuse con 556 yard corse e 3 touchdown, mentre stava tenendo la miglior media in carriera di 4,9 yard a corsa.\nStagione 2016.\nAll'inizio della stagione 2016, Bell fu nuovamente squalificato per tre partite per avere saltato un test antidoping. Nel quattordicesimo turno, in un New Era Field innevato, corse un record di franchigia di 236 yard e tre touchdown contro i Buffalo Bills, venendo premiato come giocatore offensivo della AFC della settimana e come running back della settimana. A fine stagione fu convocato per il secondo Pro Bowl in carriera e inserito nel Second-team All- Pro dopo essersi classificato al quinto posto della lega con 1.268 yard corse, oltre a 7 touchdown su corsa e 2 su ricezione.\nNel primo turno di playoff vinto contro i Miami Dolphins, Bell corse un nuovo record di franchigia nella \"post-season\" di 167 yard, oltre a due touchdown. La settimana successiva miglior\u00f2 ulteriormente tale primato correndone 170 nella vittoria sui Chiefs che port\u00f2 gli Steelers in finale di conference. Fu il primo giocatore a correre almeno 150 yard in due gare consecutive di playoff da Terrell Davis vent'anni prima e solamente il quarto assoluto.\nStagione 2017.\nIl primo touchdown della stagione 2017 Bell lo segn\u00f2 nel terzo turno nella sconfitta a sorpresa contro i Chicago Bears ai supplementari. Sette giorni dopo fu premiato come running back della settimana dopo avere corso 144 yard e 2 touchdown nella vittoria esterna sui Ravens. Nella settimana 6 Bell corse 179 yard e un touchdown, contribuendo alla vittoria sui Chiefs, l'ultima squadra rimasta imbattuta nella lega, venendo premiato come giocatore offensivo della AFC della settimana. A dicembre fu premiato come giocatore offensivo della AFC del mese quando corse 310 yard e 4 touchdown. A fine stagione fu convocato per il suo terzo Pro Bowl e inserito nel First-team All-Pro dopo essersi classificato terzo nella NFL con 1.291 yard corse. La stagione di Pittsburgh si chiuse subito nel divisional round dei playoff all'Heinz Field perdendo per 45-42 contro i Jaguars. In quella gara Bell segn\u00f2 un touchdown su corsa e uno su ricezione.\nNew York Jets.\nDopo avere scioperato per tutta la stagione 2018 per una disputa contrattuale, il 13 marzo 2019 Bell firm\u00f2 un contratto quinquennale del valore di 52,5 milioni di dollari con i New York Jets che lo rese il secondo running back pi\u00f9 pagato della NFL. Torn\u00f2 cos\u00ec a scendere in campo nel primo turno segnando un touchdown su corsa e uno su ricezione. La sua prima stagione con la nuova maglia si chiuse con 789 yard corse e tre touchdown su corsa.\nNella prima partita della stagione 2020 Bell fu costretto ad uscire per un infortunio al tendine del ginocchio nella sconfitta contro i Buffalo Bills. Il 13 ottobre 2020 Bell fu svincolato dopo che i Jets non riuscirono a trovare un partner per uno scambio.\nKansas City Chiefs.\nIl 15 ottobre 2020 Bell firm\u00f2 un contratto di un anno con i Kansas City Chiefs.\nBaltimore Ravens.\nIl 7 settembre 2021 Bell firm\u00f2 con la squadra di allenamento dei Baltimore Ravens."}
{"id": "4507013", "revid": "84184", "url": "https://it.wikipedia.org/wiki?curid=4507013", "title": "Gianfrancesco Conti", "text": ""}
{"id": "4507017", "revid": "287204", "url": "https://it.wikipedia.org/wiki?curid=4507017", "title": "Episodi di Wild Bill Hickok (prima stagione)", "text": "La prima stagione della serie televisiva Wild Bill Hickok (\"The Adventures of Wild Bill Hickok\") \u00e8 andata in onda negli Stati Uniti dal 15 aprile 1951 all'8 luglio 1951 in syndication."}
{"id": "4507018", "revid": "580197", "url": "https://it.wikipedia.org/wiki?curid=4507018", "title": "Polisportiva Comunale Almennese Atalanta Femminile 2005-2006", "text": "Questa voce raccoglie le informazioni riguardanti la Polisportiva Comunale Almennese Atalanta Femminile nelle competizioni ufficiali della stagione 2005-2006.\nMaglie e sponsor.\nAnche per la stagione 2005-2006 la tenuta da gioco riprende la grafica dall' maschile, con quella interna classica con maglia a strisce nerazzurre con colletto a V nero, abbinata a calzoncini e calzettoni neri e quella esterna completamente bianca, mentre il fornitore delle tenute era Erre\u00e0.\nOrganigramma societario.\nDati estratti dal sito \"Football.it\"\nArea amministrativa\nArea tecnica"}
{"id": "4507029", "revid": "1442080", "url": "https://it.wikipedia.org/wiki?curid=4507029", "title": "Tennis Channel Open 2003 - Qualificazioni singolare", "text": "Le qualificazioni del singolare del Tennis Channel Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Tennis Channel Open 2003 prevedevano 32 partecipanti di cui 4 sono entrati nel tabellone principale."}
{"id": "4507031", "revid": "547034", "url": "https://it.wikipedia.org/wiki?curid=4507031", "title": "Episodi di Wild Bill Hickok (seconda stagione)", "text": "La seconda stagione della serie televisiva Wild Bill Hickok \u00e8 andata in onda negli Stati Uniti dal 14 ottobre 1951 al 6 gennaio 1952 in syndication."}
{"id": "4507032", "revid": "1442080", "url": "https://it.wikipedia.org/wiki?curid=4507032", "title": "Pacific Life Open 2003 - Qualificazioni singolare maschile", "text": "Le qualificazioni del singolare maschile del Pacific Life Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneoPacific Life Open 2003 prevedevano 32 partecipanti di cui 8 sono entrati nel tabellone principale."}
{"id": "4507036", "revid": "287204", "url": "https://it.wikipedia.org/wiki?curid=4507036", "title": "Gerald Hodges", "text": "Carriera professionistica.\nMinnesota Vikings.\nHodges fu scelto nel corso del quarto giro del Draft 2013 dai Minnesota Vikings, riunendosi al compagno di reparto e di squadra di Penn State Michael Mauti, selezionato dai Vikings nel medesimo Draft\nImpiegato come linebacker di riserva, Hodges debutt\u00f2 come professionista nel 4\u00ba incontro della stagione che vedeva i Vikings impegnati contro gli Steelers al Wembley Stadium di Londra in una delle due gare delle NFL International Series della stagione 2013. La partita coincise con la prima vittoria stagionale della franchigia del Minnesota e vide Hodges mettere a segno il primo tackle (solitario) in carriera.\n2015.\nNominato da Mike Zimmer come nuovo middle linebacker titolare alla vigilia della settimana 1, in questo nuovo ruolo Hodges debutt\u00f2 nell'incontro del Monday Night Football in cui i Vikings furono sconfitti per 3-20 dai 49ers padroni di casa, mettendo a referto 8 tackle di cui 5 solitari e 3 assistiti. La settimana successiva, con 5 tackle (3 solitari e 2 assistiti) ed un passaggio deviato contribu\u00ec alla vittoria dei Vikings per 26-16 sui Lions rivali divisionali."}
{"id": "4507039", "revid": "110555731", "url": "https://it.wikipedia.org/wiki?curid=4507039", "title": "Bisteccheria", "text": "Una bisteccheria \u00e8 un ristorante specializzato in bistecche e carne alla griglia; sebbene d'abitudine vi si servano bistecche di bovino e suino, \u00e8 possibile ordinare tagli di ovino, pollame e selvaggina (in genere, con verdure o patate arrosto a guarnire ogni vivanda).\nOrigine del termine.\nNeologismo di recente coniazione, la parola \"bisteccheria\" deriva dall'aggiunta del suffisso \"-eria\" \u2013 indicante nomi di negozi, laboratori e attivit\u00e0 commerciali \u2013 al sostantivo \"bistecca\" (adattamento dell'inglese \"beefsteak\"). Di fatto \"bisteccheria\", bench\u00e9 non ancora registrato nei dizionari bilingui (cfr. \"il Ragazzini 2019\"), ben si presta quale traducente dell'inglese \"steakhouse\"."}
{"id": "4507040", "revid": "57342", "url": "https://it.wikipedia.org/wiki?curid=4507040", "title": "Nastri d'argento 1946", "text": "La 1\u00aa edizione dei Nastri d'argento si \u00e8 tenuta il 29 luglio 1946 a Roma presso l'Hotel de Russie.\nVincitori.\nI vincitori sono indicati in grassetto."}
{"id": "4507041", "revid": "300067", "url": "https://it.wikipedia.org/wiki?curid=4507041", "title": "Episodi di Wild Bill Hickok (terza stagione)", "text": "La terza stagione della serie televisiva Wild Bill Hickok \u00e8 andata in onda negli Stati Uniti dal 27 gennaio 1952 al 30 giugno 1952 in syndication."}
{"id": "4507042", "revid": "567955", "url": "https://it.wikipedia.org/wiki?curid=4507042", "title": "Steak house", "text": ""}
{"id": "4507043", "revid": "110157", "url": "https://it.wikipedia.org/wiki?curid=4507043", "title": "Internazionale sindacale rossa", "text": "L'Internazionale sindacale rossa detta Profintern (, abbreviazione della denominazione ufficiale \u041a\u0440\u0430\u0441\u043d\u044b\u0439 \u0438\u043d\u0442\u0435\u0440\u043d\u0430\u0446\u0438\u043e\u043d\u0430\u043b \u043f\u0440\u043e\u0444\u0441\u043e\u044e\u0437\u043e\u0432, \"Krasnyi internatsional profsoyuzov\") fu un'organizzazione internazionale istituita dal Comintern per coordinare l'azione dei comunisti all'interno dei sindacati. Nata nel 1921 in contrapposizione alla Federazione sindacale internazionale, ritenuta controrivoluzionaria, fu soppressa nel 1937."}
{"id": "4507044", "revid": "567955", "url": "https://it.wikipedia.org/wiki?curid=4507044", "title": "Steakhouse", "text": ""}
{"id": "4507047", "revid": "271907", "url": "https://it.wikipedia.org/wiki?curid=4507047", "title": "Profintern", "text": ""}
{"id": "4507049", "revid": "287204", "url": "https://it.wikipedia.org/wiki?curid=4507049", "title": "Episodi di Wild Bill Hickok (quarta stagione)", "text": "La quarta stagione della serie televisiva Wild Bill Hickok \u00e8 andata in onda negli Stati Uniti dal 13 settembre 1953 al 6 dicembre 1953 in syndication."}
{"id": "4507050", "revid": "404449", "url": "https://it.wikipedia.org/wiki?curid=4507050", "title": "Ermenegildo Manfredi", "text": "Biografia.\nNato nel paese di Pariana, frazione sulle colline sopra la citt\u00e0 di Massa, \u00e8 il secondo di cinque figli (Gianangelo, Ermenegildo, Dario, Pierluigi, Marianna). Frequenta il Liceo Classico. Il 16 marzo 1967 si laurea in Lettere classiche presso l'Universit\u00e0 di Pisa redigendo una tesi di laurea sulle Statue stele della Lunigiana, tuttora citata in diversi studi sui monumenti preistorici.\nIl 31 marzo 1975 sposa Savigliana Venturini, sorella di Marco Venturini che diventer\u00e0 nei decenni successivi uno dei pi\u00f9 noti medici oncologici italiani. Il 16 marzo 1978 nasce il figlio Andrea Manfredi.\nInizia la propria carriera professionale come insegnante al Liceo Classico ed al Liceo Scientifico di Massa. Nel 1978 diventa preside dell'Istituto Alberghiero \"G.Minuto\" di Marina di Massa, che costruisce quasi dal nulla e che porta ad essere uno dei principali istituti alberghieri d'Italia.\nCarriera politica.\nManfredi cresce nelle file della sinistra della Democrazia Cristiana con l'onorevole Andrea Negrari, arrivando alla carica di vice segretario provinciale del partito.\nNel 1985, a seguito delle elezioni amministrative, entra nel consiglio comunale di Massa come consigliere pi\u00f9 votato della Democrazia Cristiana, partito di maggioranza relativa della citt\u00e0. Il 19 settembre 1985 il consiglio elegge sindaco Sauro Panesi, espressione di una maggioranza di sinistra. Tuttavia il sindaco Panesi rimane pochi mesi in carica, a fronte della mancata coesione del gruppo politico che lo sostiene. Manfredi lavora al superamento della debole giunta di sinistra che guida la citt\u00e0 e, a met\u00e0 del 1986, \u00e8 artefice della prima giunta DC - PCI costituita in un capoluogo di provincia. A tale giunta, ridenominata \"Giunta di Programma\", aderiscono anche Pri e Psdi. L'8 agosto 1986 il consiglio comunale elegge il nuovo sindaco Mauro Pennacchiotti (Pri) e Manfredi entra in giunta (dove ricopre l'incarico di vice sindaco ed assessore all'urbanistica).\nSono gli anni in cui Manfredi diventa la guida politica della citt\u00e0. L'8 agosto 1990 il Consiglio Comunale di Massa, rinnovato con le amministrative del 6-7 maggio, elegge sindaco lo stesso Manfredi, a guida di una giunta costituita da DC, Psi, Pri e \"Unit\u00e0 Democratica\". Il programma politico-amministrativo di tale maggioranza \u00e8 fortemente caratterizzato dalla volont\u00e0 di creare condizioni per il rilancio economico ed occupazionale del comprensorio. Nuclei centrali sono la bonifica delle aree industriali dismesse, il piano regolatore della zona industriale, il potenziamento della rete viaria e ferroviaria, lo sviluppo turistico alberghiero con la realizzazione del porto turistico e il recupero delle ex-colonie, il piano regolatore generale comunale ed il recupero del centro storico. Tra il 1990 ed il 1993 Manfredi realizza parte di questi progetti con l'avvio della bonifica e la demolizione dell'inceneritore della Farmoplant, l'approvazione degli indirizzi per il piano regolatore generale , la realizzazione di parti considerevoli della rete fognaria, la privatizzazione della gestione dell'acquedotto comunale con l'intento di favorirne l'ammodernamento.\nNel 1992 Manfredi si fa carico della battaglia per il cambiamento della Democrazia Cristiana e segue da vicino il progetto di rinnovamento del partito portato avanti da Mario Segni. Il 10 ottobre a Roma, alla manifestazione dei Popolari per la Riforma presso il PalaLottomatica, dichiara: \"Rifondare lo Stato, cos\u00ec non si pu\u00f2 andare avanti\"\n. Tuttavia non segue Segni nello strappo del 1993, quando il politico sardo decide di uscire dalla Democrazia Cristiana\".\nDediche.\nIl 19 settembre 2003, a dieci anni dalla scomparsa, il sindaco in carica Fabrizio Neri intitola a Manfredi una piazza della citt\u00e0 di Massa, denominata Piazzetta Ermenegildo Manfredi."}
{"id": "4507052", "revid": "599013", "url": "https://it.wikipedia.org/wiki?curid=4507052", "title": "Grand Prix Hassan II 2003 - Qualificazioni singolare", "text": "Le qualificazioni del singolare del Grand Prix Hassan II 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Grand Prix Hassan II 2003 prevedevano 32 partecipanti di cui 4 sono entrati nel tabellone principale."}
{"id": "4507053", "revid": "729019", "url": "https://it.wikipedia.org/wiki?curid=4507053", "title": "Battaglia di M\u0103r\u0103\u0219e\u0219ti", "text": "La battaglia di M\u0103r\u0103\u0219e\u0219ti (6 agosto - 8 settembre 1917) \u00e8 stata la battaglia pi\u00f9 importante combattuta durante la prima guerra mondiale tra l'impero tedesco e il regno di Romania.\nPremesse.\nI rumeni parteciparono a un'offensiva in accordo con i russi contro la 1\u00aa armata dell'Impero austro-ungarico di stanza a R\u0103coasa e nella zona pi\u00f9 bassa del fiume Siret. Dopo un iniziale successo (con un saliente di 30\u00a0km di ampiezza e 20\u00a0km di profondit\u00e0 contro la 1\u00aa armata dell'Austria-Ungheria), l'attacco doveva essere fermato per una controffensiva di successo degli Imperi centrali in Galizia (vedasi Offensiva Kerenskij).\nContrattacco tedesco.\nPrima di lanciare l'attacco, si riteneva che la battaglia sarebbe infuriata presso N\u0103moloasa, entrambi gli schieramenti contavano al momento su circa 1 milione di soldati. Il maresciallo di campo August von Mackensen lanci\u00f2 il contrattacco il 6 agosto. Mackensen forz\u00f2 le truppe imperiali russe alla ritirata. Il mese successivo, i tedeschi, insieme con alcune unit\u00e0 austriache, combatterono la battaglia contro l'armata rumena. Il combattimento dur\u00f2 sino all'8 settembre, quando entrambi gli schieramenti si ritrovarono a corto di unit\u00e0 fresche. Il tentativo tedesco di disperdere l'ultima armata rumena era fallito, ma parimenti i rumeni non avevano fatto progressi. Il motto dell'armata rumena era , probabilmente ispirato al famoso slogan del generale Robert Nivelle durante la battaglia di Verdun.\nLa Romania perse pi\u00f9 di 27.000 uomini, tra cui 610 ufficiali, mentre la Germania pi\u00f9 di 47.000. Degne di nota sono le uccisioni dell'eroina rumena Ecaterina Teodoroiu, uccisa da una mitragliatrice alla fine dello scontro, il 6 settembre, e, due giorni pi\u00f9 tardi, del maggior generale Kurt von Wenniger, dal fuoco d'artiglieria presso il villaggio di Muncelu.\nConseguenze.\nSi \u00e8 trattato dell'ultimo grande scontro sul fronte rumeno prima che la Romania venisse in gran parte occupata dagli imperi centrali. Nel maggio 1918, dopo l'avanzata tedesca in Ucraina e dopo che la Russia suggell\u00f2 il Trattato di Brest-Litovsk, la Romania, arresasi di fronte alle forze degli imperi centrali, non ebbe altra scelta se non giungere alla pace."}
{"id": "4507055", "revid": "1442080", "url": "https://it.wikipedia.org/wiki?curid=4507055", "title": "Estoril Open 2003 - Qualificazioni singolare maschile", "text": "Le qualificazioni del singolare maschile dell'Estoril Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Estoril Open 2003 prevedevano 32 partecipanti di cui 4 sono entrati nel tabellone principale."}
{"id": "4507056", "revid": "547034", "url": "https://it.wikipedia.org/wiki?curid=4507056", "title": "Episodi di Wild Bill Hickok (quinta stagione)", "text": "La quinta stagione della serie televisiva Wild Bill Hickok \u00e8 andata in onda negli Stati Uniti dal 21 novembre 1954 al 13 febbraio 1955 in syndication."}
{"id": "4507058", "revid": "1442080", "url": "https://it.wikipedia.org/wiki?curid=4507058", "title": "Monte Carlo Masters 2003 - Qualificazioni singolare", "text": "Le qualificazioni del singolare del Monte Carlo Masters 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneoMonte Carlo Masters 2003 prevedevano 32 partecipanti di cui 8 sono entrati nel tabellone principale."}
{"id": "4507060", "revid": "599013", "url": "https://it.wikipedia.org/wiki?curid=4507060", "title": "Torneo God\u00f3 - Qualificazioni singolare", "text": "Le qualificazioni del singolare del Torneo God\u00f3 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Torneo God\u00f3 2003 prevedevano 28 partecipanti di cui 7 sono entrati nel tabellone principale."}
{"id": "4507061", "revid": "300067", "url": "https://it.wikipedia.org/wiki?curid=4507061", "title": "Episodi di Wild Bill Hickok (sesta stagione)", "text": "La sesta stagione della serie televisiva Wild Bill Hickok \u00e8 andata in onda negli Stati Uniti dal 4 settembre 1955 al 27 novembre 1955 in syndication."}
{"id": "4507062", "revid": "1442080", "url": "https://it.wikipedia.org/wiki?curid=4507062", "title": "U.S. Men's Clay Court Championships 2003 - Qualificazioni singolare", "text": "Le qualificazioni del singolare dell'U.S. Men's Clay Court Championships 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo U.S. Men's Clay Court Championships 2003 prevedevano 32 partecipanti di cui 4 sono entrati nel tabellone principale."}
{"id": "4507063", "revid": "1442080", "url": "https://it.wikipedia.org/wiki?curid=4507063", "title": "BMW Open 2003 - Qualificazioni singolare", "text": "Le qualificazioni del singolare del BMW Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo BMW Open 2003 prevedevano 32 partecipanti di cui 4 sono entrati nel tabellone principale."}
{"id": "4507066", "revid": "547034", "url": "https://it.wikipedia.org/wiki?curid=4507066", "title": "Episodi di Wild Bill Hickok (settima stagione)", "text": "La settima stagione della serie televisiva Wild Bill Hickok \u00e8 andata in onda negli Stati Uniti dal 2 settembre 1956 al 25 novembre 1956 in syndication."}
{"id": "4507068", "revid": "1442080", "url": "https://it.wikipedia.org/wiki?curid=4507068", "title": "Open de Tenis Comunidad Valenciana 2003 - Qualificazioni singolare", "text": "Le qualificazioni del singolare dell'Open de Tenis Comunidad Valenciana 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Open de Tenis Comunidad Valenciana 2003 prevedevano 32 partecipanti di cui 4 sono entrati nel tabellone principale."}
{"id": "4507070", "revid": "110157", "url": "https://it.wikipedia.org/wiki?curid=4507070", "title": "Chiesa di San Vito (Chiaramonte Gulfi)", "text": "La chiesa di San Vito \u00e8 una chiesa di Chiaramonte Gulfi in provincia di Ragusa. San Vito \u00e8 compatrono della citt\u00e0.\nStoria e descrizione.\nL'edificio risale al XVI secolo. Nell'attuale sito o nelle attigue vicinanze esisteva una chiesa dedicata a san Lorenzo, gi\u00e0 protettore dell'antica Gulfi unitamente a santa Maria la Vetere, oggi di Gulfi, la quale \"ab immemorabilis\" era la patrona principale, come lo \u00e8 oggi di Chiaramonte. Per l'immensa di devozione di allora, che dalla Sicilia si dipartiva per tutto il mondo, poich\u00e9 fu invocato l'aiuto a causa di un'epidemia di peste, scoppiata agli albori del 1500, la chiesa fu riconsacrata e dedicata al giovane martire, proclamato a furor di popolo santo patrono. In seguito, nel 1530, vi fu istituita una confraternita laicale dedicata al santo e il conte di Modica, per confermare l'importanza dell'evento, concesse di potersi svolgere una fiera per otto giorni, privilegio accordato secondo l'importanza dell'evento e da qui officiarono il culto nella chiesa i padri carmelitani. Per\u00f2 nel 1550 il popolo Chiaramontano rielesse nuovamente a Patrona della citt\u00e0 la beata Vergine di Gulfi. Nei secoli il tempio, bench\u00e9 di piccole dimensioni, fu abbellito pi\u00f9 volte e impreziosito con addobbi e opere d'arte pregevoli, tele e sculture eseguite dai pi\u00f9 bravi concittadini con l'assetto che oggi tutti conosciamo; non ultimo, la chiesa fu abbellita nel 1927 di un artistico ed imponente campanile, il pi\u00f9 alto della citt\u00e0, all'interno della cella campanaria, difatti \u00e8 situata la campana pi\u00f9 grande della citt\u00e0. La statua di \"San Vito\", seicentesca, viene attribuita a Melchiorre Ereddia, ed \u00e8 posta su un percolo a quattro colonne, tutto indorato, che si staglia nella sua imponente altezza, opera dello scultore Benedetto Cultraro nel 1719. La festa, per disposizioni iniziali, si celebrava il 15 giugno, ma in seguito, per motivi burocratici, fu spostata alla prima domenica dopo il 15 agosto."}
{"id": "4507071", "revid": "1442080", "url": "https://it.wikipedia.org/wiki?curid=4507071", "title": "Internazionali BNL d'Italia 2003 - Qualificazioni singolare maschile", "text": "Le qualificazioni del singolare maschile dell'Internazionali BNL d'Italia 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneoInternazionali BNL d'Italia 2003 prevedevano 32 partecipanti di cui 8 sono entrati nel tabellone principale."}
{"id": "4507073", "revid": "1442080", "url": "https://it.wikipedia.org/wiki?curid=4507073", "title": "Hamburg Masters 2003 - Qualificazioni singolare", "text": "Le qualificazioni del singolare dell'Hamburg Masters 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneoHamburg Masters 2003 prevedevano 32 partecipanti di cui 8 sono entrati nel tabellone principale."}
{"id": "4507075", "revid": "1442080", "url": "https://it.wikipedia.org/wiki?curid=4507075", "title": "Roger Stafford, VI barone Stafford", "text": "Biografia.\nEra figlio di Richard Stafford e Mary Corbet. Suo padre era figlio di Henry Stafford, I barone Stafford e di Ursula Pole. Sua madre invece era figlia di John Corbet e Anne Booth.\nL'ereditariet\u00e0 della baronia Stafford era limitata discendenti maschi del primo barone pertanto alla morte senza eredi di Henry Stafford, V barone Stafford figur\u00f2 erede Roger.\nEgli richiese al Parlamento il pieno riconoscimento del titolo ereditario all'et\u00e0 di 65 anni. Una commissione apposita venne nominata per esaminare il suo caso, alla cui guida sedeva Henry Montagu, I conte di Manchester. Venne coinvolto nella decisione anche il re Carlo I d'Inghilterra. Alla fine venne deciso di negare il riconoscimento a causa delle condizioni di povert\u00e0 in cui versava.\nStafford si arrese alla decisione del Parlamento e rinunci\u00f2 al titolo dietro pagamento di \u00a3800. Un tale atto sarebbe considerato oggi illegale.\nRoger mor\u00ec celibe nel 1640 ed il titolo si estinse. Venne poi ricreato il 12 settembre 1640 per Sir William Howard, marito di Mary Stafford, sorella del quinto conte."}
{"id": "4507080", "revid": "287204", "url": "https://it.wikipedia.org/wiki?curid=4507080", "title": "Episodi di Wild Bill Hickok (ottava stagione)", "text": "L'ottava stagione della serie televisiva Wild Bill Hickok \u00e8 andata in onda negli Stati Uniti dal 19 febbraio 1958 al 16 maggio 1958 in syndication."}
{"id": "4507082", "revid": "447535", "url": "https://it.wikipedia.org/wiki?curid=4507082", "title": "Kambove, Congo", "text": ""}
{"id": "4507083", "revid": "767487", "url": "https://it.wikipedia.org/wiki?curid=4507083", "title": "Akihisa Sonobe", "text": "Carriera.\nCalciatore.\nFormatosi nella sezione calcistica del circolo sportivo giovanile della Mitsubishi, nel 1983 pass\u00f2 al club della divisione motori dove, per nove stagioni, si altern\u00f2 con Hiroyuki Takahashi nel ruolo di portiere titolare, rilevandolo nelle stagioni 1989-90 e 1990-91. Con il passaggio del Mitsubishi Motors a squadra professionistica con il nome di Urawa Red Diamonds, Sonobe assunse definitivamente il ruolo di secondo portiere senza mai scendere in campo, sino al ritiro avvenuto al termine della stagione 1994.\nNel corso della propria carriera \u00e8 sceso in campo in occasione di 109 incontri, 82 dei quali disputati in massima divisione.\nDopo il ritiro.\nConclusa la carriera di calciatore, nella stagione 1995 svolse la mansione di preparatore dei portieri degli Urawa Red Diamonds."}
{"id": "4507084", "revid": "447535", "url": "https://it.wikipedia.org/wiki?curid=4507084", "title": "C\u00e9cile Kyenge Kashetu", "text": ""}
{"id": "4507085", "revid": "57342", "url": "https://it.wikipedia.org/wiki?curid=4507085", "title": "Nastri d'argento 1947", "text": "La 2\u00aa edizione dei Nastri d'argento si \u00e8 tenuta nel 1947."}
{"id": "4507086", "revid": "1505092", "url": "https://it.wikipedia.org/wiki?curid=4507086", "title": "Vedova nera (serial killer)", "text": "Vedova nera \u00e8 un termine utilizzato in criminologia per indicare una categoria di serial killer, che agiscono soprattutto nell'ambiente familiare. Con tale termine si indicano quasi esclusivamente serial killer donne, ma non mancano \"vedovi neri\" di sesso maschile.\nQuesta definizione deriva dal ragno, la vedova nera appunto, che ha ispirato la loro denominazione: sposano uomini ricchi e, dopo essersi appropriate delle loro propriet\u00e0, li uccidono, solitamente avvelenandoli o simulando degli incidenti domestici. Di solito si risposano molte volte per poter tornare ad attuare tale crimine. A volte uccidono anche i loro figli, dopo aver stipulato delle polizze assicurative sulle loro vite.\nCaratteristiche e modus operandi.\nAlcuni studi hanno dimostrato che le donne serial killer tendono ad uccidere soprattutto per guadagni economici e di solito le vittime sono emotivamente vicine ed hanno con loro una relazione di tipo sessuale o sentimentale; esse vengono uccise quando non sono pi\u00f9 utili, atto da cui deriva la tradizionale immagine della \"Vedova Nera\". \nLe vittime non sono esclusivamente mariti o amanti, si possono includere soprattutto figli o parenti anziani. Vedove nere figlicide furono: Tillie Klimek, Daisy de Melker e Vera Renczi. Sono rari i casi in cui le vittime delle vedove nere siano donne, in tal caso l'assassina colpisce con la motivazione di eliminare una possibile rivale che possa rovinare i piani o allontanare la \"preda maschile\". Come nel caso di Kathi Lyukas che uccise diverse donne per facilitare i suoi scopi. \nI metodi che utilizzano per l'omicidio sono spesso dissimulati o di basso profilo, l'avvelenamento \u00e8 comunque il pi\u00f9 utilizzato (cosa che ricorda ancora il ragno che le denomina), soprattutto perch\u00e9 pu\u00f2 nasconderne facilmente la causa del decesso, sotto ad un'apparente morte naturale o attacco improvviso. L'arsenico \u00e8 il veleno maggiormente utilizzato, ma non mancano esempi di altri veleni (stricnina o cloruro di potassio), anche poco comuni. Altre raramente utilizzano armi da fuoco, Jane Taylor Quinn utilizz\u00f2 una revolver per eliminare i mariti. Di solito commettono gli omicidi in luoghi familiari o conosciuti, come la loro casa o una struttura sanitaria. \nAlcune invece, dopo aver ucciso i propri partner, cominciano ad aiutare altre vedove nere a sbarazzarsi dei mariti. Cos\u00ec fece Zsuzsanna Fazekas (detta anche Susi Ol\u00e0h), che cre\u00f2 una vera e propria attivit\u00e0 vendendo ossido arsenioso a circa 30-50 donne. Susi Ol\u00e0h aiut\u00f2 a eliminare 50-300 persone, soprattutto mariti e figli indesiderati. Rimase celebre la frase che una delle 50 complici per difendersi disse alla polizia: \"Non siamo assassine! Non abbiamo pugnalato i nostri mariti. Non li abbiamo nemmeno impiccati o annegati! Sono stati avvelenati e questa per loro fu una morte piacevole!\"\nLa tipica vedova nera comincia a compiere i primi omicidi superati i 20-30 anni di et\u00e0. \nMolte vedove nere si fingono \"cuori solitari\" in cerca dell'anima gemella, pubblicano su riviste, giornali o siti di incontri, annunci che attirano l'attenzione della nuova preda. Belle Gunness, Ada Wittenmye, Kanae Kijima e Nannie Doss utilizzarono maggiormente questo metodo. \nIn Europa le vedove nere sono pi\u00f9 prolifiche, uccidendo in media 16 vittime, in America il numero si abbassa tra le 6-8 vittime. \nLe vedove nere, di solito, non infieriscono sui cadaveri con manifestazioni di overkilling, mutilazioni, smembramenti, aggressione sessuale o torture; ma molte hanno confessato di aver provato piacere nel vederli contorcere dal dolore. Ad esempio Caroline Pryzgodda somministr\u00f2 appositamente ai mariti piccole dosi di arsenico affinch\u00e9 potesse godere delle loro sofferenze vedendoli morire lentamente.\nAlcune ricerche hanno portato alla luce 140 casi di vedove nere che hanno ucciso due o pi\u00f9 mariti. Segue poi un elenco di 22 donne, che uccisero (o tentarono di uccidere) 4 o pi\u00f9 mariti.\n\u00c8 da notare che quasi tutti questi casi sono stati dimenticati o cancellati dalla storia, questo forse perch\u00e9 soprattutto nei secoli passati la donna \u00e8 sempre stata considerata come innocua o insospettabile assassina.\nSi ritiene che la prima vedova nera della storia sia stata la regina Ji Xia (Cina), che nel 1600 a.C. uccise 3 mariti e un figlio.\nVedove nere pi\u00f9 prolifiche.\nIn ordine cronologico:"}
{"id": "4507088", "revid": "256896", "url": "https://it.wikipedia.org/wiki?curid=4507088", "title": "FIAPF", "text": ""}
{"id": "4507091", "revid": "107431086", "url": "https://it.wikipedia.org/wiki?curid=4507091", "title": "V\u00e4imela Alaj\u00e4rv", "text": "Il V\u00e4imela Alaj\u00e4rv \u00e8 un lago dell'Estonia, si trova nella contea di V\u00f5rumaa, circa 5 chilometri a nord della citt\u00e0 di V\u00f5ru."}
{"id": "4507100", "revid": "287204", "url": "https://it.wikipedia.org/wiki?curid=4507100", "title": "Episodi di Schlitz Playhouse of Stars (prima stagione)", "text": "La prima stagione della serie televisiva Schlitz Playhouse of Stars \u00e8 andata in onda negli Stati Uniti dal 5 ottobre 1951 al 26 settembre 1952 sulla CBS."}
{"id": "4507101", "revid": "101876082", "url": "https://it.wikipedia.org/wiki?curid=4507101", "title": "Cristallo - Vol. 3", "text": "Cristallo \u00e8 il terzo album in studio del cantante napoletano Patrizio."}
{"id": "4507103", "revid": "4175", "url": "https://it.wikipedia.org/wiki?curid=4507103", "title": "Elisabeth Catherina Koopmann Hevelius", "text": ""}
{"id": "4507104", "revid": "18323", "url": "https://it.wikipedia.org/wiki?curid=4507104", "title": "Episodi di Schlitz Playhouse of Stars (seconda stagione)", "text": "La seconda stagione della serie televisiva Schlitz Playhouse of Stars \u00e8 andata in onda negli Stati Uniti dal 3 ottobre 1952 al 28 agosto 1953 sulla CBS."}
{"id": "4507107", "revid": "300067", "url": "https://it.wikipedia.org/wiki?curid=4507107", "title": "Episodi di Schlitz Playhouse of Stars (terza stagione)", "text": "La terza stagione della serie televisiva Schlitz Playhouse of Stars \u00e8 andata in onda negli Stati Uniti dal 4 settembre 1953asin 4 al 3 settembre 1954 sulla CBS."}
{"id": "4507108", "revid": "253269", "url": "https://it.wikipedia.org/wiki?curid=4507108", "title": "Peter Michael Goetz", "text": "Biografia.\nHa recitato in vari film, ed \u00e8 principalmente noto per i film \"Il padre della sposa\" e \"Il padre della sposa 2\". "}
{"id": "4507113", "revid": "300067", "url": "https://it.wikipedia.org/wiki?curid=4507113", "title": "Episodi di Schlitz Playhouse of Stars (quarta stagione)", "text": "La quarta stagione della serie televisiva Schlitz Playhouse of Stars \u00e8 andata in onda negli Stati Uniti dal 10 settembre 1954 al 23 settembre 1955 sulla CBS."}
{"id": "4507115", "revid": "879070", "url": "https://it.wikipedia.org/wiki?curid=4507115", "title": "Thryonomyidae", "text": ""}
{"id": "4507116", "revid": "300067", "url": "https://it.wikipedia.org/wiki?curid=4507116", "title": "Episodi di Schlitz Playhouse of Stars (quinta stagione)", "text": "La quinta stagione della serie televisiva Schlitz Playhouse of Stars \u00e8 andata in onda negli Stati Uniti dal 30 settembre 1955 al 21 settembre 1956 sulla CBS."}
{"id": "4507117", "revid": "729019", "url": "https://it.wikipedia.org/wiki?curid=4507117", "title": "Gelmerbahn", "text": "La Gelmerbahn \u00e8 una funicolare svizzera situata nei comuni di Guttannen e Innertkirchen.\nCon una pendenza fino al 106% \u00e8 stata la funicolare pi\u00f9 ripida d'Europa fino al 2017, anno di apertura della funicolare di Stoos (gradiente 110%).\nImpianto.\nIl viaggio in vagoni aperti porta da Handegg (1.400 m slm) nella Haslital, tra Innertkirchen e il Grimselpass, fino al Gelmersee (1.850 m slm), laghetto della Kraftwerke Oberhasli. In genere l'impianto \u00e8 aperto da giugno a ottobre.\nStoria.\nLa stazione ferroviaria \u00e8 stata costruita per la costruzione del Gelmerstaumauer e della linea di alimentazione dell'acqua alla Handeck e nel 1926 \u00e8 iniziato il suo funzionamento. \u00c8 stata completamente rinnovata nel 2001."}
{"id": "4507119", "revid": "287204", "url": "https://it.wikipedia.org/wiki?curid=4507119", "title": "Episodi di Schlitz Playhouse of Stars (sesta stagione)", "text": "La sesta stagione della serie televisiva Schlitz Playhouse of Stars \u00e8 andata in onda negli Stati Uniti dal 28 settembre 1956 al 29 agosto 1957 sulla CBS."}
{"id": "4507122", "revid": "1543377", "url": "https://it.wikipedia.org/wiki?curid=4507122", "title": "Bl\u00e5fjellenden", "text": "Il Bl\u00e5fjellenden \u00e8 un rifugio alpino situato nella zona di conservazione Frafjordheiene, all'estremit\u00e0 della valle Fidjadalen, in Norvegia. Il rifugio si trova a 600\u00a0metri d'altezza, nel comune di Gjesdal (contea di Rogaland). \u00c8 gestito dal Den Norske Turistforening (DNT).\nCaratteristiche e informazioni.\nIl rifugio \u00e8 gestito dalla sezione \"Stavanger Turistforening\" del DNT.\nDispone di 28 posti letto, di cui 16 nel rifugio principale e 12 in quello minore. Il rifugio \u00e8 spresidiato, ma aperto tutto l'anno.\nAccessi.\nIl rifugio \u00e8 raggiungibile in 2-3 ore a piedi da Hunnedalen (7 km).\nTraversate.\nDal Bl\u00e5fjellenden hanno origine diversi sentieri per escursionismo: Sandvatn dista 15\u00a0km; Langavatn \u00e8 raggiungibile in 4 ore; Fl\u00f8rli ed Eikeskog sono pi\u00f9 lontani, rispettivamente 6 e 7 ore."}
{"id": "4507125", "revid": "256896", "url": "https://it.wikipedia.org/wiki?curid=4507125", "title": "Scuola Superiore di Teatro e del Cinema", "text": ""}
{"id": "4507129", "revid": "686936", "url": "https://it.wikipedia.org/wiki?curid=4507129", "title": "Chris Harper (giocatore di football americano 1989)", "text": "Carriera professionistica.\nSeattle Seahawks.\nHarper fu scelto nel corso del secondo giro del Draft 2013 dai Seattle Seahawks. Il 31 agosto 2013 fu svincolato.\nSan Francisco 49ers.\nIl 2 settembre 2013, Harper firm\u00f2 per fare parte della squadra di allenamento dei San Francisco 49ers. Il 17 ottobre fu svincolato.\nGreen Bay Packers.\nIl 18 ottobre 2013, Harper firm\u00f2 coi Green Bay Packers, con cui debutt\u00f2 come professionista nella gara della settimana 7 contro i Cleveland Browns. La sua stagione da rookie si concluse con 4 presenze, nessuna delle quali come titolare."}
{"id": "4507131", "revid": "599013", "url": "https://it.wikipedia.org/wiki?curid=4507131", "title": "Eve's Daughter", "text": ""}
{"id": "4507132", "revid": "599013", "url": "https://it.wikipedia.org/wiki?curid=4507132", "title": "NHL Expansion Draft 1993", "text": "L'NHL Expansion Draft 1993 si \u00e8 tenuto il 24 giugno 1993 presso il Colisee de Qu\u00e9bec di Qu\u00e9bec. Il draft ebbe luogo per permettere di completare i roster delle due nuove franchigie iscritte in NHL a partire dalla stagione 1993-94: i Florida Panthers ed i Mighty Ducks of Anaheim.\nEntry Draft.\nL'NHL Entry Draft 1993, il 31\u00ba draft della National Hockey League, si svolse il 26 giugno 1993 presso il Colisee de Qu\u00e9bec di Qu\u00e9bec. Gli Ottawa Senators selezionarono il centro Alexandre Daigle dal Victoriaville Tigres, gli Hartford Whalers invece come seconda scelta puntarono sul difensore Chris Pronger, proveniente dai Peterborough Petes, mentre i Tampa Bay Lightning scelsero in terza posizione il centro Chris Gratton, dei Kingston Frontenacs.\nRegole.\nAlle 24 franchigie allora esistenti fu data la possibilit\u00e0 di proteggere dalla selezione un portiere, cinque difensori e nove attaccanti. Tutti i giocatori al primo anno furono esentati dalla selezione, cos\u00ec come i giocatori al secondo anno di esperienza nella lega inseriti nella lista delle riserve. Da ciascuna franchigia era possibile selezionare un solo portiere e un solo difensore; pertanto alla fine sei squadre persero un portiere e un attaccante, sedici persero un difensore e un attaccante, mentre infine due squadre persero due attaccanti.\nNel draft furono scelti 48 giocatori, due da ciascuna franchigia. I Panthers e i Mighty Ducks selezionarono tre portieri, otto difensori e tredici attaccanti."}
{"id": "4507137", "revid": "287204", "url": "https://it.wikipedia.org/wiki?curid=4507137", "title": "Jesse Williams (giocatore di football americano)", "text": "Carriera professionistica.\nSeattle Seahawks.\nWilliams fu scelto nel corso del secondo giro del Draft 2013 dai Seattle Seahawks. Dopo due annate in cui fu tormentato da infortuni alle ginocchia, il 19 maggio 2015 i Seahawks annunciarono che Williams si sarebbe sottoposto ad un intervento chirurgico per rimuovere un tumore maligno."}
{"id": "4507139", "revid": "256896", "url": "https://it.wikipedia.org/wiki?curid=4507139", "title": "Accademia \u0160\u010depkin di Arte Drammatica", "text": ""}
{"id": "4507141", "revid": "300067", "url": "https://it.wikipedia.org/wiki?curid=4507141", "title": "Episodi di Schlitz Playhouse of Stars (settima stagione)", "text": "La settima stagione della serie televisiva Schlitz Playhouse of Stars \u00e8 andata in onda negli Stati Uniti dal 13 settembre 1957 al 15 agosto 1958 sulla CBS."}
{"id": "4507148", "revid": "287204", "url": "https://it.wikipedia.org/wiki?curid=4507148", "title": "Episodi di Schlitz Playhouse of Stars (ottava stagione)", "text": "L'ottava stagione della serie televisiva Schlitz Playhouse of Stars \u00e8 andata in onda negli Stati Uniti dal 26 settembre 1958 al 31 luglio 1959 sulla CBS."}
{"id": "4507150", "revid": "1543377", "url": "https://it.wikipedia.org/wiki?curid=4507150", "title": "Dionisio di Eraclea", "text": "Biografia.\nDionisio era il figlio di Clearco, primo tiranno di Eraclea Pontica, colonia megarese situata sulla costa del Ponto Eusino, ora Mar Nero. Alla morte del padre (353 a.C.), la tirannia pass\u00f2 dapprima allo zio Satiro, poi al fratello Timoteo, ed infine allo stesso Dionisio (337 a.C.).\nLa citt\u00e0 di Eraclea mantenne la neutralit\u00e0 nelle guerre dovute alla spedizione asiatica di Alessandro Magno (334 a.C.-323 a.C.), grazie all'intercessione di Cleopatra, sorella dello stesso Alessandro. L'anno successivo alla morte del re macedone, Dionisio spos\u00f2 Amastri, ex moglie di Cratero (che nel frattempo aveva sposato Fila), per assicurarsi protezione contro le mire espansionistiche degli altri diadochi. Alla morte di Cratero (321 a.C.), Dionisio si alle\u00f2 con Antigono, assicurandosi ancora una volta l'autonomia di Eraclea per lunghi anni, fino alla sua morte (306 a.C.) ed anche oltre, quando la vedova Amastri, divenuta reggente della citt\u00e0, spos\u00f2 il re di Tracia Lisimaco (302 a.C.).\nDionisio ebbe due figli da Amastri: Clearco II ed Ossiarte, che, una raggiunta la maggiore et\u00e0, subentrarono alla madre nella tirannia della citt\u00e0 (284 a.C.) dopo averla farla mettere a morte. Lisimaco non tard\u00f2 a vendicare la ex moglie (il re di Tracia, infatti, aveva nel frattempo ripudiato Amastri e sposato Arsinoe II), facendoli a loro volta uccidere."}
{"id": "4507152", "revid": "84184", "url": "https://it.wikipedia.org/wiki?curid=4507152", "title": "Giovanni di Conversino", "text": ""}
{"id": "4507153", "revid": "767487", "url": "https://it.wikipedia.org/wiki?curid=4507153", "title": "Eve's Daughter (film 1918)", "text": "Eve's Daughter \u00e8 un film muto del 1918 diretto da James Kirkwood.\nLa sceneggiatura di Margaret Turnbull si basa sulla commedia \"Eve's Daughter\" di Alicia Ramsey che era stata messa in scena a Broadway l'11 ottobre 1917.\nProduzione.\nIl film fu prodotto dalla Famous Players-Lasky Corporation\nDistribuzione.\nDistribuito dalla Paramount Pictures e dalla Famous Players-Lasky Corporation, usc\u00ec nelle sale cinematografiche USA nel 1918."}
{"id": "4507155", "revid": "767487", "url": "https://it.wikipedia.org/wiki?curid=4507155", "title": "Dravidosaurus blanfordi", "text": "Il dravidosauro (Dravidosaurus blanfordi) era un rettile estinto, probabilmente appartenente ai plesiosauri. Visse nel Cretaceo superiore (Coniaciano, circa 88 milioni di anni fa) e i suoi resti fossili sono stati ritrovati in India. \u00c8 stato a lungo considerato un dinosauro.\nClassificazione.\nQuesto animale \u00e8 stato descritto per la prima volta nel 1979, sulla base di alcuni resti fossili frammentari comprendenti un cranio parziale, un dente e alcuni elementi inizialmente interpretati come piastre. Gli autori della descrizione, Yadagiri e Ayyasami, considerarono questi fossili come appartenenti a uno stegosauro, un dinosauro erbivoro corazzato, l'ultimo e il pi\u00f9 piccolo rappresentante del suo gruppo.\nStudi successivi (Chatterjee e Rudra, 1996) determinarono che questi resti non appartenevano a un dinosauro, bens\u00ec a un plesiosauro; le \"piastre\" erano probabilmente ossa delle zampe e del cinto altamente danneggiate. In ogni caso, la scarsa qualit\u00e0 dei resti impedisce una corretta classificazione n\u00e9 tantomeno una ricostruzione.\nIl nome \"Dravidosaurus\" significa \"lucertola Dravidanadu\", in riferimento alla regione dell'India meridionale in cui furono scoperti i fossili, nei pressi di Ariyalur nello Stato di Tamil Nadu."}
{"id": "4507156", "revid": "22356", "url": "https://it.wikipedia.org/wiki?curid=4507156", "title": "Dravidosaurus", "text": ""}
{"id": "4507158", "revid": "287204", "url": "https://it.wikipedia.org/wiki?curid=4507158", "title": "Tharold Simon", "text": "Carriera professionistica.\nSeattle Seahawks.\nSimon fu scelto nel corso del quinto giro del Draft 2013 dai Seattle Seahawks. Dopo non essere mai sceso in campo nella sua prima stagione, debutt\u00f2 partendo come titolare nella settimana 7 del 2014 contro i St. Louis Rams. Il primo intercetto in carriera lo mise a segno nella settimana 14 ai danni di Mark Sanchez nella vittoria esterna sugli Eagles. La sua annata si chiuse con 13 tackle in 10 presenze, 5 delle quali come titolare."}
{"id": "4507163", "revid": "767487", "url": "https://it.wikipedia.org/wiki?curid=4507163", "title": "Rom\u0101ns Sidorovs", "text": "Carriera.\nClub.\nDopo aver militato nei campionati nazionali sovietici, gioc\u00f2 per due stagioni al RAF Jelgava.\nTrascorse la parte finale della sua carriera al Valmiera, dove rimase per cinque stagioni.\nNazionale.\nPrese parte al primo storico incontro della Lettonia dopo la ritrovata amichevole, l'amichevole contro la disputata l'8 aprile 1992; entr\u00f2 all'inizio della ripresa al posto di Aleksandrs Stradi\u0146\u0161.\nTotalizz\u00f2 quattro presenze in nazionale, tutte partendo dalla panchina, senza mettere a segno reti.\nAllenatore.\nDal 2012 allena il R\u012bgas Futbola skola in 1. L\u012bga, seconda serie lettone."}
{"id": "4507166", "revid": "729019", "url": "https://it.wikipedia.org/wiki?curid=4507166", "title": "Stenosi dell'arteria renale", "text": "La stenosi dell'arteria renale \u00e8 un restringimento patologico di una o entrambe le arterie renali, il pi\u00f9 delle volte causato da aterosclerosi o da displasia fibromuscolare. La stenosi pu\u00f2 ostacolare l'afflusso di sangue al rene, innescando una serie di eventi patologici che portano a ipertensione arteriosa e, in alcuni casi, all'atrofia del rene interessato con possibile insorgenza di insufficienza renale. La stenosi dell'arteria renale \u00e8 la causa pi\u00f9 frequente di ipertensione nefrovascolare.\nSegni e sintomi.\nNella maggior parte dei casi la condizione \u00e8 asintomatica, mentre il segno principale \u00e8 costituito da valori elevati di pressione arteriosa, non adeguatamente controllati dalla terapia. Un deterioramento della funzione renale \u00e8 possibile, in particolare se l'anomalia riguarda entrambi i reni e, in alcuni casi, in corso di trattamento con ACE-inibitori. In alcuni soggetti la malattia esordisce con edema polmonare acuto per improvvisa insufficienza del ventricolo sinistro.\nDiagnosi.\nL'indagine pi\u00f9 accurata e specifica (gold standard) per la diagnosi di stenosi dell'arteria renale \u00e8 l'angiografia a sottrazione digitale. I criteri clinici che consentono di porre diagnosi sono:\nPrima di sottoporre il paziente a indagini invasive, tuttavia, \u00e8 necessario valutare le caratteristiche cliniche che possono indirizzare il sospetto diagnostico. Alcuni autori hanno sviluppato sistemi predittivi basati su et\u00e0, sesso, precedente evidenza di aterosclerosi, modalit\u00e0 di insorgenza dell'ipertensione e altri possibili fattori di rischio.\nEziologia.\nL'aterosclerosi \u00e8 la causa pi\u00f9 frequente di stenosi dell'arteria renale, in particolare quando l'ipertensione insorge improvvisamente dopo i 50 anni. La displasia fibromuscolare rappresenta invece la causa principale nei pazienti pi\u00f9 giovani, in particolare nelle donne sotto i 40 anni. Altre cause pi\u00f9 rare di stenosi, come le arteriti, gli aneurismi delle arterie renali, la trombosi delle stesse e la compressione dall'esterno ad opera di tumori di varia natura.\nFisiopatologia.\nLe cellule granulari dell'apparato iuxtaglomerulare nel rene colpito dalla stenosi rilevano una riduzione del flusso di sangue, che viene interpretata come un calo della pressione arteriosa. Il rene quindi risponde attivando il sistema renina-angiotensina-aldosterone, innescando cio\u00e8 la sintesi e la liberazione nel circolo ematico di sostanze che concorrono ad aumentare i valori pressori. Questo, in un soggetto che precedentemente aveva normali valori di pressione arteriosa, porta a ipertensione. Al tempo stesso la riduzione del flusso di sangue attraverso i glomeruli nel rene interessato determina diminuzione della velocit\u00e0 di filtrazione glomerulare, cio\u00e8 della capacit\u00e0 del rene di depurare il sangue. Questo, insieme al danno determinato dall'ipertensione sull'altro rene, pu\u00f2 determinare nel tempo l'instaurarsi di insufficienza renale cronica, la cui probabilit\u00e0 e rapidit\u00e0 di evoluzione differiscono in base alla causa della stenosi.\nTrattamento.\nStenosi aterosclerotica dell'arteria renale.\nIl primo trattamento \u00e8 di tipo farmacologico e comprende farmaci antipertensivi, antiaggreganti e farmaci che controllano i livelli di colesterolo nel sangue come le statine. Tra i farmaci antipertensivi, particolare attenzione deve essere posta all'uso di ACE inibitori e sartani, che, bloccando il sistema renina-angiotensina, controllano efficacemente la pressione arteriosa ma possono determinare una diminuzione della velocit\u00e0 di filtrazione glomerulare di vario grado fino all'insufficienza renale acuta.\nI trattamenti invasivi (rivascolarizzazione) sono indicati nei casi di stenosi che determinano ipertensione non controllabile dalla terapia con ipertrofia ventricolare sinistra, edema polmonare ricorrente o in caso di rapido peggioramento della funzione renale. La procedura pi\u00f9 frequentemente utilizzata \u00e8 l'angioplastica, ovvero la dilatazione dell'arteria mediante un catetere endovascolare con palloncino, con o senza impianto di stent. Uno studio di metanalisi del 2003 ha concluso che l'angioplastica \u00e8 una procedura sicura ed efficace nel trattamento di questa patologia, sebbene 7 studi clinici randomizzati e controllati non abbiano dimostrato benefici per il paziente in termini di miglioramento della pressione arteriosa o della funzione renale.\nLa rivascolarizzazione chirurgica (bypass aortorenale), che rappresentava l'unica tecnica disponibile prima dell'introduzione dell'angioplastica, consiste nella connessione chirurgica tra l'aorta e l'arteria renale a valle della stenosi mediante una vena. Attualmente essa \u00e8 riservata ai casi che non sono efficacemente risolti dall'angioplastica o quando quest'ultima non sia applicabile.\nDisplasia fibromuscolare.\nL'angioplastica con o senza impianto di stent rappresenta la terapia standard in questa causa di stenosi ed \u00e8 efficace soprattutto nei pazienti pi\u00f9 giovani, con ipertensione datata da relativamente poco tempo. Nei casi in cui la stenosi \u00e8 associata a dilatazioni aneurismatiche importanti \u00e8 necessaria la rivascolarizzazione chirurgica."}
{"id": "4507182", "revid": "2048388", "url": "https://it.wikipedia.org/wiki?curid=4507182", "title": "Campionati del mondo di triathlon long distance del 2013", "text": "I Campionati del mondo di triathlon long distance del 2013 (XX edizione) si sono tenuti a Belfort in Francia, nei giorni dell'1 e 2 giugno 2013.\nTra gli uomini ha vinto il francese Bertrand Billard, mentre la gara femminile \u00e8 andata all'australiana Melissa Hauschildt."}
{"id": "4507190", "revid": "466539", "url": "https://it.wikipedia.org/wiki?curid=4507190", "title": "Stadio 5 luglio", "text": "Lo Stadio 5 luglio () \u00e8 un impianto sportivo situato ad Alessandretta, in Turchia.\n\u00c8 lo stadio di casa del \u0130skenderun Demir \u00c7elikspor e del \u0130skenderunspor.\nDopo varie ristrutturazioni, nel 2008 la capienza dello stadio \u00e8 stata portata a 12 390 posti a sedere. \nNel 2008 vi sono stati installati dei parafulmini in tribuna, una biglietteria elettronica, un maxischermo ed \u00e8 stato potenziato il sistema d'illuminazione.\nIl campo \u00e8 in erba naturale e misura 68 x 105 metri."}
{"id": "4507192", "revid": "580197", "url": "https://it.wikipedia.org/wiki?curid=4507192", "title": "Polisportiva Comunale Almennese Atalanta Femminile 2006-2007", "text": "Questa voce raccoglie le informazioni riguardanti la Polisportiva Comunale Almennese Atalanta Femminile nelle competizioni ufficiali della stagione 2006-2007.\nMaglie e sponsor.\nLa tenuta di gioco riprendeva quella utilizzata dall' maschile, con quella interna classica con maglia a strisce nerazzurre con colletto a V nero, abbinata a calzoncini e calzettoni neri e quella esterna completamente bianca, mentre il fornitore delle tenute era Erre\u00e0.\nOrganigramma societario.\nTratto dal sito \"Football.it\".\nArea amministrativa\nArea tecnica\nRosa.\nRosa e ruoli tratti dal sito \"Football.it\".\nRisultati.\nCoppa Italia.\nPrimo turno.\nPrimo turno Serie A e Serie A2, Girone 2"}
{"id": "4507194", "revid": "132266", "url": "https://it.wikipedia.org/wiki?curid=4507194", "title": "Dipartimento per la Semplificazione Normativa", "text": ""}
{"id": "4507203", "revid": "132266", "url": "https://it.wikipedia.org/wiki?curid=4507203", "title": "Ufficio Nazionale Antidiscriminazioni Razziali", "text": ""}
{"id": "4507208", "revid": "201394", "url": "https://it.wikipedia.org/wiki?curid=4507208", "title": "Indianola Records", "text": "L'Indianola Records \u00e8 un'etichetta discografica indipendente statunitense, fondata nel 1999 da John Giddens e Matt Shelton.\nDopo aver pubblicato l'album dei Life Before \"Reflections on Tomorrow\", la popolarit\u00e0 dell'etichetta crebbe notevolmente nel 2001 con la pubblicazione dell'album di debutto degli Evergreen Terrace."}
{"id": "4507216", "revid": "767487", "url": "https://it.wikipedia.org/wiki?curid=4507216", "title": "Annette Funicello", "text": "Biografia.\nInizi\u00f2 la propria carriera come attrice bambina all'et\u00e0 di dodici anni. Divent\u00f2 famosa come una delle pi\u00f9 popolari \"Mouseketeers\" delle prime edizioni della trasmissione televisiva \"Mickey Mouse Club\". Da ragazza pass\u00f2 ad una carriera di successo come cantante interpretando brani pop come \"O Dio Mio\", \"Tall Paul\" e \"Pineapple Princess\", e si impose come attrice diventando, al fianco di Frankie Avalon, la star del genere cinematografico detto \"beach party\", piuttosto popolare verso la met\u00e0 degli anni sessanta.\nDopo la fine degli anni sessanta, dirad\u00f2 le proprie apparizioni sul grande schermo, limitandosi a occasionali partecipazioni a serie televisive in qualit\u00e0 di ospite speciale.\nSi spos\u00f2 due volte: la prima, nel 1965, con Jack Gilardi dal quale ebbe tre figli, mentre nel 1986 si rispos\u00f2 con l'allevatore e allenatore di cavalli Glen Holt.\nNel 1992 la Funicello rese noto che le era stata diagnosticata la sclerosi multipla. Mor\u00ec per le complicazioni della malattia l'8 aprile 2013."}
{"id": "4507231", "revid": "132266", "url": "https://it.wikipedia.org/wiki?curid=4507231", "title": "Ministri per le politiche comunitarie della Repubblica Italiana", "text": ""}
{"id": "4507233", "revid": "1543377", "url": "https://it.wikipedia.org/wiki?curid=4507233", "title": "Villa Soriano", "text": "Villa Soriano \u00e8 una localit\u00e0 del dipartimento di Soriano in Uruguay. \u00c8 situata sulle rive del R\u00edo Negro. \u00c8 stata il capoluogo dell'omonimo dipartimento dal 27 gennaio 1816 al 6 luglio 1857.\nStoria.\nLa localit\u00e0 fu fondata in 1662 come \"riduzione\" dominica con il nome di \"Santo Domingo Soriano\" sulla costa attualmente argentina del fiume uruguay; tra il 1708 e il 1718 fu trasferita nella sua ubicazione definitiva, vicina alla confluenza tra il R\u00edo Negro e l'Uruguay.\nIl 28 febbraio 1811, a seguito di una sollevazione capeggiata dall'ufficiale delle milizie Ram\u00f3n Fern\u00e1ndez, la localit\u00e0 si ribell\u00f2 alle autorit\u00e0 coloniali spagnole; pochi giorni dopo, il 4 aprile, le milizie orientali, appoggiate da un piccolo contingente inviato da Buenos Aires e guidato da Miguel Estanislao Soler, sconfisse una flottiglia realista che aveva risalito il R\u00edo Negro per riconquistare la citt\u00e0; la battaglia di Soriano fu il primo vero scontro armato nella \"Banda Oriental\", odierno Uruguay, delle guerre d'indipendenza ispanoamericana.\nPopolazione.\nAl censimento del 2011, Villa Soriano contava una popolazione di 1124 abitanti."}
{"id": "4507235", "revid": "287204", "url": "https://it.wikipedia.org/wiki?curid=4507235", "title": "Madonna Madre dei Bambini", "text": "La Madonna Madre dei Bambini \u00e8 un'immagine di Maria venerata nel santuario della Madre dei Bambini di Cigoli, presso San Miniato.\nStoria.\nL'origine del culto e della devozione alla Madonna di Cigoli ha inizio fin dal XIII secolo:\nle fonti storiche attestano i pellegrinaggi da molti luoghi della Toscana. La venerazione per l'immagine della Madonna \u00e8 confermata dalla costruzione di una cappella e di un tabernacolo monumentale.\nFra le prime testimonianze di esistenza del culto mariano \u00e8 l'evento che accadde il 21 luglio del 1317, quando gli abitanti di Cigoli riuscirono facilmente a rientrare in possesso della rocca che era stata conquistata l'anno precedente del signore di Pisa, Uguccione della Faggiuola. Si narra che la Vergine apr\u00ec miracolosamente il varco agli assedianti; in segno di riconoscimento alla Madonna furono liberati tutti i prigionieri.\nIl culto nel XIV secolo.\nLa presenza del culto legato nella zona nella seconda met\u00e0 del secolo XIV, \u00e8 confermato anche dalla diffusione di alcune analoghe icone a rilievo, che presentavano gli stessi attributi iconografici della Madonna dei Bimbi. Lo scultore Nino Pisano realizz\u00f2 nel 1370 un'opera molto simile, la Madonna dei Vetturini, destinata alla Chiesa di Santa Maria della Spina.\nNel 1965 nell'archivio della diocesi di Lucca furono rinvenute alcune pergamene, datate 1335, che parlano di \u201cun'immagine della Beata Vergine Maria, in una certa tavola posta in un certo altare, fuori dal coro, (quindi non all'altar maggiore) nella chiesa di San Michele di Ceuli, piviere di Fabbrica, distretto e contado di San Miniato, diocesi di Lucca\". Da cio\u00f2 \u00e8 possibile evincere che il culto per la Madre dei Bimbi \u00e8 antecedente al 1335.\nL'evento miracoloso del 1451.\nIl miracolo del 1451, ricordato nell'affresco del sanminiatese Dilvo Lotti, presente nella cappella della Madonna, attribu\u00ec il titolo di \"Madre dei Bimbi\" e ne increment\u00f2 il culto. L'evento miracoloso fu successivamente attestato e riconosciuto della Santa Sede nel 1791 con un documento ufficiale, ancora conservato nell'archivio storico del Santuario.\nIl 21 luglio 1451 la Madonna di Cigoli intercesse per riportare in vita un bambino. Secondo il racconto della tradizione, una donna appartenente alla famiglia Mainardi, che viveva nel paese di Treggiaia, la quale aveva perso gi\u00e0 due figli, era stata minacciata di morte dal marito, nel caso avessero perso anche il terzo appena nato. Il bambino effettivamente mor\u00ec, e la donna in preda alla disperazione si rec\u00f2 presso il fiume Roglio, nell'intento di suicidarsi. Lungo le rive del torrente incontr\u00f2 per\u00f2 una signora \"di nobile aspetto\" che la dissuase dal porre fine alla propria vita, assicurandole che il bambino sarebbe stato di nuovo in vita. Prima di sparire circondata da una luce, la donna afferm\u00f2 anche di chiamarsi Maria, e di abitare a Cigoli, tra Rocco e Michele (il riferimento \u00e8 ai santi raffigurati nei dipinti presenti nella chiesa). Tornata a casa, la Mainardi ritrov\u00f2 in vita il bambino: non riusc\u00ec per\u00f2 a rintracciare a Cigoli la misteriosa signora che aveva incontrato al fiume. Allora il preposto degli Umiliati (ordine insediato al castello di Cigoli), appresi i dettagli di quanto era successo, le mostr\u00f2 l'immagine della Madonna, presente in chiesa: la donna identific\u00f2 in quella figura la \"signora di nobile aspetto\". La notizia dell'evento increment\u00f2 il culto per l\u00b4immagine alla quale, in ricordo di quel gesto di particolare protezione verso i bambini, venne attribuito da allora il titolo di \"Madre dei Bambini o Bimbi\".\nL'incoronazione della Sacra immagine.\nIl 13 luglio 1929 avvenne il riconoscimento definitivo del culto, con il conferimento del titolo di Taumaturga all'immagine di Cigoli. Il cardinale Pietro Maffi, arcivescovo di Pisa, insieme ai vescovi di San Miniato, Carlo Falcini, e di Pescia, Angelo Simonetti, in unione con il Capitolo Vaticano, incoron\u00f2 l'immagine della Madonna con due corone e uno scettro in oro.\nLa devozione nei secoli.\nTra i devoti al culto alla Vergine di Cingoli, \u00e8 ricordato da una lapide il Beato Giovanni Colombini, nella cui biografia, opera di Feo Belcari \u00e8 attestato che nel 1363, venuto a conoscenza dei miracoli ottenuti per intercessione della Madonna, giunse al santuario in pellegrinaggio: \u201cFecero la via del castello di Cigoli; e quivi con grandissima divozione fu discoperta loro quella graziosa figura di Nostra Donna, alla quale tutti affettuosamente raccomandarono\u201d, e sost\u00f2 in preghiera, raccomandandosi insieme alla Madre, e con loro tutti gli abitanti della Toscana, in riferimento alle varie guerre che imperversavano allora la regione.\nFranco Sacchetti, poeta e scrittore del XIV secolo, cita l'immagine nei suoi scritti, come ricorda una lapide, facendo riferimento alla Sacra immagine anche nella Novella CCXXX attraverso le avventure di Bate: \"Lo Bate credette ogni cosa e botossi di non andare pi\u00f9 a cena fuori;e botossi e fecesi fare in un sacco di cera co' malandrini d'intorno e mandallo a Cigoli\" . In una sua lettera al perugino Jacomo di Conte, sottolineava la fama di cui godeva il Santuario: la Vergine di Cigoli era amata molto gi\u00e0 precedentemente all'immagine della SS. Annunziata di Firenze, databile poco oltre la met\u00e0 del Trecento.\nIl filosofo e scrittore Augusto Conti, nato a San Pietro alle Fonti di San Miniato nel 1822, nella sua opera \"Evidenza, Amore, Fede\" descrivendo una passeggiata con un amico, ricorda la sua visita al Santuario, citando il noto miracolo: \u201dEntrammo in chiesa, salutammo la benedetta immagine di Maria, alla quale un giorno dell'anno le donne di quelle vicinanze recano i loro figliuoli, perch\u00e9 la pietosa Signora narrasi che risuscitasse il fanciullo ad una povera madre\u201d.\nNegli scritti di Giovanni Sercambi di Lucca e del pistoiese Luca Dominici, \u00e8 documentato che agli inizi del XV secolo un gruppo di quattromila persone, appartenenti al movimento penitenziale laico dei Bianchi (cos\u00ec chiamati per l'abito bianco con cappuccio che indossavano) giunse a Cigoli in seguito alla profezia di due veggenti, le quali sostenevano che se i fedeli si fossero recati in pellegrinaggio alla Madonna di Cigoli, indossando la veste dei Bianchi, avrebbero ottenuto il perdono dei loro peccati.\nNel 1867 la baronessa Elena Sonnino della Rocca scrisse un'opera in versi in onore della Madre dei Bimbi \u201dd'un insigne miracolo operato dalla Santissima Vergine del rosario che si venera nella Chiesa pievana di San Giovanni\u201d. I Baroni Sonnino e la famiglia Carranza nel 1901 sostenne le spese necessaria per alcune opere nella chiesa. \nCome documentato da un ex-voto, durante la prima guerra mondiale trecentosettantatre soldati del fronte, chiesero la protezione della Madonna e inviarono offerte per al santuario.\nMolto numerosi sono ex voto, conservati nel corso dei secoli, che sono custoditi al Museo Diocesano d'arte sacra di San Miniato.\nTra i pi\u00f9 preziosi e antichi \u00e8 quello donato dal pittore e architetto Lodovico Cardi detto \"Il Cigoli\", il quale, secondo Dilvo Lotti e Anna Matteoli ha reso omaggio alla Madre dei Bimbi con una tavoletta votiva dipinta nel 1598: vi \u00e8 ritratto il nipote Giovan Battista Cardi assieme alla madre, inginocchiati in preghiera dinnanzi all'immagine della Vergine di Cigoli, chiedendo l'intercessione di Maria Madre dei Bimbi per consentire la guarigione del fanciullo essendo quest'ultimo \"nato zoppo\" come riporta l'iscrizione presente sulla tavoletta, datata intorno ai primi anni del XX secolo in sostituzione di quella originaria oramai logorata dal tempo ma ritrovata da Anna Matteoli in un manoscritto conservato nell'archivio dell'Accademia degli Euteleti di San Miniato: \"Gio:Batta di Ulivieri di Battista Ulivieri di Francesco Nanni di Cecco di Ciardo, essendo nato zoppo di anni 4 fu votato alla Madonna di Cigoli a di 20 agosto fu liberato per sua grazia. A.D. MDIIC\"\nUn'altra parte di questi oggetti \u00e8 custodita nella \"Sala degli ex voto\", locale adiacente al Santuario. In un quadretto votivo, risalente al 1933, molto ben conservato, \u00e8 ritratto il miracolo operato dalla Vergine Maria di Cigoli verso Martino Estratti, un piccolo bimbo che abitava nel Borgo assieme alla famiglia, il quale affacciandosi alla finestra era precipitato da molti metri di altezza, e rimase incolume grazie all'intercessione della Madre dei Bimbi. Tra le tavolette votive pi\u00f9 recenti, \u00e8 presente anche quella donata dal Cardinale Pietro Maffi, in riconoscenza alla Madonna di Cigoli nel 1929.\nIl furto e la restituzione del 1986.\nA causa di un incendio provocato dalla caduta di un fulmine sul Santuario nella notte del 31 dicembre 1979, l'immagine della Madre dei Bimbi fu gravemente danneggiata dall'azione del fumo e delle fiamme. Durante il delicato restauro ad opera della Sovrintendenza dei Beni Culturali di Pisa, era stata riportata al Santuario di Cigoli in occasione della festa annuale il 13 luglio 1980, ma nella notte tra il 17 e il 18 luglio fu trafugata. Dopo sei anni fu restituita perfettamente restaurata, in seguito alla conversione degli autori del furto: \"Fino a quel pomeriggio inoltrato del 6 dicembre 1986, pieno di nebbia, quando qualcuno suon\u00f2 alla porta della canonica. Don Taddei smette di imbiancare e va ad aprire\" \nL'episodio \u00e8 raffigurato nella Pala della Restituzione, che il pittore Luca Macchi (allievo del Maestro Dilvo Lotti) ha riprodotto dal 2009 al 2011 e collocata sulla prima delle tre pareti della navata dedicata alla Madre dei Bimbi.\nNel ricordo di tali avvenimenti, ogni anno, dal 6 dicembre 1986, nei giorni del 6, 7 e 8 dicembre, il Santuario e la parrocchia di Cigoli danno vita ad una serie di eventi per commemorare la restituzione della Sacra Immagine di Maria Madre dei Bimbi, attraverso la tradizionale processione per le vie di Cigoli nel giorno dell'Immacolata Concezione.\nLa venerazione verso la Vergine Santissima di Cigoli \u00e8 tutt'oggi assai viva, con celebrazioni liturgiche eprocessioni. Numerosi sono i pellegrinaggi, anche di fedeli che percorrono la via francigena."}
{"id": "4507238", "revid": "287204", "url": "https://it.wikipedia.org/wiki?curid=4507238", "title": "Episodi di Dragnet (serie televisiva 1951) (prima stagione)", "text": "La prima stagione della serie televisiva Dragnet \u00e8 andata in onda negli Stati Uniti dal 16 dicembre 1951 al 19 giugno 1952 sulla NBC."}
{"id": "4507240", "revid": "443105", "url": "https://it.wikipedia.org/wiki?curid=4507240", "title": "Santo Domingo Soriano", "text": ""}
{"id": "4507246", "revid": "686936", "url": "https://it.wikipedia.org/wiki?curid=4507246", "title": "Johnathan Hankins", "text": "Carriera professionistica.\nNew York Giants.\nHankins fu scelto nel corso del secondo giro del Draft 2013 dai New York Giants. Debutt\u00f2 come professionista nella settimana 5 contro i Philadelphia Eagles mettendo a segno 5 tackle. La sua stagione da rookie si concluse con 16 tackle in 11 presenze, nessuna delle quali come titolare.\nIl primo sack in carriera lo mise a segno nella settimana 2 della stagione 2014 su Carson Palmer degli Arizona Cardinals. La sua seconda annata si chiuse disputando come titolare tutte le 16 partite, con 51 tackle, 7 sack (secondo nella squadra dietro Jason Pierre-Paul) e un fumble forzato.\nIndianapolis Colts.\nNel 2017 Hankins ha firmato con gli Indianapolis Colts. Il 17 marzo 2018, Hankins fu svincolato.\nOakland/Las Vegas Raiders.\nNel 2018 Hankins firm\u00f2 con gli Oakland Raiders. Nel marzo del 2021 firm\u00f2 un nuovo contratto annuale del valore di 3,5 milioni di dollari."}
{"id": "4507249", "revid": "580197", "url": "https://it.wikipedia.org/wiki?curid=4507249", "title": "Polisportiva Comunale Almennese Atalanta Femminile 2007-2008", "text": "Questa voce raccoglie le informazioni riguardanti la Polisportiva Comunale Almennese Atalanta Femminile nelle competizioni ufficiali della stagione 2007-2008.\nMaglie e sponsor.\nLa tenuta di gioco riprendeva quella utilizzata dall' maschile, con quella interna classica con maglia a strisce nerazzurre con colletto a V nero, abbinata a calzoncini e calzettoni neri e quella esterna completamente bianca, mentre il fornitore delle tenute era Erre\u00e0.\nOrganigramma societario.\nTratto dal sito \"Football.it\".\nArea amministrativa\nArea tecnica\nRosa.\nRosa e ruoli tratti dal sito \"Football.it\".\n "}
{"id": "4507254", "revid": "228587", "url": "https://it.wikipedia.org/wiki?curid=4507254", "title": "Episodi di Dragnet (serie televisiva 1951) (seconda stagione)", "text": "La seconda stagione della serie televisiva Dragnet \u00e8 andata in onda negli Stati Uniti dall'11 settembre 1952 al 25 giugno 1953 sulla NBC."}
{"id": "4507259", "revid": "686936", "url": "https://it.wikipedia.org/wiki?curid=4507259", "title": "Jonathan Bostic", "text": "Carriera professionistica.\nChicago Bears.\nBostic fu scelto nel corso del secondo giro del Draft 2013 dai Chicago Bears. Debutt\u00f2 come professionista nella vittoria della settimana 1 contro i Cincinnati Bengals. Nella settimana 7 contro i Washington Redskins disput\u00f2 la prima gara come titolare mettendo a segno 8 tackle. Il primo intercetto in carriera lo fece registrare nella settimana 11 su Joe Flacco dei Baltimore Ravens nella vittoria dei Bears ai supplementari. Due settimane dopo mise a segno il primo sack in carriera contro i Minnesota Vikings. La sua stagione da rookie si concluse con 57 tackle, 2 sack e un intercetto in 16 partite, 9 delle quali come titolare. Nella successiva sal\u00ec a 84 tackle in 13 presenze (8 come partente).\nNella gara del settimo turno della stagione 2020, Bostic fu espulso per un colpo proibito che infortun\u00f2 il quarterback dei Dallas Cowboys Andy Dalton."}
{"id": "4507260", "revid": "287204", "url": "https://it.wikipedia.org/wiki?curid=4507260", "title": "Episodi di Dragnet (serie televisiva 1951) (terza stagione)", "text": "La terza stagione della serie televisiva Dragnet \u00e8 andata in onda negli Stati Uniti dal 3 settembre 1953 al 27 maggio 1954 sulla NBC."}
{"id": "4507261", "revid": "686936", "url": "https://it.wikipedia.org/wiki?curid=4507261", "title": "Jon Bostic", "text": ""}
{"id": "4507262", "revid": "1543377", "url": "https://it.wikipedia.org/wiki?curid=4507262", "title": "Hydra (corazzata)", "text": "L'Hydra (in greco \"\u03a5\u03b4\u03c1\u03b1\") \u00e8 stata una corazzata di tipo \"\"ironclad\" (con lo scafo protetto da uno spessa corazza in ferro) della Regia marina greca, capoclasse dell'omonima classe navale.\nOrdinata nel 1885 in risposta all'espansionismo navale attuato dall'Impero ottomano, venne varata quattro anni pi\u00f9 tardi nel cantiere francese di Saint-Nazaire, per essere quindi consegnata al paese ellenico nel 1892. Partecip\u00f2 alla guerra greco-turca e alla prima guerra balcanica, dove venne impiegata nelle battaglie di Elli e Lemno. Non prese parte invece alla prima guerra mondiale, al termine della quale venne convertita in nave d'addestramento. Venne infine demolita nel 1929.\nCaratteristiche.\nIl governo del primo ministro greco Charilaos Trikoupis ordin\u00f2 di tre nuove corazzata di tipo \"ironclad\"\" della classe Hydra nel 1885. L'\"Hydra\" venne commissionata alla societ\u00e0 francese Ateliers et Chantiers de la Loire che ne avvi\u00f2 i lavori nel proprio cantiere navale di Saint-Nazaire. Varata nel 1889, venne inviata alla Regia marina greca nel 1892, assieme alle sorelle \"Spetsai\" e \"Psara\". La nave risultava essere lunga 102,01 m, larga 15,80 m ed aveva un pescaggio di 5,5 m, per complessive 4.800 t di dislocamento. L'apparato propulsivo era costituito da due motori a vapore in grado di erogare 6.700 hp (5.000 kW), che le davano la capacit\u00e0 di navigare a 17 nodi (31 km/h) di velocit\u00e0. La riserva di carbone ammontava a 500 tonnellate.\nL'armamento principale dell'\"Hydra\" consisteva in tre cannoni da 270\u00a0mm, di cui due (lunghi 34 volte il calibro \u2013 L/34) in barbette posizionate ai lati della parte anteriore della sovrastruttura, e uno, lungo 28 volte il calibro, in una torretta a poppa. Sotto i due cannoni da 270\u00a0mm della sovrastruttura erano posizionati quattro cannoni da 150\u00a0mm L/36 in altrettante casematte, mentre un quinto cannone da 150\u00a0mm si trovava nella parte centrale della sovrastruttura. Per difendersi dalle torpediniere erano stati installati quattro cannoni da 86\u00a0mm L/22, quattro cannoni da 3 libbre, altri quattro da una libbra e sei cannoni revolver sempre da una libbra. Erano presenti inoltre tre tubi lanciasiluri da 360\u00a0mm. La corazzatura era in acciaio normale prodotto dalla Schneider-Creusot francese misto ad acciaio composito: la cintura corazzata era spessa 300\u00a0mm, mentre le barbette delle batterie di cannoni principali arrivavano a 360\u00a0mm.\nStoria.\nDurante la guerra greco-turca (1897) l'intervento delle potenze occidentali imped\u00ec alla Grecia di sfruttare appieno la propria superiorit\u00e0 navale contro l'Impero ottomano. Di conseguenza, anche l'\"Hydra\" non intraprese azioni di rilievo durante il conflitto. Dal 1897 al 1900 tutte e tre le corazzate della classe Hydra vennero parzialmente rimodernate nell'armamento. In particolare, l'\"Hydra\" fu inviata nei cantieri francesi della Soci\u00e9t\u00e9 Nouvelle des Forges et Chantiers de la M\u00e9diterran\u00e9e, che provvide a rimpiazzarne i piccoli calibri con un cannone da 99\u00a0mm a prua, otto cannoni da 9\u00a0lb, quattro da 3\u00a0lb e 10 cannoni revolver da una libbra; uno dei tre tubi lanciasiluri fu tolto per far spazio ad un cannone da 380\u00a0mm. In altri lavori durati dal 1908 al 1910 i vecchi cannoni da 150\u00a0mm vennero sostituiti con dei pezzi dello stesso calibro L/45.\nDue mesi dopo l'avvio della prima guerra balcanica, che vide contrapporsi l'Impero ottomano e la Lega Balcanica, di cui la Grecia era parte, la marina militare ottomana attacc\u00f2 quella greca che stava bloccando i Dardanelli. La flotta greca, che includeva l'incrociatore corazzato \"Georgios Averof\" e tutte e tre le corazzate della classe Hydra, salparono dall'isola di Imbro, incrociando la flotta avversaria (vecchie corazzate \"Barbaros Hayreddin\" e \"Turgut Reis\", nove cacciatorpediniere e sei torpediniere) dopo le 09:30, dando cos\u00ec inizio alla battaglia di Elli (16 dicembre 1912). Gli ottomani aprirono per primi il fuoco alle 09:50 da una distanza di oltre 13,5\u00a0km, a cui segu\u00ec la risposta greca dopo dieci minuti, da una distanza per\u00f2 di circa 8\u00a0km. Messa in difficolt\u00e0, la flotta ottomana ripieg\u00f2 in disordine entro un'ora nei Dardanelli.\nGli ottomani organizzarono quindi un piano per far allontanare il potente \"Georgios Averof\" dai Dardanelli, che prevedeva di far uscire dal blocco greco l'incrociatore protetto \"Hamidiye\" per farlo scorrazzare nel mar Egeo, sperando che l'incrociatore greco si fosse mosso alla sua ricerca. Il \"Georgios Averof\" invece non si mosse, e quando una nuova squadra navale ottomana si fece avanti dando inizio alla battaglia di Lemno, vennero nuovamente respinte con pesanti danni a due corazzate. L'\"Hydra\" e le altre navi dell'omonima classe, bench\u00e9 presenti alla battaglia, non riuscirono a prendere parte ai combattimenti perch\u00e9 troppo lente.\nPer il 1914 l'\"Hydra\" era stata assegnata all'addestramento e ritirata dal servizio attivo. Alla fine del luglio dello stesso anno, quando scoppi\u00f2 la prima guerra mondiale, il re filo-tedesco Costantino I di Grecia decise di rimanere neutrale. Nel 1915 la Triplice intesa sbarc\u00f2, col permesso di Costantino I, dei soldati a Salonicco, ma la tensione sal\u00ec fino a quando il Re greco sostitu\u00ec il primo ministro Eleutherios Venizelos, filo-Alleato, che stabil\u00ec un governo rivoluzionario a Salonicco. Nell'ottobre 1916 l'\"Hydra\" e un paio di torpediniere di unirono a Venizelos, ma i francesi disarmarono le navi ponendole nella riserva fino alla fine della guerra. L'\"Hydra\" venne messa a riposo nel 1918 e cancellata dal registro navale l'anno successivo, con la previsione di venderla come rottame nel 1921. Nel 1922 tuttavia la nave riprese la vecchia funzione di nave per l'addestramento, ruolo che mantenne fino al 1929, quando venne demolita."}
{"id": "4507267", "revid": "300067", "url": "https://it.wikipedia.org/wiki?curid=4507267", "title": "Episodi di Dragnet (serie televisiva 1951) (quarta stagione)", "text": "La quarta stagione della serie televisiva Dragnet \u00e8 andata in onda negli Stati Uniti dal 26 agosto 1954 al 26 maggio 1955 sulla NBC."}
{"id": "4507270", "revid": "192549", "url": "https://it.wikipedia.org/wiki?curid=4507270", "title": "Regia Camera di Summaria", "text": ""}
{"id": "4507271", "revid": "28592", "url": "https://it.wikipedia.org/wiki?curid=4507271", "title": "Vladimir Solov'ev", "text": ""}
{"id": "4507272", "revid": "827882", "url": "https://it.wikipedia.org/wiki?curid=4507272", "title": "Episodi di Dragnet (serie televisiva 1951) (quinta stagione)", "text": "La quinta stagione della serie televisiva Dragnet \u00e8 andata in onda negli Stati Uniti dal 1\u00ba settembre 1955 al 31 maggio 1956 sulla NBC."}
{"id": "4507276", "revid": "58492774", "url": "https://it.wikipedia.org/wiki?curid=4507276", "title": "Santa Margherita di Bobbio", "text": ""}
{"id": "4507277", "revid": "827882", "url": "https://it.wikipedia.org/wiki?curid=4507277", "title": "Episodi di Dragnet (serie televisiva 1951) (sesta stagione)", "text": "La sesta stagione della serie televisiva Dragnet \u00e8 andata in onda negli Stati Uniti dal 27 settembre 1956 al 23 maggio 1957 sulla NBC."}
{"id": "4507278", "revid": "254059", "url": "https://it.wikipedia.org/wiki?curid=4507278", "title": "Ziliola dei Bonacolsi", "text": "Biografia.\nConosciuta anche come Gigliola, era l'ultimogenita di Bonaventura dei Bonacolsi detto \"Butirone\", podest\u00e0 di Modena e di Bonella Cavalcab\u00f2, figlia di Carlo Cavalcab\u00f2, marchese di Viadana.\nDopo il colpo di Stato del 1328 che port\u00f2 i Gonzaga al dominio di Mantova cacciando i Bonacolsi, Ziliola, rifugiatasi a Cremona presso la famiglia materna, rimase l'unica superstite ed erede delle immense propriet\u00e0 della nobile casata. Mor\u00ec nel 1349 e per testamento lasci\u00f2 le sue ricchezze agli eredi, che gi\u00e0 nel 1353 iniziarono a vendere. Nel 1355 venne perfezionato l'acquisto della \"Magna Domus\" e del Palazzo del Capitano di Mantova da parte dei figli di Ludovico I Gonzaga, Filippino, Guido e Feltrino, nuovi signori della citt\u00e0."}
{"id": "4507279", "revid": "3115", "url": "https://it.wikipedia.org/wiki?curid=4507279", "title": "Direttore scientifico", "text": "Il direttore scientifico \u00e8 la figura professionale che nell'ambito di una organizzazione dirige, promuove e coordina l'attivit\u00e0 scientifica in un determinato settore d'attivit\u00e0 o disciplina.\nAmbiti.\nSanit\u00e0.\nIn ambito sanitario \u00e8 responsabile della ricerca scientifica e ne gestisce il budget, concordato annualmente con il direttore generale, sulla base del bilancio approvato e degli indirizzi del consiglio di amministrazione.\nIl direttore scientifico esprime parere obbligatorio al direttore generale sulle determinazioni inerenti alle attivit\u00e0 cliniche e scientifiche, le assunzioni e l'utilizzo del personale medico e sanitario non medico. Prevedono questa figure tra l'altro l'Istituto ortopedico Rizzoli, il Policlinico di Milano, l'Istituto nazionale tumori e in generale tutti gli istituti di ricovero e cura a carattere scientifico (IRCCS).\nIl direttore scientifico negli IRCCS \u00e8 nominato dal ministro della Sanit\u00e0, sentito il presidente della Regione ove ha sede l'istituto. La nomina dei direttori scientifici \u00e8 regolamentata dal DPR 42 del 26 febbraio 2007.\nEditoria.\nIn editoria il direttore scientifico \u00e8 il responsabile dei contenuti di pubblicazioni enciclopediche, periodici e riviste a carattere scientifico, fermo restando le responsabilit\u00e0 di fronte alla legge del direttore responsabile.\nBeni culturali.\nLa figura del direttore scientifico \u00e8 prevista anche nel campo dei beni culturali in musei e siti archeologici."}
{"id": "4507280", "revid": "757396", "url": "https://it.wikipedia.org/wiki?curid=4507280", "title": "Episodi di Dragnet (serie televisiva 1951) (settima stagione)", "text": "La settima stagione della serie televisiva Dragnet \u00e8 andata in onda negli Stati Uniti dal 26 settembre 1957 al 26 giugno 1958 sulla NBC."}
{"id": "4507282", "revid": "1318658", "url": "https://it.wikipedia.org/wiki?curid=4507282", "title": "Serie A1 GAF", "text": "La Serie A1 GAF (come viene chiamato il \"Campionato italiano di Serie A1 di Ginnastica Artistica Femminile\" nei referti della FGI) \u00e8 il massimo livello professionistico tra i campionati italiani di ginnastica artistica femminile a squadre. \u00c8 organizzato dalla Federazione Ginnastica d'Italia. Nell'anno 1997 \u00e8 stata introdotta la distinzione tra le serie \u00abA1\u00bb e \u00abA2\u00bb.\nLa massima competizione individuale \u00e8 invece rappresentata dai Campionati assoluti.\nFormula.\n\u00c8 una competizione tra 12 squadre; per ciascuna possono competere da 3 a 6 ginnaste. Il campionato si suddivide in 3 prove (o gare, o tappe); ogni prova prevede una competizione per ogni attrezzo e una classifica finale della prova. Per ogni squadra viene scartato il punteggio pi\u00f9 basso ottenuto nelle tre tappe. \nDal 2020 \u00e8 stata introdotta la formula della Final Six, per la quale dopo le prime 3 prove le migliori sei squadre in classifica partecipano a un'ulteriore tappa per stabilire la vincitrice.\nOgni societ\u00e0 deve utilizzare almeno 2 proprie ginnaste, e pu\u00f2 avvalersi della partecipazione di una ginnasta straniera non residente (che pu\u00f2 competere al massimo in 2 attrezzi) o di una ginnasta in prestito.\nAl termine di ogni campionato le ultime tre squadre in classifica retrocedono alla Serie A2, e nell'edizione successiva il loro posto viene preso dalle prime squadre classificate nella serie A2 della stagione conclusa. \nLa squadra vincitrice dello Scudetto \u00e8 quella che al termine delle gare di campionato ha il punteggio maggiore, e pu\u00f2 fregiarsi del titolo di \u00abCampione d'Italia\u00bb.\nLe prove.\nDalla stagione 2015, per ogni attrezzo possono competere fino a quattro ginnaste di ogni squadra, prendendo in considerazione al fine della classifica solamente i migliori tre punteggi, mentre in precedenza potevano salire sul l'attrezzo solamente tre ginnaste; i punti ottenuti da ogni ginnasta, sommati tra loro, costituiscono il punteggio di squadra per quell'attrezzo; ogni prova \u00e8 vinta dalla squadra che conquista il punteggio pi\u00f9 alto.\nEsiste la possibilit\u00e0 di assegnare titoli \"ex aequo\".\nGli attrezzi sono:\nOgni ginnasta che gareggia per la propria squadra deve salire su almeno un attrezzo.\nLa classifica.\nLa classifica di campionato \u00e8 solo di squadra, non esistono classifiche individuali (generali o per ogni prova); si basa sui punti ottenuti nelle classifiche di ciascuna gara, chiamati \u00abPunteggi speciali\u00bb:"}
{"id": "4507283", "revid": "643662", "url": "https://it.wikipedia.org/wiki?curid=4507283", "title": "Dinamo Stavropol'", "text": ""}
{"id": "4507286", "revid": "599013", "url": "https://it.wikipedia.org/wiki?curid=4507286", "title": "Under the Greenwood Tree", "text": ""}
{"id": "4507289", "revid": "599013", "url": "https://it.wikipedia.org/wiki?curid=4507289", "title": "Hiroyuki Takahashi", "text": "Carriera.\nFormatosi nella sezione calcistica del circolo sportivo dell'universit\u00e0 Hosei, nel 1984 fu assunto alla Mitsubishi Motors dove venne incluso nella rosa della squadra calcistica aziendale. Dopo essersi alternato per alcune stagioni con Akihisa Sonobe per il posto di portiere titolare, a partire dal 1989 inizi\u00f2 a ricoprire esclusivamente ruoli di riserva fino al ritiro, avvenuto in concomitanza con il passaggio della squadra allo status di squadra professionistica.\nNel corso della sua carriera, conclusasi nel 1992, ha disputato 58 incontri in massima serie."}
{"id": "4507290", "revid": "757396", "url": "https://it.wikipedia.org/wiki?curid=4507290", "title": "Episodi di Dragnet (serie televisiva 1951) (ottava stagione)", "text": "L'ottava stagione della serie televisiva Dragnet \u00e8 andata in onda negli Stati Uniti dal 23 settembre 1958 al 23 agosto 1959 sulla NBC."}
{"id": "4507291", "revid": "1442080", "url": "https://it.wikipedia.org/wiki?curid=4507291", "title": "Portugal Open 2013 - Singolare maschile", "text": "Il singolare maschile del Portugal Open 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Juan Mart\u00edn del Potro, ma non partecipa al torneo per infortunio.\nStanislas Wawrinka ha sconfitto in finale David Ferrer per 6-1, 6-4.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "4507293", "revid": "686936", "url": "https://it.wikipedia.org/wiki?curid=4507293", "title": "Latavius Murray", "text": "Carriera universitaria.\nLatavius inizi\u00f2 a giocare al college football con gli UCF Knights a partire dal 2008. Nel suo primo anno gioc\u00f2 8 partite, totalizzando 132 yard su corsa con 3 touchdown e 4 yard su ricezione. Dopo aver saltato la stagione 2009, nel suo anno da sophomore come red-shirt gioc\u00f2 14 partite, totalizzando 637 yard su corsa con 11 TD e 47 yard su ricezione con un TD. A fine anno gioc\u00f2 il Liberty Bowl contro i Georgia Bulldogs, vincendolo.\nNel suo anno da \"junior\" gioc\u00f2 12 partite, totalizzando 549 yard con 8 TD e 242 yard su ricezioni con un TD. Nel suo ultimo anno gioc\u00f2 11 partite, totalizzando 1.106 yard su corsa con 15 TD e 231 yard con 4 TD. A fine anno gioc\u00f2 il Beef O'Brady's Bowl contro i Ball State Cardinals, vincendolo.\nPremi e vittorie:\nCarriera professionistica.\nOakland Raiders.\nMurray fu scelto al sesto giro del Draft 2013 dai Raiders. Il 7 giugno firm\u00f2 un contratto quadriennale del valore di 2,26 milioni di dollari, inclusi 106.200$ di bonus alla firma. Il 20 agosto venne operato in artroscopia alla caviglia finendo dopo una settimana nella lista infortunati, saltando cos\u00ec l'intera stagione. Debutt\u00f2 come professionista subentrando nella settimana 1 del 2014 contro i New York Jets. Nel dodicesimo turno contro i Kansas City Chiefs contribu\u00ec alla prima vittoria stagione dei Raiders giocando la sua miglior prestazione con 112 yard corse e i primi due touchdown in carriera. La sua annata si chiuse con 424 yard corse e 2 touchdown in 15 presenze, 3 delle quali come titolare.\nMurray segn\u00f2 il primo touchdown del 2015 nel secondo turno vinto contro i Baltimore Ravens e sette giorni dopo contribu\u00ec ad interrompere una striscia di 11 sconfitte in trasferta con 139 yard corse e la sua seconda marcatura. La sua annata si chiuse guidando i Raiders con 1.066 yard corse e 6 TD su corsa, venendo convocato per il suo primo Pro Bowl.\nNel nono turno della stagione 2016, Murray corse 114 yard e segn\u00f2 tre touchdown, venendo premiato come running back della settimana dopo la vittoria sui Denver Broncos rivali di division. La sua annata si chiuse al quarto postp della NFL con 12 touchdown su corsa.\nMinnesota Vikings.\nDivenuto free agent il 15 marzo firm\u00f2 con i Minnesota Vikings un contratto triennale del valore di 15 milioni di dollari. Murray, che fino ad allora aveva sia al college che ad Oakland vestito il numero 28 in onore di Fred Taylor che sin da bambino era il suo running back preferito, rinunci\u00f2 a fare altrettanto in Minnesota in segno di rispetto verso il suo predecessore Adrian Peterson, optando invece per il numero 25 in onore del suo migliore amico venuto a mancare nel novembre 2016. Nella prima stagione regolare con la nuova maglia segn\u00f2 8 touchdown, imponendosi come running back titolare dopo l'infortunio del rookie Dalvin Cook. And\u00f2 a segn\u00f2 anche nel divisional round dei playoff, guidando la squadra con 50 yard corse nella vittoria sui New Orleans Saints che port\u00f2 i Vikings in finale di conference.\nNel sesto turno della stagione 2018 Murray segn\u00f2 il primo touchdown su corsa di tutta la stagione dei Vikings. La sua partita si chiuse con 155 yard corse nella vittoria sui Cardinals\nNew Orleans Saints.\nIl 13 marzo 2019, Murray firm\u00f2 un contratto quadriennale del valore di 14,4 milioni di dollari con i New Orleans Saints. Il 7 settembre 2021 fu svincolato."}
{"id": "4507294", "revid": "738436", "url": "https://it.wikipedia.org/wiki?curid=4507294", "title": "Essenza di Dio", "text": ""}
{"id": "4507295", "revid": "1573940", "url": "https://it.wikipedia.org/wiki?curid=4507295", "title": "Petromus typicus", "text": "Il ratto delle rocce, detto anche noki o ratto procavia, (Petromus typicus ) \u00e8 un roditore endemico dell'Africa meridionale, unica specie del genere Petromus () e della famiglia Petromuridae ().\nDescrizione.\nDimensioni.\nRoditore di grandi dimensioni, con la lunghezza della testa e del corpo tra 135 e 224\u00a0mm, la lunghezza della coda tra 116 e 175\u00a0mm, la lunghezza del piede tra 27 e 40\u00a0mm, la lunghezza delle orecchie tra 10 e 17\u00a0mm e un peso fino a 285\u00a0g.\nCaratteristiche craniche e dentarie.\nIl cranio \u00e8 appiattito, il rostro \u00e8 sottile e la regione inter-orbitale \u00e8 ampia. La disposizione del muscolo massetere \u00e8 tipicamente istricomorfa (\"Fig.1\"), il foro infra-orbitale \u00e8 allargato, le arcate zigomatiche sono robuste. La bolla timpanica \u00e8 considerevolmente rigonfia, la mandibola, di tipo istricognato (\"Fig.2\") \u00e8 molto ampia posteriormente, con una distinta cresta sul lato inferiore esterno che si estende in avanti fino alla base del primo molare. Gli incisivi superiori sono stretti, lisci ed opistodonti, ovvero con la punta rivolta verso l'interno della bocca. Sono presenti quattro denti masticatori su ogni semi-arcata, ognuno con la corona elevata e con quattro radici. La superficie occlusale \u00e8 composta da due lobi separati da profonde rientranze.\nSono caratterizzati dalla seguente formula dentaria:\nAspetto.\nL'aspetto \u00e8 quello di un insolito incrocio tra un ratto ed uno scoiattolo, il corpo \u00e8 rivestito di una pelliccia relativamente lunga e ruvida, le parti dorsali sono bruno-nerastre, grigio scure o giallo-brunastre chiare con la base dei peli grigia, mentre le parti ventrali sono leggermente pi\u00f9 chiare. La testa \u00e8 grande ed appiattita, il naso appuntito e le labbra sono pi\u00f9 chiari. Le vibrisse sono lunghe, gli occhi sono grandi e circondati da anelli pi\u00f9 chiari. Le orecchie sono nerastre o grigio scure, piccole, ovali e cosparse di cortissimi peli. Gli arti sono brevi, le zampe anteriori hanno quattro dita, il pollice \u00e8 rudimentale, il palmo possiede cinque cuscinetti carnosi, i piedi sono larghi, hanno cinque dita munite di corti artigli affilati e quattro cuscinetti carnosi sulle piante. La coda \u00e8 leggermente pi\u00f9 corta della testa e del corpo, \u00e8 densamente ricoperta di lunghi peli, dello stesso colore della groppa alla base e nerastra all'estremit\u00e0. Solitamente quest'ultima viene tenuta appoggiata sul terreno, non sopra il corpo come negli scoiattoli. Le femmine hanno due paia di mammelle pettorali laterali e un paio inguinale, spesso mancante. Le costole sono particolarmente flessibili per permettere il passaggio nelle strette feritoie rocciose \nBiologia.\nComportamento.\n\u00c8 una specie rupicola e diurna, ben adattata alla vita in ambienti rocciosi ed aridi. Le attivit\u00e0 principali si svolgono al mattino presto e alla tarda sera, quando la temperatura esterna \u00e8 pi\u00f9 bassa, il resto del giorno lo passa a crogiolarsi sopra gli ammassi rocciosi, a riposare sotto di essi per proteggersi dagli uccelli predatori e a pettinarsi la pelliccia reciprocamente. Socialmente monogamo, vive in gruppi famigliari che variano in dimensioni da tre a cinque individui. Occasionalmente i gruppi sono pi\u00f9 grandi, fino a 22 animali appartenenti probabilmente a due gruppi famigliari, particolarmente quando condividono gli stessi rifugi tra gli ammassi rocciosi. I raggi d'azioni delle varie coppie non si sovrappongono e sono di circa 0,34 ettari nei maschi e 0,23 nelle femmine. Durante il riposo notturno emettono dei soffici squittii intermittenti.\nAlimentazione.\nSi nutre di una vasta variet\u00e0 di foglie, fiori, steli e frutta con variazioni dipendenti dalla stagione e dalla localit\u00e0. Le foglie e gli steli d'erba vengono tagliati e portati ai rifugi. Si arrampica sugli arbusti e piccoli alberi per raccogliere i frutti.\nRiproduzione.\nNelle zone con precipitazioni invernali, nella Namibia sud-occidentale e nel Namaqualand, la riproduzione avviene in primavera, nelle resto dell'areale dove la stagione umida \u00e8 in estate, femmine gravide sono state osservate da settembre all'aprile successivo con picchi nei mesi autunnali. Danno alla luce 1-3 piccoli alla volta dopo una gestazione di 12 settimane. Alla nascita pesano fino a 20\u00a0g, hanno occhi ed orecchie aperti, sono completamente pelosi e gi\u00e0 in grado di aggrapparsi alla madre dopo appena 10 minuti di vita. Riceve i primi cibi solidi dopo due settimane e viene svezzato al ventesimo giorno. Raggiunge il peso degli adulti dopo un anno.\nDistribuzione e habitat.\nQuesta specie \u00e8 diffusa nell'Africa sud-occidentale, dall'estrema parte sud-occidentale dell'Angola attraverso la Namibia occidentale fino al Sudafrica occidentale.\nVive in ambienti tipicamente rocciosi dove la precipitazione annua \u00e8 di 50\u2013400\u00a0mm, tra affioramenti granitici e sedimentari, in canyon e pendii montani.\nTassonomia.\nAttualmente nessuna sottospecie \u00e8 stata riconosciuta valida, tuttavia \u00e8 possibile identificare tre gruppi distinti, che si differenziano dalla colorazione della pelliccia.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in divers aree protette, classifica \"P.typicus\" come specie a rischio minimo (LC)."}
{"id": "4507297", "revid": "879070", "url": "https://it.wikipedia.org/wiki?curid=4507297", "title": "Petromuridae", "text": ""}
{"id": "4507298", "revid": "198277", "url": "https://it.wikipedia.org/wiki?curid=4507298", "title": "Incidente ferroviario di Murazze di Vado", "text": "L'incidente ferroviario di Murazze di Vado \u2013 noto alle cronache anche come disastro della Freccia della Laguna \u2013, avvenuto nel 1978, \u00e8 considerato, per numero di vittime, uno dei pi\u00f9 gravi incidenti ferroviari avvenuti in Italia nel secondo dopoguerra.\nDinamica del sinistro.\nIl 15 aprile 1978, poco dopo le ore 12:00, in localit\u00e0 Murazze di Vado nel comune emiliano di Monzuno, sulla linea Firenze-Bologna, l'espresso 572 bis Bari-Trieste, instradato a causa del crollo di un ponte sulla linea adriatica via Caserta-Roma-Firenze-Bologna e trainato dalla locomotiva E.645.016 (una seconda locomotiva, la E.636.282, viaggiava in composizione), deragli\u00f2 a causa di uno smottamento provocato dalle intense piogge. L'unit\u00e0 di testa si intravers\u00f2 sui binari in prossimit\u00e0 dell'accesso a una galleria, invadendo anche il binario dispari, destinato al traffico diretto a Firenze.\nPochi istanti dopo sbuc\u00f2 dalla galleria, in direzione opposta e alla velocit\u00e0 di 110\u00a0km/h, il treno rapido 813 \"Freccia della Laguna\" composto da elettromotrici ALe 601 e rimorchiate che urtarono violentemente la E.645.016 intraversata, deragliando e finendo nella scarpata sottostante dopo un volo di venti metri. L'espresso 572 bis, invece, rimase sui binari con il suo carico di passeggeri illesi e sotto shock.\nIl bilancio dell'incidente fu di 48 morti (tra cui i quattro macchinisti) e 76 feriti. A bordo della \"Freccia della Laguna\" vi era anche la squadra di calcio del che si stava recando nella capitale per disputare la partita di campionato con la , e aveva scelto il treno perch\u00e9 il volo prenotato in precedenza era stato cancellato a causa delle avverse condizioni meteorologiche; i componenti della formazione scaligera, che viaggiavano a bordo della prima carrozza, in quel momento erano tuttavia a pranzo nella rimorchiata ristorante, frangente che li port\u00f2 a salvarsi uscendo quasi illesi dall'incidente."}
{"id": "4507302", "revid": "339392", "url": "https://it.wikipedia.org/wiki?curid=4507302", "title": "Knight of the Round", "text": ""}
{"id": "4507303", "revid": "36426", "url": "https://it.wikipedia.org/wiki?curid=4507303", "title": "Ungari", "text": ""}
{"id": "4507311", "revid": "228587", "url": "https://it.wikipedia.org/wiki?curid=4507311", "title": "Episodi di Cisco Kid (prima stagione)", "text": "La prima stagione della serie televisiva Cisco Kid \u00e8 andata in onda negli Stati Uniti dal 5 settembre 1950 al 20 febbraio 1951 in syndication."}
{"id": "4507313", "revid": "1543377", "url": "https://it.wikipedia.org/wiki?curid=4507313", "title": "Portugal Open 2013 - Singolare femminile", "text": "Il singolare femminile del Portugal Open 2013 \u00e8 stato un torneo di tennis facente parte del WTA Tour 2013.\nLa detentrice del titolo era Kaia Kanepi, ma \u00e8 stata sconfitta in semifinale da Carla Su\u00e1rez Navarro, che successivamente \u00e8 stata sconfitta in finale da Anastasija Pavlju\u010denkova per 7-5, 6-2."}
{"id": "4507314", "revid": "287204", "url": "https://it.wikipedia.org/wiki?curid=4507314", "title": "Nick Kasa", "text": "Carriera professionistica.\nOakland Raiders.\nKasa fu scelto al sesto giro del Draft 2013 dagli Oakland Raiders. Il 7 giugno firm\u00f2 un contratto quadriennale del valore di 2,28 milioni di dollari, inclusi 120.600$ di bonus alla firma. Debutt\u00f2 come professionista l'8 settembre 2013 contro gli Indianapolis Colts. Nella settimana 17 contro i Denver Broncos fece il suo primo TD in carriera su una ricezioni di 9 yard. Chiuse la stagione giocando 16 partite di cui una da titolare, una ricezioni per 9 yard con un TD. Nella successiva invece non scese mai in campo."}
{"id": "4507317", "revid": "767487", "url": "https://it.wikipedia.org/wiki?curid=4507317", "title": "Mychal Rivera", "text": "Carriera professionistica.\nOakland Raiders.\nRivera fu scelto nel corso del sesto giro del draft 2013 dagli Oakland Raiders. Il 7 giugno firm\u00f2 un contratto quadriennale per un totale di 2,26 milioni di dollari, inclusi 104.852$ di bonus alla firma. Debutt\u00f2 come professionista l'8 settembre dello stesso anno contro gli Indianapolis Colts. Nella settimana 4 contro i Washington Redskins fece il suo primo touchdown in carriera su una ricezione di 18 yard. Nella settimana 11 contro gli Houston Texans segn\u00f2 il suo secondo TD stagionale su una ricezione da 26 yard. Nella settimana successiva contro i Tennessee Titans fu costretto ad uscire dal campo nel secondo quarto a causa di una commozione cerebrale a causa di uno scontro casco contro casco con il giocatore dei Titans Michael Griffin. Nella settimana 14 contro i New York Jets segn\u00f2 un touchdown su ricezione da una yard. Chiuse la stagione giocando 16 partite, di cui 3 da titolare,con 38 ricezioni per 407 yard e 4 TD.\nNel quattordicesimo turno della stagione 2014, Rivera ricevette dal quarterback rookie Derek Carr il suo quarto TD e ultimo stagionale, contribuendo alla vittoria a sorpresa sui San Francisco 49ers, in una gara in cui guid\u00f2 i suoi con 7 ricezioni per 109 yard. La sua annata si chiuse con 58 ricezioni per 534 yard disputando tutte le 16 partite, 10 delle quali come titolare.\nIl primo touchdown della stagione 2015, Rivera lo segn\u00f2 nella settimana 14, contribuendo a battere in trasferta i Broncos, in quel momento la squadra col miglior record della AFC.\nJacksonville Jaguars.\nIl 22 marzo 2017, Rivera firm\u00f2 con i Jacksonville Jaguars. Il 1\u00ba settembre 2017 fu inserito in lista infortunati e a fine stagione fu svincolato.\nVita privata.\nMychal Rivera \u00e8 figlio di George e Yolanda Rivera. Secondo di tre figli: la sorella maggiore era Naya Rivera, cantante e attrice che ha interpretato il personaggio di Santana Lopez in Glee, deceduta l\u20198 luglio 2020; la sorella minore, Nickayla, \u00e8 una modella."}
{"id": "4507323", "revid": "287204", "url": "https://it.wikipedia.org/wiki?curid=4507323", "title": "Episodi di Cisco Kid (seconda stagione)", "text": "La seconda stagione della serie televisiva Cisco Kid \u00e8 andata in onda negli Stati Uniti dal 3 settembre 1951 al 19 febbraio 1952 in syndication."}
{"id": "4507324", "revid": "1442080", "url": "https://it.wikipedia.org/wiki?curid=4507324", "title": "Portugal Open 2013 - Doppio maschile", "text": "Il doppio maschile del Portugal Open 2013 \u00e8 stato un torneo di tennis facente parte dell'ATP World Tour 2013.\nAisam-ul-Haq Qureshi e Jean-Julien Rojer erano i detentori del titolo, ma sono stati sconfitti in finale da Santiago Gonz\u00e1lez e Scott Lipsky per 6-3, 4-6, [10-7]."}
{"id": "4507326", "revid": "300067", "url": "https://it.wikipedia.org/wiki?curid=4507326", "title": "Episodi di Cisco Kid (terza stagione)", "text": "La terza stagione della serie televisiva Cisco Kid \u00e8 andata in onda negli Stati Uniti dal 3 agosto 1952 all'8 marzo 1953 in syndication."}
{"id": "4507330", "revid": "300067", "url": "https://it.wikipedia.org/wiki?curid=4507330", "title": "Episodi di Cisco Kid (quarta stagione)", "text": "La quarta stagione della serie televisiva Cisco Kid \u00e8 andata in onda negli Stati Uniti dal 1\u00ba ottobre 1953 al 25 marzo 1954 in syndication."}
{"id": "4507331", "revid": "599013", "url": "https://it.wikipedia.org/wiki?curid=4507331", "title": "Heron Quays", "text": "Heron Quays \u00e8 una stazione sull'Isle of Dogs a East London della Docklands Light Railway.\nCaratteristiche.\nLa stazione serve la parte meridionale del complesso di uffici Canary Wharf ed \u00e8 collegata direttamente al centro commerciale sotterraneo Jubilee Place. Situato in posizione elevata, l'impianto \u00e8 contenuto all'interno di una delle torri del complesso.\nLa stazione \u00e8 nella Travelcard Zone 2, ed \u00e8 sul ramo Lewisham della Docklands Light Railway, fra Canary Wharf e South Quay.\nStoria.\nOriginariamente costruita a cielo aperto, la stazione \u00e8 stata spostata di circa 200 metri a sud per adattarsi all'interno dei nuovi edifici al tempo della loro costruzione, ed \u00e8 stata costruita una piattaforma pi\u00f9 lunga per ospitare i treni a tre elementi previsti dal Capacity Enhancement DLR; dopo i lavori che imposero la chiusura del vecchio impianto, la stazione riapr\u00ec il 18 dicembre 2002."}
{"id": "4507333", "revid": "300067", "url": "https://it.wikipedia.org/wiki?curid=4507333", "title": "Episodi di Cisco Kid (quinta stagione)", "text": "La quinta stagione della serie televisiva Cisco Kid \u00e8 andata in onda negli Stati Uniti dal 25 settembre 1954 al 17 marzo 1955 in syndication."}
{"id": "4507338", "revid": "713168", "url": "https://it.wikipedia.org/wiki?curid=4507338", "title": "Edward Stafford (1552-1605)", "text": "Biografia.\nEra figlio di Sir William Stafford di Chebsey e della seconda moglie Dorothy Stafford.\nDopo aver studiato al St John's College e al Pembroke College a Cambridge, Stafford fu assistito da William Cecil, I barone Burghley e divenne membro del parlamento per Mitchell in Cornovaglia nel 1571 e poi per Heytesbury nel Wiltshire nel 1572.\nDal 1573 divenne membro della corte della regina Elisabetta I trasportando le lettere segrete di Cecil.\nSua madre era Mistress of the Robes della regina dal 1564 e grazie alla sua influenza aiut\u00f2 la carriera politica del figlio.\nDiplomazia in Francia.\nNel 1578 Stafford venne inviato in Francia per negoziare per conto della regina con il re Enrico III di Francia su un possibile fidanzamento tra Elisabetta e Francesco duca di Angi\u00f2; il duca soggiorn\u00f2 poi da Stafford durante la sua visita in Inghilterra nell'agosto del 1579. Stafford si rec\u00f2 in Francia nel 1580 per altre tre missioni diplomatiche concernenti il matrimonio.\nVenne creato cavaliere nel 1583 e fu nominato ambasciatore a Parigi. Tuttavia nell'espletamento del suo ufficio fece riferimento a Cecil piuttosto che a Francis Walsingham, capo dei servizi segreti della regina. Ci\u00f2 caus\u00f2 non poche complicazioni nella rete di spionaggio internazionale di Walsingham, che dovette far intercettare dai suoi agenti tutte le lettere di Stafford.\nLe difficolt\u00e0 finanziarie dovute al gioco d'azzardo di Stafford vennero riferite a Walsingham. Stafford prese 3,000 corone da Enrico di Guisa in cambio dell'accesso alla corrispondenza diplomatica, inoltre si leg\u00f2 a Charles Arundel, un ribelle inglese cattolico che viveva a Parigi. Queste rivelazioni vennero scoperte da Walsingham, sebbene non cerc\u00f2 di giocarle contro Stafford che era ancora sotto la protezione di Cecil. La morte dell'erede di Walsingham nell'ottobre del 1586 comport\u00f2 una riconciliazione tra Walsingham e Cecil, inoltre anche Stafford e Walsingham si scambiarono lettere amichevoli nell'aprile del 1587.\nRelazioni con la Spagna.\nTuttavia, prima di questa riconciliazione, nel gennaio del 1587 Arundel aveva agito come intermediario tra Stafford e l'agente spagnolo Bernardino de Mendoza; Arundel aveva ricevuto 2,000 corone da dare a Stafford. Sono ignote le cause del tradimento di Stafford verso la patria. Secondo alcuni storici egli ag\u00ec per motivi economici, secondo altri per metter in atto una sorta di vendetta nei confronti di Walsingham. Sta di fatto che Mendoza fu mandato ad avvisare i connazionali dell'attacco di Francis Drake alla flotta spagnola a Cadice.\nTuttavia, altre informazioni che Stafford pass\u00f2 alla Spagna furono inaccurate, o perch\u00e9 deliberatamente date o perch\u00e9 fu male informato. Stafford era meno aperto nel riportare a Londra i dettagli della preparazione della temibile Invincibile Armata nel 1588, o deliberatamente o perch\u00e9 in combutta con Mendoza.\nDopo l'Invincibile Armada.\nIn seguito alla disfatta dell'Armada, Stafford smise di dare informazioni a Mendoza \u2013 o perch\u00e9 non aveva pi\u00f9 esisgenze economiche (Elisabetta infatti aveva cancellato i suoi debiti) o perch\u00e9 la morte di Walsingham nel 1590 aveva rimosso un motivo personale.\nVenne richiamato da Parigi nel 1590 e non gli vennero dati altri uffici rilevanti, sebbene fosse tornato alla Camera dei Comuni come rappresentante di vari elettorati (Winchester nel 1593; Stafford nel 1597 e nel 1601; Queenborough nel 1604).\nMor\u00ec il 5 febbraio 1605 e venne sepolto nella chiesa di Santa Margherita a Westminster.\nVita personale.\nStafford spos\u00f2 Roberta Chapman attorno al 1570; la coppia ebbe tre figli:\nRoberta mor\u00ec durante la quarta gravidanza nel 1578.\nStafford si spos\u00f2 nuovamente il 29 novembre 1579 con Douglas Sheffield, sorella di Charles Howard, I conte di Nottingham di Effingham e amante di Robert Dudley, I conte di Leicester. Tale matrimonio rafforz\u00f2 i legami con la regina essendo la cognata Katherine una delle dame favorite di Elisabetta. Dalle seconde nozze Stafford ebbe altre due figlie morte durante l'infanzia."}
{"id": "4507339", "revid": "287204", "url": "https://it.wikipedia.org/wiki?curid=4507339", "title": "Episodi di Cisco Kid (sesta stagione)", "text": "La sesta stagione della serie televisiva Cisco Kid \u00e8 andata in onda negli Stati Uniti dal 6 ottobre 1955 al 22 marzo 1956 in syndication."}
{"id": "4507341", "revid": "327094", "url": "https://it.wikipedia.org/wiki?curid=4507341", "title": "Jon Theodore", "text": ""}
{"id": "4507343", "revid": "88136600", "url": "https://it.wikipedia.org/wiki?curid=4507343", "title": "El\u00e2z\u0131\u011f Atat\u00fcrk Stadi", "text": ""}
{"id": "4507344", "revid": "287204", "url": "https://it.wikipedia.org/wiki?curid=4507344", "title": "Edward Stafford (disambigua)", "text": "Con il nome Edward Stafford sono conosciuti i seguenti personaggi:"}
{"id": "4507345", "revid": "1033892", "url": "https://it.wikipedia.org/wiki?curid=4507345", "title": "Melissa Benoist", "text": "\u00c8 conosciuta principalmente per i ruoli di Marley Rose in \"Glee\" (2012-2014), e di Supergirl nell'omonima serie (dal 2015).\nBiografia.\nFiglia di Julie e Jim Benoist, nasce a Houston, in Texas, per poi crescere a Denver, in Colorado. Qui frequenta la \"Arapahoe High School\", da cui si diploma nel 2007; ma invece di partecipare alla festa per il diploma, si unisce alla rappresentazione di \"Evita\" che i suoi compagni di corso organizzano al \"Country Dinner Playhouse\", un locale ormai chiuso. Nel 2011 Benoist si laurea al Marymount Manhattan College.\nBenoist debutta come attrice in \"Tennessee\" del 2008. Nel maggio 2012 partecipa a un provino per la serie televisiva \"Glee\", cantando diverse canzoni, tra cui \"Fidelity\" di Regina Spektor, \"King of Anything\" di Sara Bareilles, un brano di Colbie Caillat e alcuni brani tratti dai musical. A luglio, dopo alcuni \"screen test\", entra nel cast della serie tv nel ruolo di Marley Rose. Nel 2013 Benoist, Jacob Artist, Dean Geyer e Becca Tobin vengono scelti come ambasciatori del nuovo prodotto della Coca-Cola, P10 300 ml Coke Mismo. Nel gennaio 2015 viene scelta come interprete della protagonista Kara Zor-El nella serie TV della The CW \"Supergirl\".\nVita privata.\nNel 2015 si sposa con il collega Blake Jenner, conosciuto sul set di \"Glee\", da cui divorzia un anno dopo. Nel febbraio 2019 ufficializza il fidanzamento con l'attore Chris Wood, cui era legata dal 2017: sposatisi nel settembre 2019, la coppia ha un figlio, nato nel settembre 2020.\nDoppiatrici italiane.\nNelle versioni in italiano dei suoi film, Melissa Benoist \u00e8 stata doppiata da:"}
{"id": "4507352", "revid": "112203367", "url": "https://it.wikipedia.org/wiki?curid=4507352", "title": "Parigi-Troyes 2006", "text": "La Parigi-Troyes 2006, quarantottesima edizione della corsa e valida come evento dell'UCI Europe Tour 2006 categoria 1.2, si svolse il 12 marzo 2006 su un percorso totale di circa 183,3\u00a0km. Fu vinto dal russo Jurij Trofimov che termin\u00f2 la gara in 4h45'23\", alla media di 38,53\u00a0km/h.\nPartenza con 147 ciclisti, dei quali 44 portarono a termine la gara."}
{"id": "4507355", "revid": "580197", "url": "https://it.wikipedia.org/wiki?curid=4507355", "title": "Polisportiva Comunale Almennese Atalanta Femminile 2009-2010", "text": "Questa voce raccoglie le informazioni riguardanti la Polisportiva Comunale Almennese Atalanta Femminile nelle competizioni ufficiali della stagione 2009-2010.\nStagione.\nNel campionato di Serie A 2009-2010 il club termin\u00f2 all'11\u00ba posto e fu retrocesso in Serie A2.\nIn Coppa Italia fu eliminata alla seconda fase a Torino dalla Juventus (0-2).\nMaglie e sponsor.\nLa tenuta di gioco riprendeva quella utilizzata dall' maschile, con quella interna classica con maglia a strisce nerazzurre con colletto a V nero, abbinata a calzoncini e calzettoni neri e quella esterna completamente bianca, mentre il fornitore delle tenute era Erre\u00e0.\nOrganigramma societario.\nArea amministrativa\nArea tecnica\nArea sanitaria\nRosa.\nSerie A.\n "}
{"id": "4507357", "revid": "599013", "url": "https://it.wikipedia.org/wiki?curid=4507357", "title": "Mrs. Wiggs of the Cabbage Patch", "text": ""}
{"id": "4507361", "revid": "770813", "url": "https://it.wikipedia.org/wiki?curid=4507361", "title": "Hukbong Dagat ng Pilipinas", "text": "La Marina militare filippina, in filippino Hukbong Dagat ng Pilipinas, \u00e8 una delle tre forze armate delle Filippine. Con 24 000 uomini in servizio e 101 navi al 2012, \u00e8 una forza numericamente consistente anche se qualitativamente scarsa.\nSono in progetto diversi piani di aggiornamento ed acquisizioni di navi usate da varie marine militari. Due pattugliatori sono stati acquisiti dalla Guardia Costiera Statunitense ed esiste un interesse per alcune navi dismesse dalla Marina Militare italiana.\nStoria.\nLa marina ha origine con la guerra ispano-americana del 1898, quando le forze statunitensi occuparono le Filippine, ma inizialmente fu solo un servizio volto alla repressione del contrabbando. Negli anni dal 1960 al 1970 la marina crebbe nei numeri e nella qualit\u00e0 dell'equipaggiamento, che per\u00f2 \u00e8 progressivamente invecchiato e molte unit\u00e0 sono diventate obsolete.\nSquadra navale.\nRecentemente sono stati acquisiti due pattugliatori oceanici dalla USCG, appartenenti alla classe Hamilton. Il primo \u00e8 stato il USCGC \"Hamilton\" (WHEC-715), rinominato BRP \"Gregorio del Pilar\" (PF-15) e ceduto ufficialmente alla Philippine Navy il 13 maggio 2011 ad Alameda Point in California. La nave \u00e8 stata modificata e revisionata negli Stati Uniti, rimpiazzando i sistemi d'arma che la USCG ha rimosso. La cerimonia di arrivo si \u00e8 tenuta a Manila il 23 agosto 2011 e la nave \u00e8 entrata in servizio il 14 dicembre 2011.\nUna seconda nave della classe \"Hamilton\", la USCGC \"Dallas\" (WHEC-716) \u00e8 stata ceduta il 22 maggio 2012 alle stesse condizioni della prima.\nSono state rese note trattative con la Corea del Sud per 4 corvette da 2 000 tonnellate della classe Pohang e con l'Italia per due corvette della classe Minerva\nMezzi aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "4507364", "revid": "759132", "url": "https://it.wikipedia.org/wiki?curid=4507364", "title": "Cause della prima guerra mondiale", "text": "Questa pagina raccoglie tutte le cause della prima guerra mondiale, quindi gli eventi della politica estera tra le potenze continentali che condussero all'esplosione della prima guerra mondiale nel luglio del 1914. Cronologicamente, gli eventi qui riportati vanno circa dagli anni '70 dell'Ottocento agli anni '10 del Novecento.\nPremessa.\nL'articolo 231 del trattato di Versailles riconosce la Germania come \"responsabile, per esserne stata la causa, di tutte le perdite e di tutti i danni subiti dai governi alleati e associati e dai loro nazionali in conseguenza della guerra loro imposta dalla aggressione della Germania e dei suoi alleati\". Le potenze alleate, dunque, attribuivano ogni responsabilit\u00e0 alle mire espansionistiche e alla politica tedesca degli ultimi decenni. Nonostante la questione abbia generato numerosi dibattiti tra gli studiosi, \u00e8 indubitabile che la sconsiderata diplomazia condotta dal Kaiser Guglielmo II e dai suoi funzionari abbia rapidamente sconvolto l'equilibrio che il cancelliere Otto von Bismarck aveva cercato di instaurare tra le potenze europee, contribuendo in tal modo alla creazione delle due fazioni contrapposte degli Alleati e degli Imperi centrali. Nella esposizione che segue si prender\u00e0 quindi in considerazione la politica condotta dalla Germania a partire dalla sua unificazione quale filo conduttore delle cause che porteranno alla prima guerra mondiale.\nLa situazione europea (1871-1914).\nLa Germania di Bismarck (1871-1890).\nL'attentato di Sarajevo e la successiva Crisi di luglio furono gli eventi che concretamente provocarono lo scoppio della prima guerra mondiale: dopo un mese di complicate, e in parte ancora controverse, schermaglie diplomatiche, le grandi potenze europee entrarono in guerra tra loro dando inizio a un conflitto di dimensioni mai viste.\nSecondo il gran numero di studiosi che si sono occupati di questa cruciale fase storica, tuttavia, le cause reali della guerra risalgono ad almeno 40 anni prima degli avvenimenti del luglio 1914, ovvero a quando il cancelliere del Reich Otto von Bismarck costru\u00ec il suo complesso sistema di alleanze che avrebbe dovuto mettere al sicuro il neonato Impero tedesco ponendolo alla stessa altezza delle altre grandi potenze europee.\nL'opera di Bismarck, infatti, non aveva alcuna intenzione offensiva o espansionistica, ma, al contrario, mirava al consolidamento dei rapporti diplomatici con gli altri paesi europei. Egli stesso aveva definito la Germania uno stato \"saturo\" che, dopo la vittoriosa guerra franco-prussiana, aveva finalmente messo a tacere lo scomodo vicino francese che gli aveva ceduto l'Alsazia e buona parte della Lorena. A questo punto il primo obiettivo di Bismarck sarebbe consistito nel far rimanere la Francia in uno stato di permanente incapacit\u00e0, scongiurando una possibile guerra di rivincita. Il cancelliere raggiunse lo scopo cercando di isolare completamente la repubblica privandola di amici e sostenitori e quindi diresse i propri interessi verso le nazioni dell'Est: l'Impero russo e l'Impero austro-ungarico, assicurando al contempo la fine di pericolose tensioni nei Balcani. Se il progetto non venne ostacolato dall'Austria, con la quale la Germania stipul\u00f2 un'alleanza difensiva nel 1879, l'attrito con il primo ministro russo Gor\u010dakov e le conseguenze della vittoria russa nella guerra russo-turca del 1877, resero difficili le trattative con l'impero zarista. La situazione si stabilizz\u00f2 temporaneamente con la nascita dell'Alleanza dei tre imperatori del 1881 fra Germania, Russia e Austria sulla questione dei Balcani. Nel 1887 il legame mut\u00f2 con il trattato di controassicurazione, che assicurava la neutralit\u00e0 di Germania e Russia nel caso che uno dei due si fosse trovato in guerra con una terza potenza.\nNel 1882 l'Italia conflu\u00ec nell'alleanza tra Germania e Austria. I due imperi centrali si assicurarono cos\u00ec un alleato per un possibile conflitto con la Francia. Nacque in questo modo il primo ampio blocco politico europeo, la Triplice alleanza, sotto la cui protezione l'anno seguente si posero anche i regni di Romania, Serbia (tramite l'Austria) e Spagna (tramite l'Italia).\nRiguardo ai rapporti con la Gran Bretagna, Bismarck tendeva semplicemente a evitare che stringesse un'alleanza con Francia e Russia. Finch\u00e9 dur\u00f2 il governo liberale di Gladstone, Bismarck continu\u00f2 a mantenere le distanze dal paese, al quale si riavvicin\u00f2 con il ritorno del partito conservatore di Lord Salisbury, proponendo un'alleanza formale, inizialmente accolta con soddisfazione ma poi rifiutata, temendo che tale impegno internazionale potesse legare le mani al paese.\nLa politica di Guglielmo II.\nNel 1888, alla morte di Guglielmo I, sal\u00ec al trono il figlio, Federico III, il cui regno dur\u00f2 appena 99 giorni, al quale successe il giovane Guglielmo II. Questi, infastidito dall'imponente e ingombrante tutela del Cancelliere, lo spinse alle dimissioni il 20 marzo 1890, creandosi tutto lo spazio necessario per mettere in pratica le proprie idee politiche.\nBen lontano dall'atteggiamento filo-russo di Bismarck, si rifiut\u00f2 di rinnovare il trattato di controassicurazione e di conseguenza lo zar Alessandro III concluse nel 1891 un accordo con la Francia, a norma del quale entrambe le parti si sarebbero impegnate a soccorrere l'altra in caso di aggressione. La clausola, che stabiliva che una mobilitazione da parte delle nazioni della Triplice alleanza avrebbe portato alla dichiarazione di guerra da parte di Francia e Russia, rese ormai palese la presenza di un secondo, seppur poco solido, blocco politico europeo.\nIn linea con la politica bismarckiana, anche Guglielmo II continu\u00f2 a mantenere amichevoli rapporti con la Gran Bretagna, che, per\u00f2, furono presto forzati dalla politica espansionistica in campo commerciale del Kaiser, che entr\u00f2 facilmente in attrito con gli interessi britannici. Il primo caso riguard\u00f2 la Turchia, territorio in cui la Germania espandeva i propri commerci ampliando la rete ferroviaria che la collegava alle zone orientali. Lord Edward Grey riferisce che nel 1892 \"da Berlino arriv\u00f2 improvvisamente una specie di ultimatum con il quale ci si chiedeva di smettere di contendere\" ai tedeschi \"le concessioni ferroviarie in Turchia\".\nIl secondo episodio di contrasto riguard\u00f2 la disastrosa operazione armata britannica contro la Repubblica del Transvaal del presidente Paul Kruger, ricordata come il Jameson Raid. Il 3 gennaio del 1896, successivamente a una riunione del gabinetto, il Kaiser decise di inviare un telegramma di solidariet\u00e0 a Kruger, in cui sembrava negare la sovranit\u00e0 inglese sul Transvaal. La situazione era giunta a una tensione tale che Guglielmo II propose a Francia e Russia di creare una lega contro la Gran Bretagna. Il progetto ben presto fu lasciato per molteplici motivi: innanzitutto i due paesi interpellati risposero negativamente, ma soprattutto la Germania si accorse di non avere alcuna probabilit\u00e0 di successo sul regno britannico finch\u00e9 non avesse avuto a propria disposizione una flotta tale da fronteggiare la temibile marina inglese. Risale proprio a questo periodo la ferrea intenzione del Kaiser di rivoluzionare la marina tedesca affidando l'operazione all'ammiraglio Alfred von Tirpitz.\nNonostante i numerosi contrasti, nel 1898 il governo inglese propose alla Germania quell'alleanza a lungo ricercata da Bismarck durante il suo governo. In quest'occasione, per\u00f2, furono i tedeschi a rigettare gli insistenti tentativi di Chamberlain, comprendendo l'utilit\u00e0 della Germania nel proteggere l'isola dall'Impero zarista. In questo modo il Kaiser e l'allora cancelliere Bernhard von B\u00fclow si sentivano completamente a loro agio, sicuri che la Gran Bretagna non avrebbe mai rivolto la propria attenzione verso la Duplice Alleanza. In realt\u00e0 si sbagliarono nel sottovalutare l'ammonimento di Chamberlain che nel 1898 e nel 1901 aveva affermato: \nLa Triplice intesa.\nDopo anni in cui la Germania pareva dirigere le sorti d'Europa, intorno al 1902 le altre potenze, sempre pi\u00f9 urtate dall'arroganza tedesca, cominciarono a intraprendere trattative pi\u00f9 o meno segrete per regolare i loro rapporti a proposito delle colonie, estromettendo la Germania. Il primo patto in tal senso venne stipulato il 30 gennaio 1902 tra Gran Bretagna e Giappone, alleanza che porter\u00e0 indirettamente lo stato giapponese in guerra con la Russia. Questa trattativa diplomatica fu la prima a decretare la fine dello \"splendido isolamento\" e l'avvicinamento alla nascita di un nuovo e solido blocco politico europeo. \nNello stesso anno, erano cominciate le prime trattative segrete tra Francia e Italia, che avrebbero preparato quest'ultima alla guerra italo-turca combattuta tra il 1911 e il 1912. In tale modo l'Italia aveva intrapreso un doppio gioco diplomatico: se da una parte nell'autunno del 1902 rinnovava la Triplice Alleanza con Germania e Austria, dall'altra assicurava alla Francia la neutralit\u00e0 nel caso in cui i suoi alleati le avessero dichiarato guerra.\nPi\u00f9 grave per il Reich fu la stipulazione anglo-francese del 1904 della Entente cordiale, in cui le due parti riconoscevano le loro sfere d'influenza coloniale. Pur non menzionando questioni di politica europea, il patto fu un duro colpo per la Germania, che, pur mantenendo una facciata di indifferenza, capiva di perdere importanza nelle questioni d'oltremare.\nImprovvisamente la diplomazia tedesca, avendo capito di essere passata in una posizione di svantaggio, riprese in mano la situazione rivolgendosi insistentemente verso la Russia nella speranza di un'alleanza, che avrebbe compreso anche la Francia, per \"stroncare l'arroganza e l'insolenza inglese e giapponese\". Il 21 ottobre del 1904 nel Mare del Nord (a Dogger Bank) una flotta russa aveva affondato dei pescherecci inglesi, scambiandoli per unit\u00e0 giapponesi a causa della fitta nebbia. L'incidente aveva acuito talmente le tensioni tra Russia e Gran Bretagna da portarle sull'orlo della guerra. Fortunatamente lo Zar non tard\u00f2 a inviare un messaggio di rincrescimento al governo britannico, che smorz\u00f2 in tempo la tensione. La Germania, allora, spingendo sull'irritazione di Nicola II, che aveva dovuto sottostare a questa umiliazione, tent\u00f2 di convincerlo a un patto. Ma i risultati non furono quelli sperati, siccome la Francia non sembrava intenzionata all'alleanza e la Russia non fece nulla per convincerla.\nUn altro tentativo di ingraziarsi Russia e Francia venne avanzato dallo stesso Kaiser cercando di far leva sul rapporto affettivo che lo legava allo Zar. Mentre si trovava a bordo del panfilo privato di Nicola II nei pressi dell'isoletta di V\u00e4dd\u00f6 och Bj\u00f6rk\u00f6, Guglielmo II gli fece firmare un trattato che avrebbe concluso un'alleanza difensiva tra le due nazioni. Ben presto l'inconciliabilit\u00e0 di questo patto con l'alleanza franco-russa rese il trattato di Bj\u00f6rk\u00f6 praticamente senza valore, concludendo con insuccesso l'ultimo esempio di diplomazia personale e autocratica della storia d'Europa.\nFu nel gennaio del 1906, nell'ambito della conferenza internazionale tenuta ad Algeciras che avrebbe trattato la questione dell'influenza francese sul Marocco, che l'ambiguit\u00e0 della diplomazia tedesca venne completamente alla luce ponendo il Reich in una situazione di completo isolamento, solo in parte alleviato dall'appoggio incondizionato dell'Austria-Ungheria.\nSeppure non ufficialmente dichiarato, nel 1907 in Europa era ormai evidente la presenza di due blocchi politici distinti e rivali. Il primo sintomo palese di questo cambiamento \u00e8 rappresentato dal patto che nell'agosto la Gran Bretagna stipul\u00f2 con il paese con cui era legata da tradizionale antipatia: la Russia. Nonostante l'accordo prendesse in considerazione i territori coloniali dei due imperi in Asia, era immediatamente apparso agli occhi della Germania come la prima mossa di un'operazione di accerchiamento. In questo modo si era creata la seconda fazione protagonista della prima guerra mondiale, formata da Gran Bretagna, Russia e Francia: la Triplice intesa.\nLe crisi marocchine.\nIn base all'Entente Cordiale, stipulata nel marzo del 1904, Francia e Gran Bretagna, in reazione al riarmo navale tedesco, si riavvicinarono, appoggiando le rispettive politiche coloniali in Africa settentrionale. In questo modo, con l'avallo della Gran Bretagna, la Francia ottenne l'influenza su buona parte del Marocco, zona interessante per i commerci.\nNel marzo del 1905 il Kaiser, in crociera nel Mar Mediterraneo, venne convinto dal suo ministero degli esteri a tenere un discorso a Tangeri, in cui definiva il Marocco uno stato indipendente, nella speranza di seminare zizzania e di far scoppiare una crisi tra Francia, Marocco e Gran Bretagna. In effetti la crisi ci fu, ma invece di indebolire i rapporti tra i due paesi ai lati della Manica, li rese ancora pi\u00f9 saldi. Con la conferenza di Algeciras, tenuta tra il gennaio e l'aprile del 1906 per scongiurare una guerra franco-tedesca, fu evidente la sconfitta diplomatica subita dalla Germania, che ora si trovava sempre pi\u00f9 isolata, appoggiata dalla sola Austria-Ungheria.\nUn nuovo tentativo tedesco di rivendicare la propria influenza sul Marocco risale al 1911. Quando i francesi, col pretesto di nuove agitazioni, inviarono delle truppe a Fez, nella speranza di imporre il proprio protettorato sul paese, la Germania, con la scusa di proteggere i residenti tedeschi, comp\u00ec un nuovo gesto dimostrativo, inviando nel porto di Agadir la cannoniera \"Panther\", fiduciosi di ottenere dai francesi concessioni coloniali, se non nello stesso Marocco, nel Congo francese, il che effettivamente avvenne. Ma nuovamente il risultato fu di avvicinare Francia e Gran Bretagna e di evidenziare la poca sostanza dell'alleanza con l'impero austro-ungarico, che rifiut\u00f2 persino il suo sostegno diplomatico.\nLe guerre balcaniche.\nNel 1878 il congresso di Berlino concluse la guerra russo-turca (1877-1878) che era scoppiata a causa delle istanze autonomistiche di Bosnia-Erzegovina e Bulgaria ai danni dell'Impero ottomano. Al congresso furono riconosciuti come stati indipendenti (oltre alla Grecia, autonoma dal 1830) la Romania, la Serbia e il Montenegro. La Bulgaria, invece, venne divisa in tre parti: Bulgaria propriamente detta, principato tributario ottomano, la Rumelia orientale, provincia semiautonoma dell'Impero ottomano, e la Macedonia, dominio ottomano diretto. In questo modo la situazione nei Balcani sembrava stabile.\nSegni di instabilit\u00e0, tuttavia, cominciarono a segnalarsi in quegli stessi anni. Questi riguardavano non solo i rapporti tra le nuove nazioni della penisola, ma anche le pretese di controllo sull'area avanzate dalla Russia e dall'Austria-Ungheria. Quest'ultima, in particolare, pur non avendo partecipato militarmente alla crisi del 1875-1878, aveva ottenuto molteplici vantaggi, occupando la Bosnia-Erzegovina (diventata un suo protettorato) e ponendo sotto la propria sfera di influenza la Serbia. All'interno della penisola l'elemento di contrasto era invece rappresentato dalla Macedonia, contesa da Serbia e Bulgaria.\nNonostante i continui dissapori, l'equilibrio continu\u00f2 a resistere per un trentennio, ovvero finch\u00e9 si mantenne un'intesa tra Russia e Austria-Ungheria. I primi segni di cedimento si segnalarono nel 1906 quando salirono al potere uomini ambiziosi e bellicosi tanto in Austria (Alois Lexa von Aehrenthal) quanto in Russia (Aleksandr Petrovi\u010d Izvol'skij). Nonostante un iniziale accordo che avrebbe consentito all'Austria la definitiva annessione della Bosnia-Erzegovina, in cambio del sostegno alla Russia nella rivendicazione della libera circolazione di navi russe nella regione degli stretti, i rapporti tra le due potenze si deteriorarono. Nel 1908 l'Austria comp\u00ec l'annessione, ma non tenne fede al patto. La Russia, allora, cambi\u00f2 strategia iniziando ad appoggiare apertamente la Bulgaria che nello stesso anno si era resa indipendente dal dominio ottomano approfittando del colpo di Stato dei Giovani Turchi. Nel 1909 le due grandi alleanze avevano preso posizione anche in merito alla questione balcanica: la Triplice Intesa si era schierata a favore di Serbia e Bulgaria, mentre la Triplice Alleanza a sostegno dell'impero ottomano.\nSerbia e Bulgaria, d'altro canto, cominciarono a mettere da parte gli antichi screzi, pianificando un'azione comune contro la Turchia.\nLa politica interna nelle principali nazioni belligeranti.\nConflitti etnici nell'Impero austro-ungarico.\nNel 1866, durante il regno di Francesco Giuseppe, l'Impero austriaco venne sconfitto dalla Prussia e dall'Italia. In questo modo perse alcuni territori (tra cui il Veneto) e con essi tutta la sua influenza sulle regioni tedesche e italiane. Questo indebolimento si rivers\u00f2 anche negli affari di politica interna, rappresentati in particolar modo dal difficile rapporto con la nazione magiara. L'anno dopo venne concluso un compromesso tra Austria e Ungheria e, in seguito a lunghe trattative, venne firmato l'Ausgleich (\"compensazione\"), che avrebbe diviso lo stato asburgico in Cisleitania (Austria) e Transleitania (Ungheria - Croazia): nasceva l'Impero austro-ungarico.\nPur politicamente uniti, i due regni, riguardo questioni di politica interna, rappresentavano due entit\u00e0 separate. In base all'Ausgleich ogni dieci anni veniva deliberato un gran numero di decreti-legge in materia economica, politica e finanziaria, che dovevano regolare i rapporti tra le due parti dell'Impero ed essere approvati sia dalla camera ungherese sia dal consiglio imperiale. Con questo compromesso da una parte vennero quindi smorzate le pericolose tensioni interne tra popolazione austriaca e ungherese, ma dall'altra si cre\u00f2 una significativa divisione che spezzava in due la mastodontica struttura dell'Impero, eliminando la presenza di un unico parlamento centrale .\nGli immensi territori gestiti dagli Asburgo riunivano in s\u00e9 un'infinit\u00e0 di etnie, spesso in contrasto con il governo centrale e che rivendicavano la propria autonomia. Talvolta, come nel caso degli italiani e dei serbi, le spinte autonomiste erano ancora pi\u00f9 stimolate dall'esistenza di stati nazionali al di l\u00e0 dei confini dell'Impero. La situazione serba in particolare divenne sempre pi\u00f9 problematica, soprattutto a partire dal 1908, allorquando l'Austria-Ungheria annett\u00e9 ai propri territori la Bosnia-Erzegovina, che presentava una popolazione di soli serbocroati.\nLe varie popolazioni, pur essendo unite dallo stesso desiderio di autonomia, erano spesso in contrasto tra di loro, tanto che si svilupp\u00f2 una forte convergenza tra nazionalit\u00e0 e stratificazione sociale: la nazionalit\u00e0 pi\u00f9 numerosa, ma, soprattutto, pi\u00f9 progredita a livello culturale, lo era anche a livello economico, occupando nelle aree urbane le posizioni di maggior rilievo politico e amministrativo; le altre, invece, prevalevano nelle campagne. Spesso le nazionalit\u00e0 di maggior rilievo seguivano una vera e propria politica di oppressione nei confronti delle rispettive minoranze nazionali.\nIn Austria le due popolazioni di maggiore rilievo erano quella ceca e quella tedesca. La prima continu\u00f2 a rivendicare fino alla fine dell'Impero la propria autonomia, anelando alla ricostituzione del Regno di Boemia, come ai tempi di Venceslao, mentre l'altra sottoline\u00f2 sempre il carattere tedesco della monarchia asburgica, considerandosi l'unico stato nazionale legittimo dell'Impero.\nL'unico modo efficace per tenere a bada le spinte rivoluzionarie stava in un'energica amministrazione centrale, in grado di neutralizzarle facendo leva sugli antagonismi tra le nazionalit\u00e0. Questa fu la linea politica adottata dal conte Eduard Taaffe, che dal 1879 al 1893 ricopr\u00ec la carica di primo ministro. Con la politica del pugno di ferro controll\u00f2 rigidamente la stampa arrestando in tempo lo sviluppo di movimenti prima liberal-borghesi e poi social-democratici (1886).\nI primi segnali di cedimento di questa fragile struttura cominciarono ad apparire nel 1890, in occasione dell'Ausgleich che affrontava il problematico rapporto tra le nazionalit\u00e0 ceca e tedesca. Taaffe tratt\u00f2 l'Ausgleich solo con i rappresentanti del partito conservatore dei \"Vecchi Cechi\", molto meno radicale nelle questioni di nazionalit\u00e0 rispetto a quello dei \"Giovani Cechi\" guidato da Karel Kram\u00e1\u0159. Gi\u00e0 nell'elezioni dell'anno successivo quest'ultimo riusc\u00ec a conquistare i tre quarti dei seggi del parlamento boemo rendendo i rapporti con il conservatore Taaffe inesistenti e decretandone la fine. Con le dimissioni di Taaffe, gli successe Alfred III di Windisch-Gr\u00e4tz che fece approvare una riforma elettorale che riusc\u00ec a sistemare la situazione, pur sempre in equilibrio precario.\nSe nella zona transleitanica le spinte indipendentiste preoccupavano il potere centrale, in quella cisleitanica lo sviluppo interno era dominato dai contrasti nazionalistici tra partiti cechi e tedeschi, che non davano speranze in quanto a un compromesso, reso impossibile dalla inconciliabilit\u00e0 delle proposte dell'una e dell'altra fazione. Per migliorare la situazione, Francesco Giuseppe assegn\u00f2 la carica di primo ministro al conte Kazimierz Badeni. Questi, con riforme atte a diffondere in tutto il territorio moravo e boemo il bilinguismo per tutti gli uffici, ottenne esattamente l'effetto contrario, acuendo ancora l'odio tra le due nazionalit\u00e0. Seguirono quindi dimostrazioni in tutti i territori da parte di tedeschi e cechi. Essendo in minoranza nel consiglio imperiale, i tedeschi assunsero una politica di ostruzionismo che rese impossibile qualsiasi lavoro parlamentare e Badeni decise di usare il pugno di ferro rendendo possibile la temporanea sospensione dei parlamentari dell'opposizione. Cos\u00ec, per\u00f2, spinse i socialdemocratici ad abbracciare la causa tedesca costringendo il primo ministro alle dimissioni.\nI governi successivi (Gautsch e Thun) pur cercando di attutire le conseguenze non riuscirono a cambiare la situazione che si manteneva pericolosamente esplosiva. Nella zona cisleitanica ormai non esisteva pi\u00f9 un ordine costituzionale e il frazionamento della monarchia danubiana sembrava inevitabile. I cechi costituirono un partito nazional-socialista che premeva per l'indipendenza di uno stato ceco, i tedeschi, invece, erano capeggiati dall'antisemita radicale Georg von Sch\u00f6nerer che entusiasmava i seguaci con l'idea di una possibile annessione al Reich.\nLa situazione continu\u00f2 a rimanere instabile sino al governo Koerber (1899-1904). Ernest von Koerber riusc\u00ec a raggiungere una certa stabilit\u00e0 manovrando abilmente l'opinione pubblica (con l'introduzione di un'assicurazione contro l'invalidit\u00e0 e la vecchiaia o con la riduzione della giornata lavorativa dei minatori a nove ore). Cos\u00ec facendo, per\u00f2, si limitava a risolvere problemi immediati con una buona politica amministrativa, che non avrebbe certo assicurato pace e stabilit\u00e0 per gli anni successivi.\nIl colonialismo britannico.\nSul finire del diciannovesimo secolo la Gran Bretagna era bloccata dall'incapacit\u00e0 dei partiti di prendere in mano la situazione con decisione guidando la nazione verso gli orizzonti di uguaglianza sociale che andavano profilandosi in tutti i paesi europei. Da una parte i conservatori, principali responsabili di questa stasi politica interna, distraendo le masse con le avventure coloniali, continuavano a mantenere una politica reazionaria che bloccava al paese ogni progresso in ambito sociale; dall'altra i liberali, i soli in grado di ridare vita al paese, troppo divisi e troppo poco organizzati, avevano perso tutte le opportunit\u00e0 che si erano presentate.\nLa prima venne, nel 1884, dall'allargamento del diritto al voto a tutti i cittadini di sesso maschile con famiglia a carico. Le elezioni dell'anno successivo portarono effettivamente a una vittoria liberale, affiancata, per\u00f2, dall'ingresso in parlamento di ottantadue deputati irlandesi, in grado di paralizzare l'intero meccanismo legislativo pur di avanzare le proprie istanze indipendentistiche. Per dare una scossa alla situazione, il leader liberale William Ewart Gladstone (allora alla sua seconda premiership) cerc\u00f2 di concedere all'Irlanda la Home rule. Il tentativo si rivel\u00f2 catastrofico e port\u00f2 alla separazione dai liberali dei \"Liberal Unionists\" che, guidati da Chamberlain, si muovevano in difesa dell'imperialismo e, alleandosi con i conservatori, riportarono quest'ultimi al governo.\nMentre la politica interna era dominata dai continui \"battibecchi\" tra i due schieramenti politici, la popolazione era sempre pi\u00f9 coinvolta dall'audace politica estera, dominata innanzitutto dalla questione boera, che sub\u00ec una notevole scossa in seguito al Jameson Raid.\nI primi segni di cambiamento cominciarono a farsi sentire nel febbraio del 1900, quando venne fondato il Labour Representation Committee, nato dalla separazione definitiva dei sindacati dai vecchi partiti tradizionali. La svolta decisiva avvenne alle elezioni del 1906, che registrarono la straordinaria vittoria dei liberali, che nel giro di pochi mesi cominciarono un'operazione di ammodernamento del sistema politico inglese, cominciando con la sistematica soppressione dei privilegi dell'aristocrazia, a partire dalla Camera dei Lord.\nLa Terza Repubblica francese.\nCon l'umiliante sconfitta di Sedan in Francia crollava definitivamente il sogno di una nuova egemonia francese. Il nuovo regime istituzionale che s'instaur\u00f2, la Terza Repubblica, present\u00f2 sin dal principio debolezze strutturali tali da portare il paese, anche a causa di gravi crisi e scandali, sull'orlo della rovina totale.\nLa Francia era guidata dal partito repubblicano, perlopi\u00f9 sostenuto dall'alta borghesia, che, ispirandosi all'ideale del \"laissez-faire\" e del \"juste-milieu\" (\"giusto mezzo\"), operava in nome di un'economia prospera, da difendere anche a scapito dei ceti meno abbienti. A questo schieramento di centro si opponevano i radicali, sempre alla ricerca di riforme egualitarie, e i conservatori, nazionalisti e nostalgici della monarchia.\nDopo la breve parentesi boulangista, la situazione politica si normalizz\u00f2 con la presidenza di Sadi Carnot nel 1887. Presto nuovi movimenti nazionalisti presero il sopravvento e al grido di \"La Francia ai Francesi\" inizi\u00f2 a diffondersi una preoccupante ideologia antisemita che raggiunse il suo culmine nel settembre 1894 con l\"'Affaire Dreyfus\", che riguard\u00f2 l'accusa di spionaggio militare a favore della Germania di un ufficiale francese di origine ebrea. Le accuse, basate su elementi estremamente deboli, costarono a Dreyfus cinque anni di carcere sull'isola del Diavolo, per essere riabilitato completamente solo nel 1906.\nL'imponente impero russo.\nDare una visione globale della situazione dell'impero zarista negli anni precedenti alla guerra \u00e8 molto difficile, a causa di una grande quantit\u00e0 di dati incerti e spesso contrastanti. Nonostante molti storici abbiano considerato la Russia in preda a una continua e inesorabile decadenza risoltasi disastrosamente con la Rivoluzione d'ottobre, sarebbe ingiusto considerare questo gigante unicamente come una nazione in sfacelo.\nPer numerosi fattori, quale la sopravvivenza della servit\u00f9 della gleba, la Russia \u00e8 stata vista come un paese retrogrado e fondamentalmente agricolo. Nonostante tre quarti delle forze di lavoro fossero ancora costituite da contadini, l'industria e il settore terziario, tuttavia, partecipavano alla formazione di pi\u00f9 del 50% del prodotto interno lordo. Inoltre nei primi anni del 1900 si registr\u00f2 un'incredibile accelerazione nel settore secondario. L'industria era affiancata da un efficiente sistema ferroviario in forte espansione a tal punto da concludere la costruzione dell'enorme Transiberiana in soli dieci anni.\nUna vera e propria fase di regressione coincise, invece, proprio con lo scoppio della guerra. Sin dai tempi delle riforme di Alessandro II l'impero zarista aveva avviato un lento processo di sviluppo economico e culturale che negli anni prebellici ottenne significativi risultati. La guerra prima, la rivoluzione e la guerra civile poi, bloccarono inevitabilmente tutti i processi di sviluppo in atto tanto che i livelli produttivi del 1913 vennero nuovamente raggiunti solo nel 1928.\nRiguardo alla politica estera, sin dagli anni settanta del 1800 la Russia aveva avviato un processo espansionistico che l'aveva messa in contatto particolarmente con le nazioni dell'Est europeo. Nel 1877-1878 la vittoria nella guerra russo-turca consent\u00ec la conquista della Bessarabia e gi\u00e0 nel 1875 l'isola di Sachalin nel Pacifico era stata strappata alla Cina e al Giappone. In questo modo l'impero russo andava sviluppandosi sulle coste dell'Oceano Pacifico entrando in contatto con nuove potenze, quali gli Stati Uniti e il nascente Giappone. Tuttavia questa fase di espansione territoriale termin\u00f2 nel 1905, quando ulteriori avanzamenti avrebbero scatenato conflitti di ampia portata. L'ultima conquista fu la regione dell'Amur, su cui dovette ripiegare dopo aver perso ogni speranza in Manciuria e in Corea con la guerra russo-giapponese.\nLa situazione interna rimaneva in stallo. Le modeste riforme di Alessandro II che nel 1861 avevano abolito la servit\u00f9 della gleba, non avevano nemmeno contemplato la creazione di un sistema parlamentare, sia pure di tipo consultivo. Nel 1881, comunque, lo zar \"buono\" fin\u00ec vittima di un attentato e con Alessandro III ogni ulteriore tentativo riformista venne arrestato. Nel 1894 gli successe il figlio, Nicola II, che diede il via ai primi deboli tentativi di un regime parlamentare. Il primo organo russo degno di questo nome fu la Duma, frutto della cosiddetta prima rivoluzione, nata anche a causa delle delusioni nella guerra contro il Giappone. Alla fine della rivoluzione lo zar concesse un regime vagamente parlamentare basato su due Camere con potere legislativo (il consiglio di stato e la Duma), ma con nessuna possibilit\u00e0 di influenzare l'attivit\u00e0 di governo, continuando i ministri a dipendere dai voleri dello zar.\nSviluppi e difficolt\u00e0 di una nuova potenza: l'Italia.\nSino al 1876 rimase alla guida dell'Italia la destra dello schieramento parlamentare. Favorevoli alla cosiddetta \"Italietta\", i conservatori cercarono di favorire lo sviluppo interno del paese, tenendolo lontano da pericolose ambizioni espansionistiche e da alleanze scomode. Questo affermava il ministro degli esteri Visconti Venosta nel 1873: \nA partire dal 1862 vennero presi provvedimenti atti a ridurre al minimo le spese militari, anche su spinta dello stesso Bismarck.\nNel 1876, per\u00f2, la Destra Storica cadde, lasciando spazio a un'aggressiva Sinistra che, guidata da Agostino Depretis fino al 1887, e poi da Francesco Crispi, voleva portare il paese allo stesso livello delle grandi potenze. Le spese militari subirono un'improvvisa impennata e cominciarono a profilarsi le prime avventure colonialistiche. Nel 1882 la casuale occupazione di Massaua diede inizio a una lunga e dispendiosa guerra contro l'Etiopia. La finale annessione dell'Eritrea e della Somalia non poterono compensare le enormi spese militari che ritardarono inevitabilmente il decollo industriale italiano.\nIl cattivo utilizzo dei capitali ebbe inevitabili ripercussioni in tutto il paese. Tra il 1898 e il 1899 la fame e la disoccupazione portarono a una situazione apparentemente rivoluzionaria. Con l'ascesa al trono di Vittorio Emanuele III, in seguito all'assassinio di Umberto I per mano dell'anarchico Gaetano Bresci (29 luglio 1900), ebbe inizio un periodo di rapida evoluzione. Guidata dalla forte personalit\u00e0 di Giovanni Giolitti, l'Italia fece progressi notevoli, coronati con la vittoriosa, bench\u00e9 controversa, guerra italo-turca, combattuta tra il settembre del 1911 e l'ottobre del 1912.\nSotto l'aspetto sociale, tra il 1910 e il 1914 si consegu\u00ec la presa a carico dello stato dell'istruzione e l'ingresso della donna del mondo del lavoro qualificato (la \"rivoluzione\" della macchina da scrivere).\nAlla vigilia della prima guerra mondiale l'Italia pass\u00f2 da un'economia prevalentemente agricola a una di stampo industriale, avendo dato prova di buone capacit\u00e0 militari col conflitto contro la Turchia.\nLa decadenza dell'Impero ottomano.\nSul finire dell XIX secolo l'enorme Impero ottomano era in piena crisi politica dovuta proprio alla ingente quantit\u00e0 di territori che lo costituivano. I domini extraeuropei erano governati con relativa facilit\u00e0 determinata dalla comune fede, che univa l'Arabia, la Mesopotamia, la Palestina, la Siria e zone del litorale nordafricano. Nelle provincie europee, invece, sorgevano in continuazione ribellioni a causa di spinte indipendentiste e anche religiose. La situazione era resa ancora pi\u00f9 insostenibile dalla ferocia del dominio turco, che domava senza piet\u00e0 qualsiasi insurrezione. Costantemente minacciata a nord dal colosso russo, la Turchia stava ormai crollando a causa del cattivo governo e dell'arretratezza medievale in campo economico e militare. Solo la Gran Bretagna sembrava nutrire simpatia nei confronti dell'Impero ottomano, sentimento ampiamente giustificato dall'eterna inimicizia che la legava alla Russia, che, senza l'ostacolo turco, avrebbe ottenuto facilmente uno sbocco sul mare Mediterraneo danneggiando, ovviamente, l'economica britannica.\nL'Impero ottomano cominci\u00f2 ad avvertire i primi danni sin dal 1877, quando venne impegnato in un nuovo conflitto con la Russia. La reazione alle ribellioni in Bosnia ed Erzegovina cominciate nel 1875, e terminate nel febbraio del 1877, fu talmente violenta e sanguinosa da suscitare lo sdegno e l'orrore dell'intera Europa, non pi\u00f9 abituata a metodi cos\u00ec barbari. Nell'aprile del 1877 la Russia si mosse minacciosamente contro la Turchia scavalcando la Romania e dando inizio alla guerra russo-turca. Salvata in extremis dalla minaccia inglese di un attacco all'impero zarista, la Turchia ne usc\u00ec piuttosto malandata, costretta, nel successivo congresso di Berlino a cedere alla Gran Bretagna l'isola di Cipro (ufficialmente come ricompensa per l'appoggio concesso) e all'Austria l'amministrazione della Bosnia e dell'Erzegovina (che nominalmente rimanevano sotto la sovranit\u00e0 turca). Inoltre Bulgaria, Serbia e Romania approfittarono della situazione disagiata dell'impero sottraendosi alla condizione di vassallaggio che le legava alla Turchia. Nel 1881 fu anche costretta a cedere la Tessaglia e parte dell'Epiro alla Grecia.\nDopo dodici anni di relativa tranquillit\u00e0, la Turchia torn\u00f2 alle armi per sedare le rivolte autonomiste degli armeni (1890) e dei cretesi (1896). Questi, in particolare, non si accontentarono delle autonomie loro concesse e, dopo i sanguinosi contrasti con i contadini turchi nell'isola, nel 1897 si ribellarono e proclamarono la loro indipendenza. Aiutato dai tedeschi, che avevano affidato al generale von der Goltz la riorganizzazione dell'esercito turco, l'impero ottomano riusc\u00ec a uscire vittorioso dalla guerra greco-turca. Solo nel 1913 Creta render\u00e0 definitiva la propria annessione alla Grecia e l'impero austro-ungarico dichiarer\u00e0 \"territori dell'impero\" la Bosnia e l'Erzegovina, che fino ad allora si era limitato ad amministrare. Una nuova ribellione scoppi\u00f2 in Albania, oppressa dai Turchi e minacciata dai paesi confinanti, che, salvata dall'intervento delle grandi potenze, nel 1913 dichiar\u00f2 la propria indipendenza. Oltre alle ribellioni provenienti dall'interno, l'impero cominci\u00f2 a soffrire le offensive delle altre nazioni, come l'Italia, che l'attacc\u00f2 in Libia e nell'Egeo, e a perdere ogni influenza nel continente europeo con la perdita di quasi tutti i territori nei balcani.\nCon l'avvicinarsi del conflitto mondiale, la Turchia si trovava in una situazione di tale crisi da doversi affidare all'aiuto delle altre potenze: ai tedeschi, come gi\u00e0 in precedenza, venne assegnata la riorganizzazione dell'esercito, ai britannici quella della marina e ad esperti francesi il riassetto delle finanze. In questo modo, venne scongiurata la bancarotta dello stato turco, che in seguito riusc\u00ec a mostrarsi un nemico ancora temibile.\nL'impero del Sol Levante: il Giappone.\nNella met\u00e0 del XIX secolo il Giappone era una nazione politicamente ed economicamente arretrata. Bench\u00e9 tra la popolazione, grazie ai suoi traffici mercantili e al suo interesse per l'occidente, serpeggiasse gi\u00e0 un desiderio di apertura verso la modernit\u00e0, ormai da secoli lo stato era appesantito e rallentato da un sistema di governo conservatore e anacronistico. Mentre l'imperatore, separato dai suoi sudditi e chiuso nella sua splendida reggia di Kyoto, viveva lontano dalla vita politica, il paese era amministrato ad Edo dai Tokugawa, gli Sh\u014dgun allora in carica.\nL'occasione per far cadere il regime dittatoriale presente da sei secoli venne presentata dagli americani che, non pi\u00f9 disposti ad aspettere che i giapponesi aprissero i loro porti ai traffici marittimi, nel luglio del 1853 entrarono con una squadra navale guidata dal commodoro Perry in quella che \u00e8 oggi la baia di Tokio. Quando gli americani tornarono nel febbraio del 1854, lo shogun Tokugawa Iesada non pot\u00e9 far altro che ordinare che i porti di Ce Hakodate si aprissero alle navi americane e poi anche europee. La fiducia nei confronti dello shogunato croll\u00f2 e, dopo alcuni anni di scontri tra i sostenitori dello Shogun e i fedeli all'imperatore, nel 1868 il sistema venne spazzato via e definitivamente superato. Cos\u00ec inizia la nuova Era Meiji, ovvero della \"Restaurazione imperiale\", con la quale il Giappone fece graduali e importanti progressi in campo economico, industriale e militare.\nDopo quasi trent'anni di progresso e consolidamento generalizzato, a partire dal 1894 il paese entr\u00f2 in una nuova fase di relazioni internazionali. Le sue mire espansionistiche lo spinsero ad attaccare prima la Cina, che dava segni di instabilit\u00e0 sempre crescente, conquistando nella guerra sino-giapponese parte della Manciuria, Taiwan e la Penisola di Liaodong, e poi la Russia (1904-1905), che in nome del Triplice Intervento del 1895 insieme alla Francia e alla Germania, voleva limitare l'espansione nipponica sul continente, senza considerare la sicurezza e la forza che il paese aveva sviluppato negli ultimi anni. Nel frattempo nel 1902 era stato persino concluso un trattato con la Gran Bretagna, che riconosceva alla nazione la parit\u00e0 diplomatica. Nel 1912, alla morte dell'imperatore, il Giappone era ormai diventato una grande potenza, in grado di partecipare, sebbene in maniera limitata, all'incipiente conflitto mondiale.\nConflitti extra-europei.\nLa guerra boera.\nNel 1897 il governo britannico, preoccupato di vedere il presidente boero Kruger comprare armi dalla Germania, cominci\u00f2 a prendere misure preventive: venne nominato un nuovo Alto Commissario, che pare avesse l'incarico di eliminare Kruger, e in Medio Oriente vennero imbarcati alla volta del Sudafrica diecimila soldati. Di fronte a questo atteggiamento aggressivo della Gran Bretagna, che rifiut\u00f2 la mediazione degli Stati Uniti in nome della sua \"sovranit\u00e0\", le repubbliche boere si diressero in armi verso i confini. Il 12 ottobre 1899 la guerra ebbe inizio.\nForti di una migliore conoscenza del territorio, i boeri ebbero inizialmente la meglio. Con l'intervento di truppe britanniche provenienti dall'India e dal Canada, per\u00f2, le truppe britanniche recuperarono le posizioni perdute penetrando sempre pi\u00f9 nel territorio boero. Nonostante la richiesta di pace delle repubbliche dello Stato Libero dell'Orange e della Repubblica del Transvaal, distaccamenti boeri continuarono la lotta fino all'agosto del 1900. Con la fuga di Kruger nei Paesi Bassi, la Gran Bretagna proclam\u00f2 l'annessione del Transvaal e invi\u00f2 Lord Kitchener a ristabilire l'ordine. I boeri non accettarono l'imposizione britannica e per due anni continuarono la guerra in forma di guerriglia. Per far cessare la disperata resistenza, Lord Kitchener condusse una guerra totale, arrivando ad ammassare circa 250.000 persone nei campi di concentramento. La pace fu conclusa il 31 maggio 1902 e le repubbliche boere diventarono colonie della Corona britannica con la promessa di una futura indipendenza.\nLa guerra russo-giapponese.\nPoco considerata dagli storici, forse perch\u00e9 oscurata dalla vicina guerra mondiale, la guerra russo-giapponese, combattuta tra il 1904 e il 1905, fu di enorme importanza. Infatti rese evidente agli occhi di tutti da una parte il declino dell'impero zarista, dall'altra il sorgere incontrastato di una nuova potenza mondiale: il Giappone. Sotto un punto di vista strategico, poi, rappresent\u00f2 il passaggio a una moderna condotta militare: vennero combattuti l'ultimo assedio statico di una piazzaforte (assedio di Port Arthur) e la prima grande battaglia navale in cui telecomunicazioni e tiro centralizzato furono la carta vincente (battaglia di Tsushima). Le cause della guerra risalgono al 1895 quando il Giappone costrinse la Cina alla resa (trattato di Shimonoseki) e alla cessione di importanti territori del continente. Questa improvvisa rivalsa nipponica spavent\u00f2 le nazioni europee, che da tempo nutrivano interessi nei confronti dei territori dell'estremo oriente, e di conseguenza Francia, Germania e Russia si allearono tra loro con un patto (Triplice Intervento) nella speranza di bloccare le mire espansionistiche giapponesi sul continente. Condizionati dalle pressioni delle nazioni europee, i nipponici furono costretti ad abbandonare i territori cinesi continentali faticosamente conquistati e, quando nel 1900, approfittando della Ribellione dei Boxer, i russi occuparono con 100.000 uomini la Manciuria, capirono di dover reagire a questa imposizione straniera: da una parte il governo giapponese inizi\u00f2 una serie di trattative con la Russia, dall'altra cerc\u00f2 di accattivarsi il Celeste Impero assicurandosene la neutralit\u00e0.\nApprofittando del senso di sicurezza dei russi, i giapponesi poterono prepararsi in assoluta tranquillit\u00e0, e l'8 febbraio 1904, contando sull'effetto sorpresa, bombardarono le navi nemiche ancorate a Port Arthur. A questo primo attacco segu\u00ec una serie di battaglie marine e terrestri nelle quali il Giappone si rivel\u00f2 sempre militarmente superiore. Nonostante l'impressionante differenza numerica (negli ultimi mesi di guerra a un soldato giapponese ne corrispondevano tre russi) e al miglior equipaggiamento dell'esercito zarista, i nipponici erano di gran lunga meglio organizzati e comandati. Alla fine, grazie all'intervento del presidente statunitense Theodore Roosevelt, le due parti, il 6 settembre 1905, giunsero a un trattato di pace che riport\u00f2 Corea e Manciuria sotto l'influenza giapponese.\nLa guerra italo-turca.\nLa guerra italo-turca (nota in italiano anche come guerra di Libia, impresa di Libia o campagna di Libia ed in turco come Trablusgarp Sava\u015f\u0131, ossia Guerra di Tripolitania) fu combattuta dal Regno d'Italia contro l'Impero ottomano tra il 29 settembre 1911 e il 18 ottobre 1912, per conquistare le regioni nordafricane della Tripolitania e della Cirenaica.\nLe ambizioni coloniali spinsero l'Italia ad impadronirsi delle due province ottomane che nel 1934, assieme al Fezzan, avrebbero costituito la Libia dapprima come colonia italiana ed in seguito come Stato indipendente. Durante il conflitto fu occupato anche il Dodecaneso nel Mar Egeo; quest'ultimo avrebbe dovuto essere restituito ai turchi alla fine della guerra, ma rimase sotto amministrazione provvisoria da parte dell'Italia fino a quando, con la firma del trattato di Losanna del 1923, la Turchia rinunci\u00f2 ad ogni rivendicazione e riconobbe ufficialmente la sovranit\u00e0 italiana sui territori perduti nel conflitto.\nNel corso della guerra l'Impero ottomano si trov\u00f2 notevolmente svantaggiato, poich\u00e9 pot\u00e9 rifornire il suo piccolo contingente in Libia solo attraverso il Mediterraneo. La flotta turca non fu in grado di competere con la Regia Marina, e gli Ottomani non riuscirono ad inviare rinforzi alle province nordafricane. Pure se minore, questo evento bellico fu un importante precursore della prima guerra mondiale, perch\u00e9 contribu\u00ec al risveglio del nazionalismo nei Balcani. Osservando la facilit\u00e0 con cui gli italiani avevano sconfitto i disorganizzati turchi ottomani, i membri della Lega Balcanica attaccarono l'Impero prima del termine del conflitto con l'Italia.\nLa guerra registr\u00f2 numerosi progressi tecnologici nell'arte militare, tra cui, in particolare, il primo impiego militare dell'aeroplano sia come mezzo offensivo che come strumento di ricognizione (furono schierati in totale 9 apparecchi). Il 23 ottobre 1911 il pilota capitano Carlo Maria Piazza sorvol\u00f2 le linee turche in missione di ricognizione ed il 1\u00ba novembre dello stesso anno l'aviatore Giulio Gavotti lanci\u00f2 a mano la prima bomba aerea (grande come un'arancia, si disse) sulle truppe turche di stanza in Libia. Altrettanto significativo fu l'impiego della radio con l'allestimento del primo servizio regolare di radiotelegrafia campale militare su larga scala, organizzato dall'arma del genio sotto la guida del comandante della compagnia R.T. Luigi Sacco e con la collaborazione dello stesso Guglielmo Marconi. Infine, il conflitto libico registr\u00f2 il primo utilizzo nella storia di automobili in una guerra: le truppe italiane furono dotate di autovetture Fiat Tipo 2 e motociclette SIAMT.\nFattori tecnici e militari.\nGermania: il piano Schlieffen.\nAlfred von Schlieffen \u00e8 stato capo di stato maggiore tedesco tra il 1891 e il 1906. Nel 1905 present\u00f2 un piano strategico che avrebbe permesso alla Germania di entrare in guerra con le nazioni della Triplice Intesa senza il rischio di vernirne schiacciata. I cosiddetti Imperi Centrali, infatti, si trovavano in una posizione alquanto svantaggiosa dato che sarebbero stati costretti a combattere contemporaneamente sia sul fronte occidentale (contro Francia e Gran Bretagna) sia su quello orientale (contro la Russia): ed era proprio questo che, con il suo piano, Schlieffen voleva evitare.\nBrevemente, il piano avrebbe portato la Germania a sconfiggere prima la Francia con una campagna fulminea, per poi rivolgersi con tutte le forze contro la Russia. Sul fronte occidentale il nucleo dell'operazione era rappresentato dall'ala destra, su cui sarebbe stato concentrato il grosso delle forze tedesche, che con un \"grandioso movimento aggirante\" avrebbe superato la frontiera francese spingendosi direttamente verso Parigi. L'ala destra, il cui centro di riferimento sarebbe stata l'area fortificata di Metz-Thionville, doveva essere composta da 53 divisioni, affiancate da formazioni della Landwehr e della riserva. L'ala sinistra, invece, doveva contare solo 8 divisioni e proprio in questo stava l'audacia del piano: fungendo da esca, l'attacco francese dell'ala sinistra avrebbe reso ancora pi\u00f9 micidiale la risposta dell'ala destra che avrebbe attaccato il fianco francese attraverso il Belgio. Sul fronte orientale, invece, Schlieffen aveva predisposto solo dieci divisioni che avrebbero dovuto contenere gli attacchi russi fino al completo successo sul fronte opposto. Fattore che rivela la lungimiranza del conte \u00e8 che aveva previsto l'intervento della Gran Bretagna, che sarebbe sbarcata sul continente con un corpo di spedizione di 100.000 uomini \"operante insieme con i francesi\".\nNel 1906 venne nominato capo di stato maggiore al posto di Schlieffen Helmuth von Moltke il quale mancava del coraggio e della lungimiranza che avevano reso celebre il suo predecessore. Non comprendendo la genialit\u00e0 del piano ne smuss\u00f2 l'idea di fondo cercando di bilanciare quel deliberato sbilanciamento tra le due ali. Delle nove divisioni formate tra il 1905 e il 1914 Moltke ne assegn\u00f2 otto all'ala sinistra e solo una a quella destra.\nUn'altra importante modificazione riguarda i territori neutrali tra Germania e Francia. Schlieffen aveva progettato che l'ala destra venisse schierata non solo sul territorio belga, ma anche su quello olandese fino a Krefeld. Egli, pur sperando che la Germania riuscisse ad ottenere per via diplomatica il consenso dell'Olanda, aveva previsto che uno schieramento di forze cos\u00ec ingente avrebbe spinto i francesi ad oltrepassare la frontiera col Belgio per arroccarsi in posizione difensiva nella valle della Mosa. In questo modo il pretesto per avanzare in territorio neutrale non sarebbe mancato e la Germania avrebbe evitato qualsiasi riprovazione morale.\nMoltke, per\u00f2, non afferr\u00f2 l'audacia del pensiero di Schlieffen e prefer\u00ec invadere il Belgio per conquistare con un colpo di mano Liegi. Cos\u00ec facendo, illudendosi di accrescere la sua sicurezza militare, si tir\u00f2 addosso il biasimo dei neutrali, inimicandosi, insieme con essi, la stessa Gran Bretagna.\nGran Bretagna: l'attraversamento della Manica.\nSino al 1911 fu opinione dell'ammiragliato britannico che l'esercito dovesse essere trasportato direttamente sul suolo tedesco dando inizio ad una campagna offensiva in cui la marina rivestisse un ruolo di primo piano. Ben presto, per\u00f2, si cap\u00ec che queste non erano altro che vane speranze di visionari che credevano che il piccolo (anche se in crescita) esercito inglese potesse combattere ad armi pari con il mostro bellico tedesco sul suo stesso territorio. Si present\u00f2 necessario e inevitabile un rinnovamento completo delle alte sfere dell'ammiragliato. Venne affidato al difficile compito di \"repulisti\" il giovane Winston Churchill che nell'ottobre del 1911, nonostante i suoi trentasette anni, fu nominato Primo Lord dell'Ammiragliato. Conseguentemente la strategia del blocco ravvicinato venne prontamente sostituita dall'altrettanto efficace, ma pi\u00f9 prudente strategia del blocco a distanza. Modifiche riguardarono anche il trasporto delle truppe lungo la Manica: il transito sarebbe avvenuto ad occidente della linea Dover-Calais e la zona di concentramento venne fissata sulla linea Maubeuge-Hirson, in contatto con l'estrema sinistra dell'ala marciante tedesca.\nLa corsa agli armamenti navali.\nQuando nel 1906 l'imperialismo affievolirsi, le grandi potenze si concentrarono sulle questioni di politica interna. Col progressivo rafforzarsi delle forze democratiche si diffuse un sentimento nazionalistico che cre\u00f2 una forte aggressivit\u00e0 nelle relazioni internazionali. Questa nuova circostanza venne messa in luce dalla rivalit\u00e0 navale tra Germania e Gran Bretagna.\nApprofittando di una flessione produttiva dei cantieri navali inglesi, che preferirono concentrarsi sulla potenza piuttosto che sul numero, l'ammiraglio Tirpitz, forte dell'entusiasmo della popolazione, inaugur\u00f2 un ambizioso programma navale, approvato alla fine di marzo del 1906. La Gran Bretagna, la cui superiorit\u00e0 navale non veniva discussa ormai da decenni, di fronte alla prospettiva di una concorrenza tedesca si allarm\u00f2. Inizialmente il governo Campbell-Bannermann sperava di risolvere la questione per via diplomatica, ma la proposta alla conferenza dell'Aja del 1907 di una generale riduzione degli armamenti venne nettamente rifiutata dall'Impero tedesco. Nonostante il Kaiser Guglielmo II affermasse che la flotta tedesca non avesse finalit\u00e0 offensive, l'opinione pubblica inglese rimase inquieta, sfiorando un'agitazione quasi isterica.\nAttentato di Sarajevo.\nIl Kaiser Guglielmo II si trovava a Kiel in occasione dell'annuale regata sull'Elba nell'ambito della \"settimana di Kiel\" quando il 28 giugno lo raggiunse un telegramma che annunciava che l'arciduca Francesco Ferdinando d'Asburgo in visita a Sarajevo era rimasto vittima di un attentato insieme con la consorte morganatica, Sofia.\nL'erede al trono degli Asburgo si rec\u00f2 in visita ufficiale nella citt\u00e0 serba il 28 giugno 1914, in occasione dell'anniversario della sconfitta che i turchi avevano inflitto ai serbi nella battaglia del Kosovo del 1389. L'organizzazione terroristica serba \"Mano Nera\" aveva affidato a sei giovani cospiratori il compito di attentare alla vita dell'arciduca in nome dell'indipendenza serba. In mattinata uno di questi lanci\u00f2 una bomba contro la macchina dell'erede, ma l'ordigno, rimbalzando sulla fiancata, esplose contro l'automezzo successivo, ferendo due ufficiali. Nonostante il tentato assassinio, il corteo continu\u00f2 il suo cammino e giunto in municipio Francesco Ferdinando apostrof\u00f2 le autorit\u00e0 in tono irato:\nIl fallito attentato in realt\u00e0 risult\u00f2 decisivo per le sorti dell'Europa. L'arciduca, infatti, chiese di essere condotto all'ospedale per far visita agli ufficiali feriti e il fato volle che, l'autista, costretto a rallentare per compiere un'inversione a \"U\", dopo aver sbagliato strada, permettesse a Gavrilo Princip di avvicinarsi, esplodendo facilmente contro il \"bersaglio mancato\" due colpi, ferendo entrambi i passeggeri, che morirono lungo il tragitto.\nLa crisi di luglio.\nAl diffondersi della notizia del crimine tutte le nazioni reagirono indignate e con orrore. Solo due paesi rimasero insensibili all'accaduto: l'Austria e la Serbia. Da una parte la stampa serba fece ben poco per dissimulare il suo compiacimento, come anche l'opinione pubblica e lo stesso governo, che, appena uscito dalle guerre balcaniche, non desiderava altro che pace e reag\u00ec apaticamente. L'Austria, del resto, diede inizio ad una debole indagine per determinare se la Serbia avesse effettivamente avuto parte all'attentato, dalla quale non emerse alcuna prova a sostegno di questa tesi.\nGli attentatori non erano a conoscenza della natura dei rapporti tra l'imperatore d'Austria e l'arciduca. Questi, infatti, era uno dei pochi uomini di potere che guardasse con una certa simpatia alla causa serba e si pensava che progettasse di sostituire il dualismo austro-ungarico con un trialismo di Austria, Ungheria e paesi slavi meridionali. Per le sue idee politiche e per lo scandaloso matrimonio con Sophie Chotek von Chotkowa, che non apparteneva a nessuna delle dinastie europee regnanti, Francesco Ferdinando si era alienato le simpatie della corte e dello stesso zio, l'imperatore Francesco Giuseppe, che sembra aver reagito alla notizia dell'attentato con queste parole: \nNonostante un mese di continui rimandi, gi\u00e0 all'indomani dell'attentato il ministro degli esteri austriaco, conte Berchtold, e il capo di stato maggiore, barone Conrad von H\u00f6tzendorf, fremevano al pensiero di approfittare della situazione per ridimensionare il ruolo della Serbia. Francesco Giuseppe, per\u00f2, non si dimostrava pienamente convinto dal progetto e temeva che un attacco alla Serbia avrebbe coinvolto altre potenze, prima fra tutte la Russia.\nIl conte Tisza, il primo ministro ungherese, condivideva gli stessi dubbi dell'imperatore obiettando che non sarebbe stato difficile trovare un casus belli qualora ce ne fosse stato bisogno. Conrad, allora, si preoccup\u00f2 di coprire le spalle all'Austria e cerc\u00f2 di coinvolgere la Germania, inviando al Kaiser un memorandum e una lettera personale firmate dell'imperatore.\nD'altro canto Guglielmo II non aveva bisogno di sollecitazioni e rivel\u00f2 subito i suoi pi\u00f9 drastici intenti. In realt\u00e0, fino a poco tempo prima, il Kaiser si era sempre presentato di indole moderata riguardo a un conflitto su vasta scala e questo suo mutamento di umore risult\u00f2 imprevisto. Probabilmente le cause sono da ricercare nel fatto che non voleva essere tacciato di debolezza o, piuttosto, che voleva ricordare l'amicizia che lo legava al principe assassinato. Il 5 luglio, con una lettera, la Germania assicurava il suo pi\u00f9 completo appoggio, aggiungendo che la Russia \"non era assolutamente pronta per la guerra\". Riguardo al terzo componente della Triplice Alleanza, l'Italia, l'Austria prefer\u00ec tenere Roma all'oscuro dei propri piani, sicura che sarebbe bastato l'alleato tedesco a scongiurare il disastro.\nNelle due settimane successive all'attentato la situazione europea sembrava ancora lontana dallo scoppio di un conflitto su vasta scala, tanto che in tutti i paesi le previsioni si mostravano sempre ottimistiche. Il 30 giugno Arthur Nicolson, il pi\u00f9 alto funzionario al Foreign Office, scrisse all'ambasciatore britannico a San Pietroburgo:\nNel frattempo in Austria i ministri discutevano su quali misure dovessero adottare contro la Serbia e solo il conte Tisza sembrava covare profetici dubbi:\nLe incertezze del primo ministro ungherese, per\u00f2, vennero presto messe in sordina di fronte al fatto che ulteriori indugi avrebbero solo peggiorato la situazione. Se l'Austria si fosse mostrata debole, avrebbe infatti rischiato di perdere la stima e l'appoggio della Germania.\nL'ultimatum.\nMentre Nicolson persisteva nel suo atteggiamento ottimista, scrivendo all'ambasciatore britannico a Vienna\nproprio intorno al 9 luglio in Austria si cominciavano a muovere i primi passi per la redazione di un ultimatum da inviare al governo serbo. L'obiettivo consisteva nell'avanzare delle richieste talmente improponibili che il netto rifiuto serbo avrebbe inevitabilmente spinto l'Austria a dichiararle guerra. Le condizioni, definite a Vienna il 19 luglio, erano rappresentate in quindici punti, alcuni dei quali violavano palesemente l'indipendenza serba. Oltre alla repressione di qualsiasi forma di propaganda antiaustriaca, l'ultimatum chiedeva che il governo serbo condannasse i militari implicati nell'attentato, che promettesse la cessazione delle ingerenze in Bosnia ed esigeva l'esonero di qualsiasi funzionario serbo nonch\u00e9 la nomina di funzionari austriaci nei posti di potere.\nIl 21 luglio, dietro spinta dei propri ministri, Francesco Giuseppe diede l'assenso alle condizioni poste, dichiarando:\nL'ultimatum venne consegnato alle ore 6 di mattina del 23 luglio ponendo come termine massimo 48 ore. Il giorno successivo il governo tedesco avvia la propria politica offensiva trasmettendo ai governi di Russia, Francia e Gran Bretagna delle note diplomatiche che definivano le richieste austriache \"moderate e giuste\", aggiungendo, a mo' di minaccia, che \"ogni interferenza\" avrebbe portato ad incalcolabili conseguenze. Due minuti prima della scadenza delle 48 ore, la risposta serba venne consegnata all'ambasciatore austriaco, barone Giesl, che, senza averla neanche letta, secondo gli ordini ricevuti, lasci\u00f2 in treno Belgrado. Tre ore dopo cominciava la parziale mobilitazione delle forze austriache sul fronte serbo. Il 24 luglio, d'altro canto, il consiglio dei ministri russo decise di mobilitare in segreto tredici corpi d'armata pronti a iniziare l'offensiva contro l'Austria in nome del panslavismo.\nIn realt\u00e0 la Serbia, su consiglio dell'Intesa, aveva risposto abilmente alle brusche richieste austriache accettandole tutte, a eccezione dei punti che violavano manifestamente l'indipendenza serba. Nonostante a Vienna ed a Berlino non si tenesse conto di questa svolta continuando a percorrere la linea politica gi\u00e0 predisposta, l'accondiscendente risposta della Serbia mut\u00f2 radicalmente la situazione. Di fronte alla nuova situazione, solo il 27 luglio il cancelliere del Reich Bethmann Hollweg decise di cambiare strategia politica e, seguendo i consigli del governo britannico, esort\u00f2 l'Austria-Ungheria alla moderazione spingendola ad avviare trattative bilaterali con la Russia. Lo stesso Guglielmo II dopo aver letto la nota serba pare che abbia esclamato:\nOrmai, per\u00f2, i \"giochi erano fatti\" e l'Europa si era avviata verso una strada senza uscita. Tutte le grandi potenze avevano cominciato a dare le prime disposizioni militari (persino in Gran Bretagna il generale Smith-Dorrien aveva ordinato di presidiare \"tutti i punti vulnerabili\" nel sud del paese) e alle ore 12 del 28 luglio l'Austria dichiar\u00f2 ufficialmente guerra alla Serbia. La mobilitazione totale avviata il 29 luglio, diede inizio al \"fatale automatismo delle mobilitazioni\" che nel giro di poco tempo avrebbe spinto tutte le nazioni europee nell'inesorabile vortice di una guerra totale."}
{"id": "4507366", "revid": "298055", "url": "https://it.wikipedia.org/wiki?curid=4507366", "title": "BMW Open 2013 - Singolare", "text": "Il singolare del BMW Open 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Philipp Kohlschreiber, ma \u00e8 stato sconfitto in finale da Tommy Haas per 6-3, 7-63.\nTeste di serie.\nLe prime 4 teste di serie hanno ricevuto un byes per il 2\u00ba turno."}
{"id": "4507367", "revid": "767487", "url": "https://it.wikipedia.org/wiki?curid=4507367", "title": "Mrs. Wiggs of the Cabbage Patch (film 1919)", "text": "Mrs. Wiggs of the Cabbage Patch \u00e8 un film muto del 1919 diretto da Hugh Ford. Storia di un'orfana, il film \u00e8 interpretato da Marguerite Clark, un'attrice che aveva perso i genitori in giovane et\u00e0, rimanendo orfana.\nSecondo adattamento cinematografico della commedia - interpretata a Broadway nel 1904 da Mabel Taliaferro - di Anne Crawford Flexner, tratta da due storie di Alice Hegan Rice, \"Mrs-Wiggs\" e \"Lovey Mary\".\nLa precedente versione, sempre con il titolo \"Mrs. Wiggs of the Cabbage Patch\" aveva avuto come protagonista Beatriz Michelena.\nTrama.\nIn un orfanotrofio, l'orfana Lovey Mary prende sotto le sue ali protettrici gli altri bambini. Uno di questi, Tommy, \u00e8 stato abbandonato l\u00ec da Maggie, la madre, una che ha vissuto pure lei da piccola in quell'istituto. Quando, anni dopo, Maggie ritorna, i due ragazzi scappano. Incontrano Dick Morgan, ma questi li vuole riportare indietro, cos\u00ec fuggono via anche da lui. Trovano finalmente qualcuno che si prende cura di loro nella zona pi\u00f9 povera della citt\u00e0, a Cabbage Patch. L\u00ec, vive poveramente ma dignitosamente, la signora Wiggs che alleva altri cinque bambini e alcuni animali. Mary si innamora di Billy Wiggs, suo figlio. Lo sceriffo, per\u00f2, viene a prendere Tommy.\nMentre cura la signora Wiggs che \u00e8 caduta ammalata, Mary viene a sapere che Maggie - la madre di Tommy - era una ragazza madre perch\u00e9 Dick Morgan, il fidanzato, non aveva avuto il coraggio di sposarla quando era rimasta incinta poich\u00e9 il padre aveva minacciato di diseredarlo. Mary, allora, riesce a convincere Dick a rimediare dopo tanti anni sposando Maggie e assumendosi le sue responsabilit\u00e0. Non solo, anche la famiglia della signora Wiggs viene accolta nella casa dei Morgan. Mary e Billy, adesso che lui ha trovato un lavoro in fabbrica, possono pensare a un futuro in comune.\nProduzione.\nIl film fu prodotto dalla Famous Players-Lasky Corporation\nDistribuzione.\nDistribuito dalla Paramount Pictures e dalla Famous Players-Lasky Corporation, il film - presentato da Adolph Zukor - usc\u00ec nelle sale cinematografiche statunitensi il 16 febbraio 1919.\nCopia della pellicola - uno dei pochi film sopravvissuti con Marguerite Clark - viene conservata negli archivi della Library of Congress di Washington.\nNel 2004, il film \u00e8 stato masterizzato e distribuito in DVD dalla Grapevine in una versione di 65 minuti insieme al cortometraggio \"J-U-N-K\""}
{"id": "4507377", "revid": "1442080", "url": "https://it.wikipedia.org/wiki?curid=4507377", "title": "BMW Open 2013 - Doppio", "text": "Il doppio del BMW Open 2013 \u00e8 stato un torneo di tennis facente parte dell'ATP World Tour 2013.\nI detentori del titolo erano Franti\u0161ek \u010cerm\u00e1k e Filip Pol\u00e1\u0161ek ma non hanno partecipato insieme a questa edizione del torneo. \u010cerm\u00e1k ha fatto coppia con Michal Merti\u0148\u00e1k venendo eliminato al primo turno mentre Pol\u00e1\u0161ek si \u00e8 avventurato fino alle semifinali prima di venire eliminato insieme a Julian Knowle.\nJarkko Nieminen e Dmitrij Tursunov hanno sconfitto in finale Marcos Baghdatis e Eric Butorac per 6-1, 6-4."}
{"id": "4507378", "revid": "287204", "url": "https://it.wikipedia.org/wiki?curid=4507378", "title": "Brice Butler", "text": "Carriera professionistica.\nOakland Raiders.\nButler fu scelto nel settimo giro del Draft 2013 dagli Oakland Raiders. Il 7 giugno firm\u00f2 un contratto quadriennale del valore di 2,22 milioni di dollari, inclusi 67.500$ di bonus alla firma. Debutt\u00f2 come professionista nella settimana 1 contro gli Indianapolis Colts ricevendo un passaggio da 8 yard. Nella settimana 12 contro i Tennessee Titans recuper\u00f2 un fumble sulle 49 yard proprie perso dal compagno di squadra Jacoby Ford. Chiuse la stagione giocando 10 partite di cui 2 da titolare, con 9 ricezioni per 103 yard.\nIl primo touchdown in carriera, Butler lo segn\u00f2 nella settimana 6 della stagione 2014 contro i San Diego Chargers. La sua seconda annata si chiuse con 21 ricezioni per 280 yard e due marcature in 15 presenze, nessuna delle quali come titolare."}
{"id": "4507379", "revid": "788386", "url": "https://it.wikipedia.org/wiki?curid=4507379", "title": "Elseid Hisaj", "text": ""}
{"id": "4507381", "revid": "767487", "url": "https://it.wikipedia.org/wiki?curid=4507381", "title": "Il Maniscalco Maldestro", "text": "Il Maniscalco Maldestro \u00e8 un gruppo musicale italiano alternative rock, formatosi a Volterra nel 2001.\nStoria.\nLa band si forma a Volterra, nella provincia di Pisa, nel 2001, quando Antonio \"Tonjo\" Bartalozzi (chitarra e voce), Stefano \"Borrkia\" Toncelli (batteria), Simone \"Iso\" Isolani (chitarra) e Thomas Santarsiero (basso) decidono di dare vita a un proprio progetto musicale. Il nome viene scelto da Tonjo, subito assimilato al personaggio che \u00e8 diventato il logo della band, un burattino con delle sembianze pinocchiesche. A distanza di pochi mesi vengono composti i primi brani originali e i quattro decidono di registrare un primo demo, dal titolo \"Il maniscalco maldestro\", contenente quattro tracce; un secondo demo intitolato \"L'et\u00e0 del bisturi\" esce l'anno successivo.\nNel 2003 il gruppo inizia a registrare un vero e proprio album, prodotto da Sandro Ferrini a \"La Pineta Recording Studio\" di Bolgheri. Le sessioni di registrazione subiscono dei ritardi a causa dell'uscita dal progetto di Simone Isolani e Thomas Santarsiero; fanno cos\u00ec l'ingresso nel gruppo Lorenzo \"Frencc\" Franchi alla chitarra e Bruno Salvadori al basso. L'album di esordio \"Il maniscalco maldestro\" esce il 10 dicembre 2005; il primo singolo estratto \u00e8 \"Metamorfosi plausibile\", che ottiene un buon successo; l'anno successivo ne viene realizzato il videoclip con la regia di Luca Madonna, che cita il film del cinema espressionista tedesco \"Il gabinetto del dottor Caligari\". Nel 2007 il bassista Bruno Salvadori decide di abbandonare la band e sar\u00e0 sostituito da Davide \"Dado\" Mei.\nNell'estate 2008 la band vince il contest di Italia Wave come miglior gruppo musicale della Toscana, con la conseguente esibizione sul palco del festival, tenutosi a Livorno, dividendo la scena con Elio e le Storie Tese, Sud Sound System ed altri. Sempre negli stessi mesi la band vince le selezioni per suonare all'Heineken Jammin' Festival di Mestre, salendo sullo stesso palco di Sex Pistols ed esibendosi nello stesso giorno di Marlene Kuntz e Vasco Rossi.\nNel marzo 2009 viene pubblicato il secondo album in studio, dal titolo \"Panna, polvere e vertigine\"; la copertina dell'album \u00e8 affidata allo scultore Alessandro Marzetti, che realizza anche la scultura in alabastro della \"marionetta maldestra\". Al disco partecipano anche Marco \"Don\" Bachi, bassista di Bandabard\u00f2, Maurizio Geri, chitarra di Caterina Bueno e Marzio Del Testa (batteria di Bugo, Ginevra di Marco e Stazioni Lunari). Nell'estate 2010 la band calca numerosi palchi italiani, con date anche in Germania per una mini tourn\u00e9e che porter\u00e0 la band a suonare tra gli headliner del festival \"Warbronn Open Air\". A seguito di una serie di cambi di formazione, il gruppo stabilisce la line-up con Antonio \"Tonjo\" Bartalozzi (chitarra e voce), Stefano \"Borrkia\" Toncelli (batteria), Simone Sandrucci (chitarra), Davide \"Dado\" Mei (basso) e Pietro \"PDR\" Spinelli (tastiera).\nNel marzo 2012 esce per etichetta Maninalto!/Venus \"Ogni cosa al suo posto\", terzo album in srudio, seguito dalla pubblicazione del singolo e del videoclip della title track. Nell'inverno 2012 Simone Sandrucci abbandona il progetto e la band \u00e8 selezionata tra i finalisti del Jack on Tour, e prende parte alla trasmissione che va in onda sul canale DJ TV.\n\"...Solo opere di bene\" \u00e8 il titolo del quarto lavoro della band, uscito il 20 maggio 2013 per l'etichetta Maninalto!. L'anno successivo il gruppo si scioglie e i vari membri intraprendono progetti individuali.\nNel 2018 avviene la reunion del Maniscalco Maldestro, che pubblica il 3 marzo di quell'anno la raccolta \"Il meglio del nostro maldestro\", che contiene anche brani inediti e nuovi arrangiamenti dei vecchi brani. Nel corso dell'anno viene intrapreso un tour promozionale dell'album sul territorio nazionale."}
{"id": "4507385", "revid": "287204", "url": "https://it.wikipedia.org/wiki?curid=4507385", "title": "Stacy McGee", "text": "Carriera professionistica.\nOakland Raiders.\nMcGee fu scelto nel sesto giro del Draft 2013 dagli Oakland Raiders. Il 7 giugno firm\u00f2 un contratto quadriennale del valore di 2,23 milioni di dollari di cui 78.680 di bonus alla firma. Debutt\u00f2 come professionista nella settimana 1 contro gli Indianapolis Colts mettendo a segno un tackle. Chiuse la stagione da rookie giocando 15 partite di cui 5 da titolare con 20 tackle totali e mezzo sack. Nella successiva trov\u00f2 meno spazio, disputando 11 gare (nessuna come titolare) con 4 tackle.\nWashington Redskins.\nIl 10 marzo 2017, McGee firm\u00f2 con i Washington Redskins."}
{"id": "4507391", "revid": "1543377", "url": "https://it.wikipedia.org/wiki?curid=4507391", "title": "Kaija Parve", "text": "\u00c8 moglie dell'ostacolista Marek Helinurm e madre della biatleta Ulla-Maarit, a loro volta atleti di alto livello.\nBiografia.\nCarriera sciistica.\nIn carriera prese parte a cinque edizioni dei Campionati mondiali, vincendo nove medaglie.\nCarriera dirigenziale.\nDall'autunno del 2011 \u00e8 membro del consiglio della Federazione di biathlon dell'Estonia, per la quale si occupa principalmente del settore giovanile."}
{"id": "4507399", "revid": "767487", "url": "https://it.wikipedia.org/wiki?curid=4507399", "title": "Parigi-Troyes 2005", "text": "La Parigi-Troyes 2005, quarantasettesima edizione della corsa e valida come evento dell'UCI Europe Tour 2005 categoria 1.2, si svolse il 13 marzo 2005 su un percorso totale di circa 182,2\u00a0km. Fu vinto dal francese Florent Brard che termin\u00f2 la gara in 4h22'30\", alla media di 41,64\u00a0km/h.\nAl traguardo 86 ciclisti portarono a termine la gara."}
{"id": "4507402", "revid": "120126645", "url": "https://it.wikipedia.org/wiki?curid=4507402", "title": "Alessia Gritti", "text": "Biografia.\nAlessia Gritti cresce con la famiglia a Leffe, comune del bergamasco, e fin da piccola si appassiona allo sport del calcio giocando con i cugini e incitata dal nonno a preferire il ruolo di portiere decide di seguire il cugino maggiore tesserandosi con l'Oratorio Leffe. Superata la maturit\u00e0 scolastica, alterna lo sport al lavoro in uno studio notarile.\nCarriera.\nClub.\nGritti inizia la carriera giocando nell'Oratorio Leffe, inserita nelle formazioni miste di calcio a 11 nel ruolo di portiere e giocando con i maschietti fino all'et\u00e0 massima prevista dalla federazione.\nNel 2000, compiuti i 13 anni d'et\u00e0, decide di continuare l'attivit\u00e0 sportiva tesserandosi con la Polisportiva Almennese, societ\u00e0 con sede ad Almenno San Salvatore, nata solo due anni prima e che la contatt\u00f2 convincendola a continuare nel calcio a 11 in una formazione interamente femminile. Dopo una stagione, la 2000-2001, giocata nella formazione giovanile Under-15, dalla stagione 2001-2002 \u00e8 inserita nella rosa della prima squadra che partecipa al campionato di Serie C Lombardia, organico con cui inizia la scalata alle categorie superiori conquistando il primo posto e la relativa promozione in Serie B al termine di una stagione che la concludere a punteggio pieno, 90 punti in 30 partite.\nLa stagione successiva la societ\u00e0 cambi\u00f2 la propria denominazione in Associazione Calcio Femminile Orobica e con la nuova realt\u00e0 societaria riesce ad aggiudicarsi il primo posto del girone A nella stagione di Serie B 2002-2003 con la promozione alla neoistituita Serie A2. La stagione entrante \u00e8 caratterizzata da un nuovo cambio di denominazione, diventando Atalanta Femminile e vestendo la maglia nerazzurra dell'omonima societ\u00e0 maschile. Gritti continua ad essere decisiva nella conquista dei vertici del campionato e dopo una stagione di transizione, la 2003-2004 chiusa al quarto posto, la stagione successiva conquista la storica promozione in Serie A. Gritti gioca nell'Atalanta, al vertice del campionato italiano di calcio femminile, dalla stagione 2004-2005 a quella 2007-2008 quindi decide di lasciare la societ\u00e0 al termine di quest'ultima.\nNell'estate 2008 decide di condividere l'avventura del Mozzanica che le offre il posto da titolare tra i pali ripartendo dalla Serie A2 dalla stagione 2008-2009. Alla seconda stagione riesce a centrare la sua seconda promozione in Serie A, la prima per la societ\u00e0 biancazzurra conquistando il Girone A al termine del campionato 2009-2010. Gritti rimane con la societ\u00e0 nove stagioni consecutive\nDurante il calciomercato estivo 2017 Gritti si trasferisce al neopromosso Fimauto , alla sua seconda partecipazione al campionato di Serie A. Il ritorno della squadra nella massima serie italiana coincide con una maggiore sinergia con il maschile, che da anni aveva avviato una collaborazione con il Valpo, che per la stagione entrante utilizza le tenute di gioco e la grafica del Chievo unita allo storico sponsor Fimauto. Con un organico ulteriormente rinforzato Gritti e compagne affrontano il campionato mantenendo posizioni di media classifica, raggiungendo la matematica salvezza con il pareggio per 1-1 con il alla sedicesima giornata e terminando al sesto posto con 26 punti, uno in pi\u00f9 delle rivali dell'. Durante la stagione Gritti viene impiegata in 19 su 22 incontri di campionato, incassando 33 reti avversarie, e a questi si aggiungono le due presenze con 5 reti incassate in Coppa Italia.\nGritti conferma la sua presenza anche per la stagione successiva, dove la societ\u00e0 si iscrive con la nuova denominazione di .\nNell'estate 2019, dopo la mancata iscrizione del alla Serie A 2019-2020 a seguito del termine della collaborazione con il maschile, si accorda con l'altra squadra veronese della massima serie, il .\nNazionale.\nNel novembre 2016 \u00e8 stata convocata da Antonio Cabrini in occasione del Torneio Internacional de Manaus 2016, in programma dal 7 al 18 dicembre 2016, con le partite contro , e . Nel corso del torneo ha esordito nella terza partita del girone, persa per 3-1 contro il Brasile. \u00c8 stata nuovamente convocata da Cabrini per la Cyprus Cup 2017, in programma dal 1\u00ba all'8 marzo 2017.\nStatistiche.\n\"Statistiche aggiornate al 24 marzo 2020\"."}
{"id": "4507405", "revid": "132266", "url": "https://it.wikipedia.org/wiki?curid=4507405", "title": "MS Adventure of the Seas", "text": ""}
{"id": "4507406", "revid": "686936", "url": "https://it.wikipedia.org/wiki?curid=4507406", "title": "Jeff Locke", "text": "Carriera professionistica.\nMinnesota Vikings.\n2013.\nLocke fu scelto nel corso del quinto giro del Draft 2013 dai Minnesota Vikings. Debutt\u00f2 come professionista nella settimana 1 contro i Detroit Lions, calciando 5 punt per un totale di 211 yard, ad una media di 42,2 yard l'uno (54 yard il punt migliore), statistiche migliorate la settimana seguente quando mise a referto 3 punt per un totale di 170 yard ed una media di 56,7 yard per punt (65 yard il punt migliore), limitando Chicago in 2 occasioni all'interno delle proprie 20 yard. Fu questa a livello statistico la sua miglior gara del , ma in generale Locke ebbe una prima parte della stagione non molto positiva perch\u00e9, a detta dell'allenatore degli special team Mike Priefer, aveva un approccio eccessivamente meticoloso alla sua professione.\nA partire dalla settimana 12, nell'incontro pareggiato da Minnesota 26-26 ai tempi supplementari in casa dei Green Bay Packers, cominci\u00f2 ad invertire la tendenza, calciando 6 punt ad una media di 42,8 yard ma soprattutto limitando Green Bay in 3 occasioni all'interno delle proprie 20 yard per un guadagno di sole 8 yard. Da quel momento in poi in altri 10 punt su 28 limit\u00f2 gli avversari all'interno delle proprie 20 yard, incappando in una giornata no solo nell'incontro perso in maniera rocambolesca dai Vikings 26-29 in casa dei Baltimore Ravens, durante il quale calci\u00f2 9 punt di cui 4 ritornati da Jacoby Jones per 44 yard, con la parziale attenuante delle cattive condizioni meteorologiche.\nLocke chiuse cos\u00ec la sua prima stagione in NFL con 75 punt calciati per un guadagno totale di 3.316 yard ed una media di 44,2 yard per punt. Di questi, 36 furono ritornati dagli avversari per un guadagno complessivo di 318 yard ed un touchdown ed in 23 casi il guadagno fu limitato entro la linea delle 20 yard avversarie. Locke chiuse inoltre al 21\u00ba posto di lega in yard calciate, al 24\u00ba in media per punt, al 12\u00ba in punt ritornati dagli avversari ed al 23\u00ba in punt ritornati dagli avversari non oltre le proprie 20 yard.\nIndianapolis Colts.\nIl 10 marzo 2017, Locke firm\u00f2 con gli Indianapolis Colts."}
{"id": "4507407", "revid": "132266", "url": "https://it.wikipedia.org/wiki?curid=4507407", "title": "MS Explorer of the Seas", "text": ""}
{"id": "4507409", "revid": "47767", "url": "https://it.wikipedia.org/wiki?curid=4507409", "title": "Guglielmo il Bastardo", "text": ""}
{"id": "4507415", "revid": "132266", "url": "https://it.wikipedia.org/wiki?curid=4507415", "title": "MS Freedom of the Seas", "text": ""}
{"id": "4507416", "revid": "1245083", "url": "https://it.wikipedia.org/wiki?curid=4507416", "title": "Marina militare filippina", "text": ""}
{"id": "4507417", "revid": "85053", "url": "https://it.wikipedia.org/wiki?curid=4507417", "title": "Philippine Navy", "text": ""}
{"id": "4507418", "revid": "132266", "url": "https://it.wikipedia.org/wiki?curid=4507418", "title": "MS Independence of the Seas", "text": ""}
{"id": "4507419", "revid": "147489", "url": "https://it.wikipedia.org/wiki?curid=4507419", "title": "Bell Griffin HAR2", "text": ""}
{"id": "4507420", "revid": "132266", "url": "https://it.wikipedia.org/wiki?curid=4507420", "title": "MS Jewel of the Seas", "text": ""}
{"id": "4507422", "revid": "132266", "url": "https://it.wikipedia.org/wiki?curid=4507422", "title": "MS Liberty of the Seas", "text": ""}
{"id": "4507423", "revid": "287204", "url": "https://it.wikipedia.org/wiki?curid=4507423", "title": "David Bass", "text": "Carriera professionistica.\nOakland Raiders.\nBass fu scelto al sesto giro del draft 2013 dagli Oakland Raiders. Il 7 giugno firm\u00f2 un contratto quadriennale del valore di 2,2 milioni di dollari, di cui 48.600 di bonus alla firma, ma il 1\u00ba settembre venne svincolato.\nChicago Bears.\nIl 1\u00ba settembre 2013, Bass firm\u00f2 con i Chicago Bears. Nella settimana 11 contro i Baltimore Ravens mise a segno il primo intercetto in carriera ai danni di Joe Flacco, ritornandolo per 24 yard in touchdown e contribuendo alla vittoria ai supplementari della sua squadra. La sua prima stagione si chiuse con 12 presenze (una come titolare) con 23 tackle e un sack. Nella successiva disput\u00f2 8 gare con 3 sack.\nTennessee Titans.\nNel 2015, Bass firm\u00f2 con i Tennessee Titans, dove gioc\u00f2 per due stagioni.\nSeattle Seahawks.\nNel 2017, Bass firm\u00f2 con i Seattle Seahawks. Il 19 settembre dello stesso anno fu svincolato.\nNew York Jets.\nDue giorni dopo, Bass firm\u00f2 con i New York Jets."}
{"id": "4507424", "revid": "132266", "url": "https://it.wikipedia.org/wiki?curid=4507424", "title": "MS Mariner of the Seas", "text": ""}
{"id": "4507425", "revid": "486946", "url": "https://it.wikipedia.org/wiki?curid=4507425", "title": "MS Monarch of the Seas", "text": ""}
{"id": "4507426", "revid": "287204", "url": "https://it.wikipedia.org/wiki?curid=4507426", "title": "Internazionali BNL d'Italia 2013", "text": "Gli Internazionali BNL d'Italia 2013 sono stati un torneo di tennis giocato su campi in terra battuta. Si tratta della 70\u00aa edizione degli Internazionali d'Italia, classificati come ATP World Tour Masters 1000 nell'ambito dell'ATP World Tour 2013 e come WTA Premier nel WTA Tour 2013. Tutti gli incontri si sono giocati al Foro Italico, a Roma in Italia, fra il 12 e il 19 maggio 2013.\nPartecipanti ATP.\nSingolare.\nAltri partecipanti.\nI seguenti giocatori hanno ricevuto una wild card per il tabellone principale: \nI seguenti giocatori sono passati dalle qualificazioni: \nIl seguente giocatore \u00e8 entrato come lucky loser:\nDoppio.\nAltri partecipanti.\nLe seguenti coppie hanno ricevuto una wild card per il tabellone principale:\nPartecipanti WTA.\nSingolare.\nAltre partecipanti.\nLe seguenti giocatrici hanno ricevuto una wild card per il tabellone principale: \nLe seguenti giocatrici sono passate dalle qualificazioni: \nLa seguente giocatrice entra nel tabellone principale come lucky loser:\nDoppio.\nAltre partecipanti.\nLe seguenti coppie hanno ricevuto una wild card per il tabellone principale:\nLa seguente coppia entra come alternate:\nCampioni.\nSingolare maschile.\n Rafael Nadal ha sconfitto in finale Roger Federer per 6-1, 6-3.\nSingolare femminile.\n Serena Williams ha sconfitto in finale Viktoryja Azaranka per 6-1, 6-3.\nDoppio maschile.\n Bob Bryan / Mike Bryan hanno sconfitto Mahesh Bhupathi / Rohan Bopanna per 6-2, 6-3.\nDoppio femminile.\n Hsieh Su-wei / Peng Shuai hanno sconfitto in finale Sara Errani / Roberta Vinci per 4-6, 6-3, [10-8]."}
{"id": "4507427", "revid": "132266", "url": "https://it.wikipedia.org/wiki?curid=4507427", "title": "MS Navigator of the Seas", "text": ""}
{"id": "4507428", "revid": "132266", "url": "https://it.wikipedia.org/wiki?curid=4507428", "title": "MS Oasis of the Seas", "text": ""}
{"id": "4507430", "revid": "132266", "url": "https://it.wikipedia.org/wiki?curid=4507430", "title": "MS Rhapsody of the Seas", "text": ""}
{"id": "4507431", "revid": "132266", "url": "https://it.wikipedia.org/wiki?curid=4507431", "title": "MS Voyager of the Seas", "text": ""}
{"id": "4507437", "revid": "287204", "url": "https://it.wikipedia.org/wiki?curid=4507437", "title": "Episodi di Mio padre, il signor preside (prima stagione)", "text": "La prima stagione della serie televisiva Mio padre, il signor preside \u00e8 andata in onda negli Stati Uniti dal 21 ottobre 1950 al 13 ottobre 1951 sulla ABC."}
{"id": "4507438", "revid": "287204", "url": "https://it.wikipedia.org/wiki?curid=4507438", "title": "Episodi di Mio padre, il signor preside (seconda stagione)", "text": "La seconda stagione della serie televisiva Mio padre, il signor preside \u00e8 andata in onda negli Stati Uniti dal 19 ottobre 1951 all'11 aprile 1952 sulla ABC."}
{"id": "4507440", "revid": "287204", "url": "https://it.wikipedia.org/wiki?curid=4507440", "title": "Episodi di Mio padre, il signor preside (terza stagione)", "text": "La terza stagione della serie televisiva Mio padre, il signor preside \u00e8 andata in onda negli Stati Uniti dal 17 ottobre 1952 al 3 luglio 1953 sulla ABC."}
{"id": "4507443", "revid": "287204", "url": "https://it.wikipedia.org/wiki?curid=4507443", "title": "Episodi di Mio padre, il signor preside (quarta stagione)", "text": "La quarta stagione della serie televisiva Mio padre, il signor preside \u00e8 andata in onda negli Stati Uniti dal 20 ottobre 1954 al 13 aprile 1955 sulla ABC."}
{"id": "4507451", "revid": "580197", "url": "https://it.wikipedia.org/wiki?curid=4507451", "title": "Polisportiva Comunale Almennese Atalanta Femminile 2010-2011", "text": "Questa voce raccoglie le informazioni riguardanti la Polisportiva Comunale Almennese Atalanta Femminile nelle competizioni ufficiali della stagione 2010-2011.\nStagione.\nNel campionato di Serie A2 2010-2011 il club termin\u00f2 al 4\u00ba posto.\nIn Coppa Italia fu eliminata al terzo turno a Bergamo dal S\u00fcdtirol Vintl Damen (3-4 d.c.r.)."}
{"id": "4507462", "revid": "287204", "url": "https://it.wikipedia.org/wiki?curid=4507462", "title": "Jeff Baca", "text": "Carriera professionistica.\nMinnesota Vikings.\nBaca fu scelto nel corso del sesto giro del Draft 2013 dai Minnesota Vikings. Con Vikings prese parte a 4 incontri senza tuttavia scendere mai in campo come titolare. Il 30 agosto 2014 fu svincolato da Minnesota a seguito dei tagli a roster previsti prima dell'inizio della stagione regolare.\nSan Diego Chargers.\nDopo esser stato per breve tempo nelle squadre di allenamento di Cincinnati Bengals e Dallas Cowboys, Baca fu ingaggiato in quella dei San Diego Chargers, venendo promosso nel roster dei giocatori attivi il 27 dicembre 2014 a seguito dell'infortunio del punter Mike Scifres.\nVittorie e premi.\n\"Nessuno\""}
{"id": "4507464", "revid": "1318658", "url": "https://it.wikipedia.org/wiki?curid=4507464", "title": "Villa Jeanneret-Perret", "text": "Villa Jeanneret-Perret (conosciuta anche come \"Maison Blanche\") \u00e8 il primo progetto indipendente dell'architetto svizzero Le Corbusier. Costruita nel 1912 a La Chaux-de-Fonds, citt\u00e0 natale di Charles-Edouard Jeanneret, fu disegnata per i suoi genitori. Aperta al pubblico dal 2005, la casa \u00e8 sotto il patronato della commissione svizzera per l'UNESCO ed \u00e8 stata proposta dal Governo Svizzero per l'iscrizione come Patrimonio dell'umanit\u00e0.\nStoria.\nNel febbraio 1912, Charles-Edouard Jeanneret apr\u00ec il suo ufficio di architettura a La Chaux-de-Fonds, la citt\u00e0 dove nacque e dove inizi\u00f2 la sua carriera dopo aver completato il corso avanzato all'\"\u00c9cole d'Art\" (Scuola d'Arte). L'architetto, che in seguito prese il nome \"Le Corbusier\", aveva 25 anni. Lui distanzi\u00f2 se stesso dallo spirito dell'\"Art Nouveau\", viaggi\u00f2 in Europa e nell', impar\u00f2 dai maestri dell'architettura moderna. La \"Maison blanche\" fu il suo primo progetto indipendente ed una creazione molto personale. Jeanneret visse e lavor\u00f2 l\u00ec dal 1912 al 1915. Nel 1919 la casa fu venduta. Ebbe molti proprietari nel corso del secolo fino al 2000, quando venne comprata e ristruttura dall'\"Associazione \"Maison blanche\"\". Fu riaperta al pubblico nel 2005.\n\"Design\".\nVilla Jeanneret-Perret \u00e8 un testimone pioniere dell'architettura del XX secolo e dello sviluppo di Le Corbusier; la sua caratteristica di stile neo-classico va in antitesi con l'arte regionale Art Nouveau ed \u00e8 basata sulla sua esperienza acquisita a Parigi come studente di Auguste Perret e a Berlino con Peter Behrens."}
{"id": "4507465", "revid": "287204", "url": "https://it.wikipedia.org/wiki?curid=4507465", "title": "Michael Mauti", "text": "Carriera universitaria.\nDopo aver giocato per la Mandeville High School di Mandeville, presso la quale nel suo anno da senior ben 121 tackle, 4 sack, 2 fumble forzati e 2 intercetti entrambi ritornati in touchdown, egli fu convocato per partecipare nel 2008 all'U.S. Army All-American Bowl e fu inoltre inserito dal popolare sito di scouting collegiale Rivals.com tra i migliori 20 rospetti della sua classe di reclutamento nel ruolo di linebacker.\nNel gennaio 2008 Mauti accett\u00f2 la borsa di studio offertagli da Penn State per poter giocare con la sua squadra di football collegiale, i Nittany Lions. Mauti fu uno dei soli 3 freshman a disputare tutti gli incontri, dividendosi tra difesa e special team e mettendo a segno 24 tackle. In questa stagione egli disput\u00f2 249 snap, di cui 33 contro Michigan e 30 contro USC nel Rose Bowl perso da Penn State contro l'universit\u00e0 californiana. Il 2009 fu invece un anno da dimenticare per Mauti, che sub\u00ec una lesione del legamento crociato anteriore del suo ginocchio destro durante la sessione estiva di allenamenti e fu cos\u00ec costretto a saltare tutta la stagione agonistica. Nel 2010 comunque torn\u00f2 alle gare, scendendo in campo in 11 incontri 7 dei quali disputati come linebacker titolare: egli chiuse al 5\u00ba posto tra i Nittany Lions con 67 tackle, mettendo inoltre a segno 5,5 tackle con perdita di yard, 2 sack ed un passaggio deviato. Mauti diede particolarmente prova di s\u00e9 contro Northwestern, ai danni della quale mise a referto 11 tackle, di cui 3 con perdita di yard, che gli valsero l'elezione a Co-Difensore della Settimana della Big Ten Conference.\nNel 2011 ci si aspettava quindi da lui una stagione da assoluto protagonista, la cosiddetta \"breakout season\", tanto che nella preseason fu inserito da Athlon Sports nel pre-season All-America team, dal Phil Steele nel pre-season All-Big Ten team e nelle watch list tanto del Bronko Nagurski Trophy quanto del Butkus Award, tuttavia dopo sole 4 gare sub\u00ec nuovamente una lesione ai legamenti del crociato anteriore ma questa volta del ginocchio sinistro che lo costrinsero a saltare le restanti gare anche di quest'altra stagione. Sino a quel momento egli aveva totalizzato 21 tackle, di cui 3 con perdita di yard, un intercetto e 3 passaggi deviati, disputando una prova maiuscola contro i futuri campioni NCAA di Alabama, ai danni dei quali mise a segno ben 13 tackle e 2 passaggi deviati. Nonostante questa seconda tegola per\u00f2, Mauti si present\u00f2 ai nastri di partenza della stagione 2012 estremamente motivato, tanto da mettere a segno 40 tackle nelle prime 4 gare dell'anno e nonostante un'ennesima lesione all'crociato anteriore giunto nell'ultima gara della stagione, Mauti fu inserito nel First-team All-American dalla ESPN e dal Phil Steele, nel First-team All-Big Ten e fu premiato con il Butkus-Fitzgerald Award quale Linebacker dell'Anno della Big Ten.\nCarriera professionistica.\nMinnesota Vikings.\nMauti fu scelto nel corso del settimo giro del Draft 2013 come 213\u00ba assoluto dai Minnesota Vikings, riunendosi cos\u00ec con il compagno di reparto e di squadra a Penn State, Gerald Hodges, selezionato dai Vikings nel medesimo Draft.\nImpiegato come linebacker di riserva, non fu schierato in campo nei primi due incontri dell'anno, debuttando in seguito come professionista il 22 settembre nell'incontro casalingo perso dai Vikings contro i Cleveland Browns, senza tuttavia mettere a referto alcuna statistica. La settimana seguente, mise a segno in primi 2 tackle solitari in carriera, nella prima vittoria stagionale dei Vikings impegnati contro i Pittsburgh Steelers al Wembley Stadium di Londra in una delle due gare delle NFL International Series della stagione 2013. Schierato quasi esclusivamente negli special team, diede un'ottima prova di s\u00e9 nella gara persa dai Vikings in casa dei futuri campioni del mondo, i Seattle Seahawks, contro i quali mise a segno 4 tackle, con 2 dei quali ferm\u00f2 due ricevitori intenti a ritornare un punt ed un kickoff. Nello stesso match tuttavia, egli prese un colpo al ginocchio al quale aveva subito l'intervento chirurgico e cos\u00ec a scopo precauzionale nelle successive partite, che coincisero con la perdita per motivi disciplinari del ruolo di \"Mike\" titolare da parte di Erin Henderson, il nuovo middle linebacker titolare non fu Mauti bens\u00ec Audie Cole, che contro i Seahawks era sceso in campo nel finale di gara al fianco dell'ex Penn State nel ruolo di strongside linebacker. Il coaching staff di Minnesota comunque, continu\u00f2 ad impiegare negli special team Mauti, che chiuse la sua stagione da rookie con 11 tackle messi a referto in 14 incontri disputati, nessuno dei quali come titolare.\nNew Orleans Saints.\nNel 2015, Mauti firm\u00f2 coi New Orleans Saints. Nel sesto turno contro gli Atlanta Falcons blocc\u00f2 un punt ritornandolo per quattro yard in touchdown, venendo premiato come miglior giocatore degli special team della NFC della settimana."}
{"id": "4507466", "revid": "1305772", "url": "https://it.wikipedia.org/wiki?curid=4507466", "title": "Adnen Helali", "text": "Biografia.\nNacque e trascorse l'infanzia a Sbeitla.\nSi laure\u00f2 in letteratura francese, presso l'Universit\u00e0 di Tunisi."}
{"id": "4507467", "revid": "729019", "url": "https://it.wikipedia.org/wiki?curid=4507467", "title": "UFC 159", "text": "UFC 159: Jones vs. Sonnen \u00e8 stato un evento di arti marziali miste organizzato dalla Ultimate Fighting Championship che si \u00e8 tenuto il 27 aprile 2013 al Prudential Center di Newark, Stati Uniti.\nRetroscena.\nSteven Siler avrebbe dovuto affrontare Jimy Hettes, ma quest'ultimo s'infortun\u00f2 e venne sostituito con Kurt Holobaugh.\nJoe Proctor e Al Iaquinta avrebbero dovuto affrontarsi in questo evento ma entrambi subirono infortuni durante l'allenamento e il match salt\u00f2.\nJohnny Bedford doveva vedersela con Erik Perez, ma quest'ultimo diede forfait per infortunio a pochi giorni dall'incontro e venne rimpiazzato da Bryan Caraway.\nL'evento prevedeva anche un incontro tra Nick Catone e James Head, ma Catone prima manc\u00f2 il peso e successivamente fin\u00ec in ospedale per disidratazione, e a quel punto la sfida salt\u00f2.\nQuesto evento \u00e8 stato caratterizzato da svariati infortuni anche all'interno della gabbia: si \u00e8 assistito a ben due decisioni tecniche in quanto sia Gian Villante che Alan Belcher vennero accidentalmente accecati dall'avversario durante la terza ripresa ed entrambi gli incontri terminarono subito dopo tali episodi; inoltre Yancy Medeiros dovette arrendersi a seguito della frattura del pollice di una mano.\nPat Healy, vittorioso per sottomissione nel suo match contro Jim Miller, venne trovato positivo all'utilizzo di marijuana, e di conseguenza il risultato dell'incontro venne cambiato in \"No Contest\" e il premio \"Submission of the Night\", precedentemente assegnato proprio ad Healy, venne conferito a Bryan Caraway, mentre il premio \"Fight of the Night\" venne revocato e non riassegnato.\nPremi.\nI seguenti lottatori sono stati premiati con un bonus di 65.000 dollari:"}
{"id": "4507469", "revid": "767487", "url": "https://it.wikipedia.org/wiki?curid=4507469", "title": "Eidipsometria", "text": "Eidipsometria \u00e8 un termine di uso soprattutto ottocentesco con cui, nell'ambito della topografia, si indicano le operazioni di rilevamento planimetrico e altimetrico di un territorio e la sua rappresentazione grafica sul campo (eidotipo), propedeutiche alla stesura di una carta topografica vera e propria. Possono essere eseguite utilizzando diversi metodi: quello celerimetrico, quello fotogrammetrico o quello stereogrammetrico. La funzione essenziale dell'eidotipo, che \u00e8 solo un disegno schematico e in scala approssimativa dell'area esplorata, \u00e8 di riportare le quote e le distanze dei punti rilevati e degli altri dettagli topografici necessari.\nL'eidipsometria non va confusa con l'\"ipsometria\" che, pur simile nel nome e in parte nello scopo (il calcolo dell'altimetria), \u00e8 tuttavia una tecnica diversa basata non sull'osservazione e il rilevamento diretti ma sulla deduzione dell'altitudine dalla pressione atmosferica grazie alla classica formula ipsometrica."}
{"id": "4507471", "revid": "58495461", "url": "https://it.wikipedia.org/wiki?curid=4507471", "title": "Qiddush HaShem", "text": ""}
{"id": "4507472", "revid": "729019", "url": "https://it.wikipedia.org/wiki?curid=4507472", "title": "Difetto interatriale", "text": "Il difetto interatriale (acronimo: DIA), o difetto del setto atriale (ASD, \"Atrial septal defect\") \u00e8 una malformazione cardiaca congenita che consente il flusso di sangue tra gli atri destro e sinistro.\nNormalmente, gli atri sono separati da un setto, chiamato setto interatriale; se questo setto \u00e8 difettoso o assente, il sangue ossigenato pu\u00f2 fluire dall'atrio sinistro direttamente nella parte destra del cuore, mescolandosi al sangue venoso, povero di ossigeno (o viceversa), configurando una situazione di shunt. Questo pu\u00f2 portare i livelli di ossigeno nel sangue arterioso a valori pi\u00f9 bassi di quelli normali (ipossiemia).\nUn DIA pu\u00f2 non presentare segni o sintomi apprezzabili, soprattutto se il difetto \u00e8 piccolo. La quantit\u00e0 di commistione del sangue determina il significato emodinamico del DIA.\nEziologia.\nNello sviluppo di DIA, DIV e anomalie valvolari sono implicate alcune mutazioni sporadiche monogeniche a carico di geni codificanti fattori trascrizionali coinvolti nel corretto sviluppo cardiaco. Tra queste, si osservano mutazioni a carico dei geni:\nIn generale, la pi\u00f9 comune causa di malformazioni cardiache \u00e8 la trisomia 21, cio\u00e8 sindrome di Down: il 40% dei soggetti mostra cardiopatie congenite.\nA queste si aggiungono mutazioni monogeniche a carico di geni non strutturali, ma implicati in importanti vie di segnalazione, per cui le malformazioni cardiache si riscontrano all'interno di sindromi pi\u00f9 o meno sistemiche:\nPatogenesi.\nI DIA appartengono alla categoria degli \"shunt sinistro-destro\": le resistenze vascolari del circolo polmonare sono di gran lunga inferiori di quelle sistemiche, e la compliance del ventricolo destro \u00e8 maggiore di quella del ventricolo sinistro (anche a causa di uno spessore minore della parete)\nA seguito di un DIA si pu\u00f2 assistere ad ipertensione polmonare, ad un rischio maggiore di sviluppare scompenso cardiaco congestizio destro (insufficienza cardiaca), ad embolia paradossa (passaggio di un trombo dall'atrio destro a quello sinistro tramite il DIA).\nComplicanze.\nAlcuni studi ancora in via di approfondimento segnalano che i portatori di forame ovale pervio presentano un aumentato rischio di malattia da decompressione cerebrale in caso di immersione subacquea, pi\u00f9 evidente per le profondit\u00e0 superiori a 30 metri; il rischio \u00e8 comunque basso (1 su 40.000 per profondit\u00e0 minori di 30 metri; 1 su 6.000 per profondit\u00e0 maggiori), soprattutto rispettando le regole di sicurezza (risalita lenta e senza sforzi). Allo stato attuale, le immersioni non sono sconsigliate ai portatori di FOP.\nClinica.\nSpesso inoltre i DIA sono silenti. Un piccolo sovraccarico pressorio destro come starnuti, tosse o compressioni addominali durante defecazione possono portare a transitori aumenti di pressione della sezione destra del cuore.\nIn genere tale anomalia \u00e8 asintomatica perch\u00e9 se non vi \u00e8 differenza di pressione tra i due atri il septum primum rimane immobile impedendo il passaggio di sangue da un atrio all'altro (shunt) ma se si crea una forte differenza di pressione lo shunt che si produce pu\u00f2 essere causa di conseguenze molto gravi. Inoltre \u00e8 stata rilevata una maggiore frequenza di FOP tra gli individui colpiti da ictus criptogenetico anche se l'esistenza di una correlazione \u00e8 ancora controversa.\nUn DIA pu\u00f2 essere diagnosticato mediante l'ecocardiogramma transesofageo (ETE) o quello transtoracico (ETT), o con il doppler transcranico (TCD) (o ecocolor Doppler transcranico, TCCD) mediante mezzo di contrasto, che come sistema diagnostico ha un costo pi\u00f9 basso e permette una precisa diagnosi dell'entit\u00e0 dello shunt ma non ne permette la localizzazione.\nForame ovale pervio.\nIl \"forame ovale pervio\" (FOP) consiste nella mancata naturale chiusura del \"septum primum\" e del \"septum secundum\" dopo la nascita.\nDurante lo sviluppo prenatale il foro ovale di Botallo \u00e8 infatti naturalmente aperto, per permettere la co-funzionalit\u00e0 dei sistemi cardiocircolator\u00ee della gravida e del feto.\nLa patologia che sussegue un DIA da forame ovale pervio \u00e8 variabile a seconda dei casi.\nTrattamento.\nL'intervento chirurgico resta la terapia migliore per risolvere il difetto. Sono in corso valutazioni relative ai diversi approcci: dalla minitoracotomia alla sternotomia, alla chiusura con approccio transfemorale e posizionamento di \"device\".\nLa chiusura chirurgica o transcatetere di un DIA corregge le anomalie emodinamiche e ne previene le complicanze: il tasso di mortalit\u00e0 successivo alla correzione del difetto \u00e8 equiparabile a quello della popolazione generale."}
{"id": "4507473", "revid": "1305772", "url": "https://it.wikipedia.org/wiki?curid=4507473", "title": "God (Tori Amos)", "text": "God \u00e8 un brano musicale alternative rock della cantautrice statunitense Tori Amos, scritto e prodotto dalla stessa insieme a Eric Fosse per il suo secondo album, \"Under the Pink\". Il brano \u00e8 stato pubblicato nel febbraio del 1994 come primo singolo estratto dall'album per il mercato nordamericano, e nell'autunno dello stesso anno come secondo singolo per il mercato europeo. Il singolo \u00e8 stato il primo nella carriera della cantante a entrare nella classifica statunitense, e ha raggiunto la prima posizione della Alternative Airplay statunitense. Il brano \u00e8 stato scritto dalla cantante in base alla sua visione molto critica delle istituzioni religiose cristiane e di come raffigurano il Dio cristiano.\nDescrizione.\nL'ispirazione per il brano \u00e8 sorta alla cantautrice confrontando non l'idea di energia spirituale che c'\u00e8 dietro il concetto di Dio, ma l'istituzione-Dio che \u00e8 stata insegnata agli esseri umani attraverso il cristianesimo. Infatti, come ha dichiarato in un'intervista alla rivista olandese \"Oor\" il 29 gennaio 1994, la canzone \u00e8 diretta al \"Dio delle religioni istituzionali, il Dio che ci hanno insegnato, per il quale ci sentiamo peccatori e remissivi\". Nella stessa intervista la cantante ha affermato che invece il potere di un'entit\u00e0 superiore \u00e8 lo spirito della creativit\u00e0 per lei. Nel testo della canzone, la musicista ha cercato di contrastare non solo il concetto di Dio ma anche il patriarcato e come questo abbia influenzato e plasmato le culture religiose di tutto il mondo. La cantante ha affermato di voler combattere la presenza maschile che ha dominato da sempre le religioni, e per questo ha invocato una divinit\u00e0 femminile. L'artista ha infatti dichiarato a \"B-Side\":\n\"Sono andata contro il patriarcato e Dio stavolta. Ho capito che eravamo andati contro il figlio, quindi andiamo contro il padre. L'intera canzone \u00e8 riguardo al richiamare una Dea, \u00e8 tutto riguardo a questo. Quindi sento davvero che richiamiamo quell'energia nel disco. \u00c8 stato molto liberatorio per me scrivere \"God\". [...] Alcune donne mi hanno detto \u02bfNon posso crederci che hai reso Dio una donna\u02be, e mi viene da dire \u02bfOk genio, esci dalla stanza, rifletti cinque minuti, riesamina la tua storia, rientra e dimmi chi \u00e8 stato il papa negli ultimi anni. Mi direte chi ha dominato la religione istituzionale: uomini, patriarcato e un Dio maschile. La Dea femminile che \u00e8 stata il nostro modello \u00e8 la Vergine Maria, un essere asessuato. Anche se la Vergine Maria ha avuto altri figli dopo, nessuno voleva parlarne mentre stavo crescendo, nessuno voleva parlare della Maddalena. Nessuno voleva parlare del vero ruolo di Maria. E la gente non pensa affatto come questo abbia influenzato un intero pianeta, per avere la pi\u00f9 diffusa religione che adora un essere asessuato!\"\nNel testo della canzone c'\u00e8 una citazione biblica che viene recitata da Amos durante un intermezzo strumentale. Si tratta di uno dei proverbi contenuti nel Libro dei proverbi presente nell'Antico Testamento, precisamente il proverbio 31:3 che dice in inglese: \"\u201cGive not thy strength unto women, nor thy ways to that which destroyeth kings\u201d, ovvero \"Non dare il tuo vigore alle donne, n\u00e9 i tuoi costumi a quelle che perdono i re\". La cantante chiese al padre, che era un pastore, un passo della Bibbia che mostrasse come venivano brutalmente raffigurate le donne, ma il padre le propose solo passaggi poetici e gradevoli; Amos ha ricordato il fatto in un'intervista al \"WHFS Press\", per dimostrare come gli uomini di chiesa non riescano a mostrare l'altro lato del Cristianesimo. La figura femminile di cui Amos parla nella canzone \u00e8 secondo la stessa cantautrice una sorta di consorte di Dio, la sua amante; la cantante ha dichiarato che, se nella mitologia religiosa c'\u00e8 sempre stato un Dio maschile, deve esserci stato anche un Dio femminile, come accade per tutti gli altri esseri sessuati. Amos ha cercato in \"God\" di ristabilire un equilibrio tra l'entit\u00e0 maschile e quella femminile, un equilibrio inclusivo e non esclusivo, visto che ognuno ha una parte maschile e una femminile nella propria psiche, e un equilibrio che permetta alla donna di essere spirituale e sessuale al tempo stesso. La cantautrice ha rilasciato un'intervista a \"Hot Press\" nel febbraio del 1994 in cui afferma che la forza divina debba essere femminilizzata, e percepita come un \"Dio-Dea\". Nella stessa intervista la cantante ha affermato:\n\"L'idea che dio sia asessuato \u00e8 una brillante forma di controllo, perch\u00e9 significa che non potremo mai essere nell'immagine di Dio a meno che non siamo asessuati anche noi. Quindi, dalla nascita i tuoi organi sessuali sono strappati via in termini di rispetto verso s\u00e9 stessi. Il messaggio \u00e8 \u02bfsei una feccia\u02be se fai del sesso. Ma noi, donne e uomini, non siamo feccia e non siamo esseri asessuati. Siamo un misto di spirituale e fisico, e negare uno dei due aspetti della nostra natura sarebbe come camminare su una gamba sola. N\u00e9 le donne, in particolare, sono semplici incubatrici per le strutture del potere patriarcale come il matrimonio, la societ\u00e0, la Chiesa. Il patriarcato non funziona. Qualsiasi stupido pu\u00f2 capirlo. E di nuovo si ritorna alla questione del dividerci tra di noi\".\nIl testo del brano punta il dito contro quello che la religione cristiana ha causato all'umanit\u00e0, come la caccia alle streghe e le crociate.\nLa composizione del pezzo si basa, oltre che sul pianoforte suonato da Amos, su una linea di basso che procede con delle distorsioni che si succedono di seguito l'una all'altra.\nVideo.\nIl video del brano fu girato a Los Angeles nella stessa settimana insieme alla versione europea del video di \"Cornflake Girl\". L'idea principale del video \u00e8 quella di mostrare rituali appartenenti a diverse culture e diverse tradizioni, e metterli in contrapposizione tra loro confrontandoli tramite un sapiente montaggio alternato. Tale idea fu proposta alla cantante dalla regista del videoclip, Melodie McDaniel, che mostr\u00f2 ad Amos un documentario sul Tempio dei ratti in India dedicato a Karni Mata. La scena principale del video ricrea il tempio dove i ratti sono liberi di girare ovunque e portano benedizione a coloro a cui vanno incontro. La scena \u00e8 stata girata con circa 140 ratti sul set, e la cantante si trova in molte sequenze sdraiata per terra, mentre i ratti le camminano sopra e intorno. Nello stesso set del tempio, appaiono comparse in abito religioso che danno da mangiare ai ratti, altre che si recano al tempio per pregare, e un ragazzo che mangia del riso dallo stesso recipiente da cui si cibano i ratti. Il montaggio del video mette a confronto diversi rituali, religiosi e non: in particolare, vengono mostrate in successione sequenze del rituale ebraico chassidico di stringere una cinghia al braccio e quelle di tossicodipendenti che si iniettano eroina nel braccio stretto da un laccio emostatico. L'intenzione era quella di mostrare \"diversi tipi di venerazione per diversi tipi di divinit\u00e0, e come le persone credano che il loro tipo di fede sia quella giusta\". Tra i rituali non religiosi vengono mostrati alcuni esempi legati alla bellezza esteriore e alla preparazione del proprio aspetto estetico, alcune donne dal parrucchiere e due adolescenti che provano delle parrucche davanti a uno specchio. In una scena la cantante depila le proprie gambe con un rasoio; sebbene quest'immagine rientrasse nell'idea di rituale di bellezza, l'artista ha dichiarato che ne sentiva la necessit\u00e0 dopo aver avuto decine di ratti sopra il suo corpo per ore. Un'altra scena centrale del video in cui \u00e8 coinvolta la cantante \u00e8 ambientata durante un rituale fondamentalista cristiano in cui i partecipanti afferrano serpenti a sonagli per invocare lo spirito santo. Alla fine del video un uomo viene morso e collassa a terra, sotto gli occhi degli altri esaltati partecipanti. Nel video non sono stati usati serpenti a sonagli, ma altre specie non velenose.\nSuccesso commerciale.\nIl singolo ha avuto molto successio presso le radio alternative e le stazioni radiofoniche universitarie, ma ciononostante \u00e8 stato bandito da molte stazioni \"mainstream\" a causa del testo controverso e delle tematiche delicate che affronta. La stessa cantautrice ha dichiarato in un'intervista a \"Beat\" del 14 luglio 1994: \"Penso che \"God\", che ha raggiunto il numero 1 in America nelle radio alternative, abbia fatto incazzare un sacco di cristiani fondamentalisti. Beh, \u00e8 una cosa positiva, penso, perch\u00e9 significa che stai dando una scossa\". In realt\u00e0 non \u00e8 l'unica n\u00e9 la canzone pi\u00f9 provocatoria di Amos riguardante la religione e il concetto di Dio. E il videoclip della canzone, che mette a confronto rituali religiosi e profani tra loro, \u00e8 in verit\u00e0 pi\u00f9 provocatorio del testo del brano. Perfino il padre della cantante, il quale \u00e8 un pastore, ha definito la canzone \"teologicamente molto solida\", mentre disapprov\u00f2 i testi denigratori nei confronti del cristianesimo in \"Crucify\" e \"Father Lucifer\".\n\"God\" \u00e8 stato il primo singolo della cantautrice a entrare nella classifica statunitense, dove ha raggiunto la posizione numero 72 e ha passato dodici settimane. Il brano \u00e8 stato anche il primo di Amos ad aver raggiunto la prima posizione della Alternative Airplay. Il singolo entr\u00f2 nella top10 della classifica alternative rock il 12 febbraio 1994, saltando dalla posizione numero 16 alla numero 8, e raggiunse la prima posizione durante la settimana del 19 marzo, rimanendovi due settimane consecutive. Il singolo ha passato un totale di diciassette settimane nella suddetta classifica.\nNella classifica canadese il singolo \u00e8 entrato alla posizione numero 94 il 23 maggio 1994, e ha poi raggiunto dopo due settimane la posizione numero 87, senza riuscire ad andare oltre."}
{"id": "4507476", "revid": "125986163", "url": "https://it.wikipedia.org/wiki?curid=4507476", "title": "Hawa Essuman", "text": "Biografia.\nHawa Essuman \u00e8 una regista keniana di origini ghanesi. Ha realizzato il suo debutto cinematografico come attrice nel film \"Project Daddy\" (2004) e nel film italiano Piano, Solo (2007), prima di dedicarsi definitivamente alla regia cinematografica. \nHa realizzato diversi spot televisivi e documentari e ha lavorato nella produzione di una serie drammatica televisiva in Kenya, intitolata \"Makutano Junction\". \nCome regista, ha diretto il suo primo lungometraggio, intitolato \"Selfish?\" e successivamente tre cortometraggi: \"The Lift\", \"Cold war\" e \"Coming Out\", nel 2008.\nSoul Boy, lungometraggio di fiction, prodotto nel 2009 dal regista e produttore tedesco Tom Tykwer, \u00e8 stato proiettato in oltre 40 festival internazionali e ha vinto alcuni premi come il premio del pubblico Dioraphte all'International Film Festival Rotterdam, il Premio Signis al Zanzibar International Film Festival, il \"Best East African Film\" al Kenya International Film Festival e il premio del pubblico al Festival di cinema africano di Verona 2010.\nSoul Boy racconta la storia del quattordicenne Abila, che vive con i suoi genitori a \"Kibera\", una delle pi\u00f9 grandi baraccopoli di \"Nairobi\". Una mattina l'adolescente scopre il padre malato e delirante. Qualcuno ha rubato la sua anima. Abila, scioccato e confuso, parte alla ricerca del giusto rimedio per aiutare il padre, sostenuto dall'amica Shiku. Si imbarca in un viaggio avventuroso che lo porta diritto al cuore del microcosmo e ai misteri della sua citt\u00e0.\nAttualmente Hawa Essuman sta sviluppando il suo prossimo progetto, un lungometraggio ambientato lungo le coste del Kenya, dal titolo \"Djin\"."}
{"id": "4507483", "revid": "1459986", "url": "https://it.wikipedia.org/wiki?curid=4507483", "title": "Second Division 1986-1987", "text": "La stagione 1986-1987 \u00e8 stata l'ottantaquattresima edizione della Second Division, secondo livello del campionato di calcio inglese.\nClassifica finale.\nPer ravvivare i campionati e aumentare la competitivit\u00e0, la Lega decise di ridurre la First Division e organizzare spareggi inter-divisionali. In ogni caso, il Leeds United perse in finale contro il quart\u2019ultima di First, e la Second ebbe quindi una promossa in meno."}
{"id": "4507484", "revid": "76963", "url": "https://it.wikipedia.org/wiki?curid=4507484", "title": "J\u00e9r\u00f4me Laperrousaz", "text": "Si mise in luce tra la fine degli anni sessanta e l'inizio dei settanta con alcuni film-documentari su eventi musicali e sulla cultura alternativa. Ha vinto il Premio Jean Vigo nel 1972 con \"Continental Circus\", film-documentario dedicato alle gesta del motociclista Jack Findlay. \nCarriera.\nImpiegato dell'emittente televisiva di stato ORTF, dopo gli esordi come filmmaker con il film-documentario \"Un samedi soir \u00e0 Paris\" del 1967, nel febbraio 1968 Laperrousaz presenta a due musicisti francesi il chitarrista australiano Daevid Allen, reduce dall'esperienza inglese con i Soft Machine. I tre danno vita alla Bananamoon band, che si esibisce a Parigi; le serate vengono riprese da Laperrousaz, che diventa di fatto il manager del gruppo e inserisce questi filmati in \"Nightmares of Mr. Respectable\", uno dei suoi primi film-documentari. Al gruppo si aggrega Gilli Smyth, la compagna di Allen con cui former\u00e0 i Gong.\nAlcune settimane dopo, Laperrousaz riprende la Bananamoon band che si esibisce nel quartiere latino di Parigi dove erano in atto furiosi scontri tra manifestanti e forze dell'ordine durante il maggio francese. Lo spettacolo comprende una scena in cui i musicisti sventolano orsacchiotti in faccia ai poliziotti. Quando viene visionato dalle autorit\u00e0, Laperrousaz viene licenziato dalla ORTF mentre Allen e la Smyth devono fuggire all'estero per non essere arrestati.\nNell'ottobre del 1969 Laperrousaz gira il film-documentario \"Amougies (Music Power - European Music Revolution)\" sul Festival di Amougies, grande evento musicale a cui partecipano tra gli altri Frank Zappa, Ten Years After, Colosseum, Aynsley Dunbar, Art Ensemble of Chicago, Pink Floyd, Alexis Korner, Don Cherry, The Nice, Caravan, Archie Shepp, Anthony Braxton, Yes, Gong, Keith Tippett, Soft Machine, Captain Beefheart e Steve Lacy. Il festival avrebbe dovuto svolgersi a Parigi, ma le autorit\u00e0 francesi all'ultimo momento negano i permessi e si tiene quindi nella cittadina belga di Amougies, vicino al confine francese. Le disastrose condizioni meteorologiche contribuiscono al fallimento dell'iniziativa, con pochissimi spettatori presenti. Il film viene proiettato per una settimana a Parigi ma viene poi ritirato in seguito a un ricorso dei Pink Floyd.\nNel 1972 esce nelle sale cinematografiche \"Continental Circus\", la pi\u00f9 acclamata pellicola di Laperrousaz, Il film-documentario \u00e8 dedicato alle gesta del motociclista Jack Findlay, che alla guida di moto di scuderie private mette in difficolt\u00e0 i pi\u00f9 quotati centauri delle case ufficiali, su tutti Giacomo Agostini, nella classe 500 del campionato del mondo di velocit\u00e0. Nel 1972 il documentario vince il Premio Jean Vigo e la colonna sonora dei Gong viene pubblicata nell'omonimo album \"Continental Circus\".\nNel 1975 realizza il suo primo vero e proprio film, \"Hu-Man\", una fiction con Terence Stamp e Jeanne Moreau. Nel 1980 esce il suo\n\"Third World, Prisoner in the Street\", film musicale sulla reggae band Third World con la partecipazione di Bob Marley Dopo diversi anni di anonimato, nel 2003 pubblica \"\u00c0 l'\u00e9cole des \u00e9toiles\", film-documentario sulla ferrea disciplina alla scuola di danza dell'Op\u00e9ra National de Paris Nel 2006 esce in Francia \"Made in Jamaica\", un suo film-documentario in cui torna a esplorare le atmosfere della musica reggae, delle dancehall giamaicane e pi\u00f9 in generale dell'intero paese."}
{"id": "4507485", "revid": "738436", "url": "https://it.wikipedia.org/wiki?curid=4507485", "title": "Halakhicamente", "text": ""}
{"id": "4507487", "revid": "729019", "url": "https://it.wikipedia.org/wiki?curid=4507487", "title": "Second Division 1985-1986", "text": "La stagione 1985-1986 \u00e8 stata l'ottantatreesima edizione della Second Division, secondo livello del campionato di calcio inglese."}
{"id": "4507491", "revid": "729019", "url": "https://it.wikipedia.org/wiki?curid=4507491", "title": "Second Division 1984-1985", "text": "La stagione 1984-1985 \u00e8 stata l'ottantaduesima edizione della Second Division, secondo livello del campionato di calcio inglese."}
{"id": "4507496", "revid": "180559", "url": "https://it.wikipedia.org/wiki?curid=4507496", "title": "Un covo di vipere", "text": "Un covo di vipere \u00e8 un romanzo giallo di Andrea Camilleri con protagonista il commissario Montalbano che \u00e8 stato pubblicato nel mese di giugno 2013 dalla casa editrice Sellerio.\nTrama.\nAncora una volta all'inizio del romanzo il lettore assiste ad un sogno di Montalbano dove il commissario e la sua fidanzata Livia si trovano in uno strano Giardino dell'Eden che ricorda un quadro di Rousseau il Doganiere. Il sogno \u00e8 interrotto dal risveglio di Montalbano alle prime luci dell'alba ma questa volta non \u00e8 la solita telefonata di Catarella, centralinista del commissariato di Vigata, che concitatamente e nella strampalata lingua sua propria, annuncia al commissario il ritrovamento di un morto. Il sonno di Montalbano \u00e8 stato invece interrotto dal vicino cinguettare di un usignolo: un canto insolito per il tempo e il luogo tanto che il commissario incuriosito si alza per vedere l'uccellino e scopre di essersi ingannato. Non era un usignolo ma un barbone che fischiettava e che, interpellato dal commissario, gli racconta, esprimendosi in un italiano perfetto, che per ripararsi dal forte temporale della notte trascorsa si era rifugiato nella veranda del villino. Il commissario continuerebbe a chiacchierare con lo strano e interessante personaggio ma il dovere lo chiama in Commissariato dove Catarella lo informa che si \u00e8 verificato un assassinio.\nLa vittima \u00e8 il ragionier Cosimo Barletta, ucciso con un colpo di rivoltella alla nuca. Il movente dell'omicidio sembra incomprensibile: il ragioniere aveva casa in paese e al mare, nel villino dove \u00e8 stato ritrovato cadavere e dove non appare alcuna traccia di effrazione. Cosimo Barletta, vedovo e padre di Arturo e Giovanna, conduceva un'apparente vita tranquilla da benestante; almeno cos\u00ec sembra sino a quando non si scoprono nel doppio fondo di un cassetto di una scrivania foto e lettere che rivelano una personalit\u00e0 equivoca. I figli affermano poi che il padre non era quell'esemplare di onest\u00e0 che appariva ed essi sono sicuri che aveva lasciato un testamento che per\u00f2 \u00e8 scomparso. \nProprio al culmine delle indagini, arriva da Montalbano la sua fidanzata Livia che gli racconta di conoscere Mario, lo strano vagabondo di cui vorrebbe scoprire gli avvenimenti che lo hanno portato a vivere come un emarginato.\nAlla fine il commissario arriver\u00e0 alla soluzione dei misteri ma gli apparir\u00e0 una verit\u00e0 che forse avrebbe preferito non scoprire."}
{"id": "4507498", "revid": "729019", "url": "https://it.wikipedia.org/wiki?curid=4507498", "title": "Second Division 1983-1984", "text": "La stagione 1983-1984 \u00e8 stata l'ottantunesima edizione della Second Division, secondo livello del campionato di calcio inglese."}
{"id": "4507499", "revid": "363629", "url": "https://it.wikipedia.org/wiki?curid=4507499", "title": "Serie A1 di ginnastica artistica femminile", "text": ""}
{"id": "4507503", "revid": "247222", "url": "https://it.wikipedia.org/wiki?curid=4507503", "title": "Come Live with Me", "text": ""}
{"id": "4507504", "revid": "767487", "url": "https://it.wikipedia.org/wiki?curid=4507504", "title": "Lionello Quaglia", "text": "Carriera.\nGioc\u00f2 due campionati nel Novara, con 6 presenze in Prima Divisione."}
{"id": "4507508", "revid": "1573940", "url": "https://it.wikipedia.org/wiki?curid=4507508", "title": "Pamparaptor micros", "text": "Pamparaptor micros \u00e8 un dinosauro teropode appartenente alla famiglia Dromeosauridae, sottofamiglia Unenlagiinae.\nDescrizione.\nCome il coesistente \"Neuquenraptor\", \"Pamparaptor\" \u00e8 un \"foot taxon\", ossia un taxon conosciuto solamente da ossa del piede, comprendenti anche il dito con l'artiglio falciforme tipico dei Deinonychosauria, volgarmente noti come \"Raptor\". L'olotipo (per l'appunto un piede sinistro articolato e quasi completo) \u00e8 stato rinvenuto in Argentina occidentale in terreni che risalgono al Coniaciano e al Turoniano (Formazione Portezuelo, circa 94-84 milioni di anni fa per eccesso). La lunghezza stimata \u00e8 inferiore al metro, rendendolo uno dei teropodi pi\u00f9 piccoli del suo ecosistema. Alcuni studiosi sostengono che \"Pamparaptor\" potrebbe essere un sinonimo di qualche altro Unenlagiino della sua formazione (forse anche gli stessi \"Neuquenraptor\" e \"Unenlagia\"), ma i resti troppo frammentari non permettono un'adeguata comparazione tra questi generi. Il nome generico significa \"predatore delle Pampas\", mentre quello specifico (micros) sta a sottolineare proprio le dimensioni ridotte del dromeosauridi."}
{"id": "4507509", "revid": "287204", "url": "https://it.wikipedia.org/wiki?curid=4507509", "title": "Fritz Buehning", "text": "Carriera.\nIn carriera ha vinto 1 titolo in singolare e 12 titoli di doppio. Nei tornei del Grande Slam ha ottenuto il suo miglior risultato raggiungendo la finale di doppio agli US Open nel 1983, in coppia con il connazionale Van Winitsky."}
{"id": "4507510", "revid": "1305772", "url": "https://it.wikipedia.org/wiki?curid=4507510", "title": "Nuoto ai Giochi della VII Olimpiade - 400 metri stile libero maschili", "text": "La gara dei 400 metri stile libero maschili dei Giochi di Anversa 1920 si disput\u00f2 in tre turni dal 26 al 27 agosto. Gli atleti in gara furono 22 provenienti da 11 nazioni.\nLo statunitense Norman Ross, allora detentore del record mondiale della specialit\u00e0 e laureatosi campione olimpico nei 1500 metri due giorni prima, conquist\u00f2 l'oro davanti al connazionale Ludy Langer e al canadese George Vernot."}
{"id": "4507520", "revid": "708499", "url": "https://it.wikipedia.org/wiki?curid=4507520", "title": "Raimondo Pasquino", "text": "Biografia.\nStudia a Napoli dove si laurea nel 1969 in ingegneria aeronautica. Durante il periodo universitario \u00e8 stato presidente del Centro Universitario Sportivo della Federico II. Inizia la sua attivit\u00e0 universitaria nel 1970 presso l'Universit\u00e0 degli Studi di Bari dov'\u00e8 stato professore stabilizzato e borsista. \nAttivit\u00e0 accademica.\nDal 1972 insegna all'Universit\u00e0 degli Studi di Salerno e tra il 1973 e il 1974 ha studiato negli Stati Uniti tecnologie avanzate di produzione e di teorie sull'adattamento delle tecniche di lavorazione all'elemento umano. Nell'universit\u00e0 salernitana \u00e8 dal 1982 docente di ingegneria e dal 1990 professore straordinario di tecnologia meccanica. \u00c8 autore di diversi saggi scientifici pubblicati sia in Italia che all'estero.\nDal 1986 \u00e8 membro dell'\"American Society of Mechanical Engineers\".\nDal 1\u00ba novembre 2001 al 31 ottobre 2013, per tre mandati, \u00e8 rettore dell'Universit\u00e0 degli Studi di Salerno. Dal 2006 \u00e8 componente dell'Ufficio di Presidenza della Conferenza dei Rettori delle Universit\u00e0 italiane e dal 2008 al 2011 ne \u00e8 stato vice presidente.\nNel luglio 2013 viene nominato commissario giudiziale del CSTP, per salvare l'azienda di trasporto pubblico salernitana dal fallimento, per poi essere nominato commissario straordinario, con un mandato biennale.\nAttivit\u00e0 politica.\nDal 1986 al 1988 \u00e8 stato sindaco del Comune di San Giorgio a Cremano nelle file della Democrazia Cristiana.\nNel 2011 \u00e8 stato candidato a sindaco di Napoli con la coalizione del Terzo Polo (UdC, FLI, API e la lista civica \"La Citt\u00e0\") raccogliendo 45.449 voti, ovvero il 9,75% dei consensi, senza dare indicazioni di voto agli elettori che lo avevano sostenuto per il secondo turno.\nIn seguito, su proposta di Luigi de Magistris, neoeletto sindaco, il consiglio comunale di Napoli lo elegge presidente dell'assemblea.\nAlle elezioni europee del 2019 \u00e8 candidato come Capolista nella Circoscrizione Sud per +Europa in alleanza con il Partito Socialista Italiano. e Italia in Comune: con 14.335 preferenze si piazza in quarta posizione non venendo eletto anche perch\u00e9 la lista non supera la soglia del 4%.In ogni caso non sarebbe stato eletto perch\u00e9 arrivato quarto."}
{"id": "4507523", "revid": "486946", "url": "https://it.wikipedia.org/wiki?curid=4507523", "title": "Dipartimento della Giovent\u00f9", "text": ""}
{"id": "4507527", "revid": "1543377", "url": "https://it.wikipedia.org/wiki?curid=4507527", "title": "Canada Open 1971 - Singolare femminile", "text": "Margaret Court era la detentrice del titolo, ma quest'anno ha deciso di non partecipare.\nIl singolare femminile del torneo di tennis Canada Open 1971, facente parte del Women's International Grand Prix 1971, ha avuto come vincitrice Fran\u00e7oise D\u00fcrr che ha battuto in finale Evonne Goolagong 6\u20134, 6\u20132."}
{"id": "4507531", "revid": "648716", "url": "https://it.wikipedia.org/wiki?curid=4507531", "title": "Luke Willson", "text": "Carriera professionistica.\nSeattle Seahawks.\nWilson fu scelto nel corso del quinto giro del Draft 2013 dai Seattle Seahawks. Debutt\u00f2 come professionista partendo come titolare nella prima gara della stagione vinta contro i Carolina Panthers senza far registrare alcuna ricezione. Nella settimana 3 contro i Jacksonville Jaguars ricevette i suoi primi 5 passaggi per 76 yard. Il primo touchdown in carriera lo segn\u00f2 su un passaggio di Russell Wilson nella settimana 14 contro i San Francisco 49ers in cui guid\u00f2 la sua squadra con 70 yard ricevute. La sua prima stagione regolare si concluse con 272 yard ricevute e un touchdown disputando tutte le sedici partite, sette delle quali come titolare. Nei playoff, i Sehawks batterono New Orleans Saints e San Francisco 49ers. Il 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Willson si laure\u00f2 campione NFL ricevendo 2 passaggi per 17 yard.\nNella settimana 8 della stagione 2014 in casa dei Panthers, Willson ricevette a 49 secondi dal termine il touchdown della vittoria di Seattle su passaggio di 23 yard di Russell Wilson, interrompendo una striscia di due sconfitte della sua squadra. Nel penultimo turno della stagione i Seahawks affrontarono i Cardinals allo University of Phoenix Stadium con in palio il titolo di division. Willson disput\u00f2 la miglior gara della carriera sino a quel momento stabilendo i nuovi primati personali con 139 yard ricevute e 2 touchdown nella vittoria per 35-6. La sua seconda stagione si chiuse con 22 ricezioni per 362 yard e tre touchdown in 15 presenze, di cui dieci come titolare. Il 10 gennaio 2015. nel secondo turno di playoff, Seattle ospit\u00f2 i Panthers battendoli per 31-17 e qualificandosi per la finale della NFC, col giocatore che ricevette 65 yard e segn\u00f2 un touchdown. Otto giorni dopo aiut\u00f2 i Seahawks a ribaltare uno svantaggio di 19-7 a cinque minuti dal termine nella finale della NFC contro i Packers segnando una conversione da 2 punti su un passaggio da 15 yard di Wilson a un minuto e mezzo dal termine, andando poi a vincere ai supplementari e qualificandosi per il secondo Super Bowl consecutivo, poi perso contro i New England Patriots.\nL'unico touchdown della stagione 2015, Willson lo segn\u00f2 nell'ottavo turno in casa dei Dallas Cowboys. Nella seconda parte dell'anno divenne titolare a causa dell'infortunio di Jimmy Graham, chiudendo con 17 ricezioni per 213 yard.\nIl primo touchdown del 2016, Wilson nella vittoria della settimana 15 contro i Los Angeles che diede a Seattle la certezza del titolo di division.\nDetroit Lions.\nIl 21 marzo 2018, divenuto free agent, Willson firm\u00f2 un contratto annuale del valore di 2,5 milioni di dollari con i Detroit Lions.\nOakland Raiders.\nIl 29 marzo 2019, Willson firm\u00f2 con gli Oakland Raiders, da cui fu svincolato il 30 agosto 2019.\nSeattle Seahawks.\nIl 25 settembre, Willson firm\u00f2 per fare ritorno ai Seattle Seahawks dopo che la squadra ebbe scambiato il tight end Nick Vannett con i Pittsburgh Steelers.\nWillson rifirm\u00f2 con i Seahawks il 21 aprile 2020."}
{"id": "4507533", "revid": "300067", "url": "https://it.wikipedia.org/wiki?curid=4507533", "title": "Nikola Milutinov", "text": ""}
{"id": "4507534", "revid": "1305772", "url": "https://it.wikipedia.org/wiki?curid=4507534", "title": "Knack (videogioco)", "text": " \u00e8 un videogioco platform del 2013, sviluppato da Japan Studio e pubblicato da Sony Computer Entertainment in esclusiva per PlayStation 4.\nIl gioco \u00e8 stato annunciato ufficialmente il 20 febbraio 2013 durante il \"PlayStation Meeting\" di New York ed \u00e8 stato uno dei titoli di lancio di PlayStation 4.\nTrama.\nIl Dottor Vargas, uno scienziato, ha studiato delle antiche reliquie provenienti da una civilt\u00e0 perduta ed \u00e8 riuscito a trovare un modo per unirle insieme e per dar loro una coscienza propria. Il risultato di questi esperimenti \u00e8 Knack, una creatura dai poteri misteriosi. L'umanit\u00e0 \u00e8 minacciata da un esercito di goblin rinati e Knack si fa avanti per proteggerla, fin quando non diventa chiaro che un ulteriore pericolo sta per provenire da alcuni elementi della comunit\u00e0 terrestre.\nModalit\u00e0 di gioco.\nDurante il gioco, Knack scopre di avere un'abilit\u00e0 che gli consente di unirsi con ghiaccio, metallo e altre sostanze, ottenendo di livello in livello nuove abilit\u00e0. Sony descrive l'esperienza di gioco un poco simile a quella di \"Crash Bandicoot\" e \"Katamari Damacy\", con un tocco di \"God of War\".\nAccoglienza.\nIl gioco ha ricevuto critiche contrastanti, per la maggior parte negative: sotto accusa soprattutto la ripetitivit\u00e0 degli stage, la scarsit\u00e0 di azioni effettuabili e l'elevata difficolt\u00e0.\nSteve Butts di IGN ha elogiato l'idea di base e l'eroe protagonista, ma ha criticato il gameplay e la storia dicendo \"le dimensioni mutevoli di Knack sono una grande idea che non diventa mai qualcosa di sostanziale\". Tom McShea di gameSpot ha elogiato alcuni elementi del gioco, come gli ambienti, ma ha anche criticato la storia, il gameplay e la difficolt\u00e0 \"sorprendentemente alta\". McShea ha detto: \"Non c'\u00e8 un elemento di \"Knack\" su cui radunarsi, per eccitarti. E senza quel qualcosa di speciale, \"Knack\" si sbriciola proprio come il suo protagonista frammentario\". Tom Bramwell di Eurogamer ha criticato la mancanza di profondit\u00e0 nel gameplay e il bilanciamento dei checkpoint. Bramwell ha dichiarato che \"\"Knack\" non \u00e8 il tipo di gioco che vorresti portare a casa con la tua PlayStation 4. Sono tutti a favore dei giochi che ci riportano ai bei vecchi tempi di vivace originalit\u00e0, ma \"Knack\" semplicemente non lo fa\". \nD'altra parte, Matt Helgeson di \"Game Informer\" ha affermato che \"non \u00e8 il gioco pi\u00f9 innovativo o pi\u00f9 visivamente abbagliante. Questo non sar\u00e0 quello che metterete su per mostrare la vostra nuova console ai vostri amici. Tuttavia, quando hai finito con le versioni pi\u00f9 belle dei grandi franchise, ti ritroverai a voler tornare da \"Knack\". Ha fascino e cuore, e offre un sacco di buon gameplay. In definitiva, questo \u00e8 ci\u00f2 che \u00e8 importante, non importa in quale generazione ci troviamo\". Dale North di Destructoid ha definito il titolo come \"Un gioco divertente, e sicuramente vale la pena giocarci. \u00c8 facile da imparare, \u00e8 una gioia da guardare e alcune delle battaglie contro i boss sono grandiose. Il mio consiglio \u00e8 di prenderlo in dosi pi\u00f9 piccole, oppure di provare il gioco cooperativo dentro/fuori, che ti aiuter\u00e0 sicuramente quando il gioco si fa duro\". McKinley Noble di VentureBeat ha definito il gioco \"un'avventura solida con una cura sorprendente messa in molti elementi che la maggior parte dei giochi danno per scontato\", ma si \u00e8 lamentato del combattimento limitato, del gameplay lineare e della rifinitura tecnica superficiale. In Giappone, la rivista \"Famits\u016b\" gli ha assegnato un punteggio di uno sei, uno sette, uno otto e uno sette per un totale di 28 su 40 nel suo numero di lancio per PlayStation 4 nel febbraio 2014.\nGavin Napier di 411Mania gli ha assegnato un punteggio di 8 su 10 e lo ha definito \"Un gioco di ritorno al passato facilmente accessibile adatto al divertimento della famiglia\". Chad Sapieha di \"National Post\" ha dato un punteggio di 7.5 su 10 e ha detto che \"anche con la sua promessa non del tutto mantenuto - [\"Knack\"] potrebbe ancora valere la pena di essere preso\". Lance Liebl di GameZone gli ha anche dato un punteggio di 7.5 su 10 e ha detto che il multiplayer \"fa \"Knack\" il miglior gioco per i bambini e la famiglia per divertirsi su PlayStation 4 al momento. C'\u00e8 ancora la mancanza di una storia ben consegnata e il gioco disimpegna il giocatore troppo spesso con filmati per mostrare semplicemente Knack che salta, ma \u00e8 un gioco che offrir\u00e0 una sfida e introdurr\u00e0 i bambini a un semplice brawler-platform\". Peter Nowak di \"The Globe and Mail\" ha dato una recensione nella media e lo ha definito \"un solido sforzo iniziale, nonostante sia un po' lungo e piuttosto difficile\". Scott Nichols di Digital Spy gli ha dato tre stelle su cinque e ha detto che il gioco \"ha i suoi momenti, e i possessori di PlayStation 4 affamati di qualcosa da giocare sulla loro nuova scintillante console apprezzeranno che il gioco diventi effettivamente pi\u00f9 divertente da giocare la seconda volta, permettendogli di mantenere i giocatori impegnati durante i diversi mesi di siccit\u00e0 che sembrano seguire ogni lancio di sistema\". Allo stesso modo Paul Goodman di \"The Escapist\" gli ha assegnato tre stelle su cinque e ha detto che era \"un platform colorato ma mediocre che ha problemi con il gameplay ripetitivo oltre ad essere frustrantemente difficile a volte\". Anche Steve Boxer di \"The Guardian\" gli diede tre stelle su cinque e disse: \"\"Knack\" non \u00e8 un brutto gioco: c'\u00e8 una soddisfazione che se ne ricava, parte del gameplay \u00e8 davvero divertente (nei suoi momenti migliori, inizia ad acquisire un'aria che ricorda un \"Crash Bandicoot\" pi\u00f9 pesante, ed \u00e8 uno dei giochi pi\u00f9 lunghi emersi negli ultimi anni, cos\u00ec almeno terranno occupati i giovani per dei periodi di tempo decenti. Ma non \u00e8 nemmeno un gioco particolarmente bello, il che \u00e8 estremamente deludente dato che dovrebbe essere uno dei motivi principali per l'acquisto di una PlayStation 4\".\nTuttavia, Dave Riley di Anime News Network ha dato una C al gioco e ha scritto: \"C'\u00e8 molto poco in \"Knack\" che ispira passione. Quello che abbiamo qui pu\u00f2 essere una meraviglia tecnica, ma solo gli sviluppatori lo sapranno per certo. Guardando dall'esterno, se avessero dedicato la met\u00e0 del tempo in qualsiasi altra parte del gioco rispetto all'animazione delle cianfrusaglie, forse \"Knack\" avrebbe presentato qualcosa di cui valeva la pena\". Allo stesso modo James Marshall di \"The Digital Fix\" gli ha dato un punteggio di 5 su 10 e ha detto che era \"qualcosa di costruito con reliquie - dal gameplay di base alla scarsa caratterizzazione, quasi tutto sembra qualcosa di due generazioni di console fa\". David Jenkins di \"Metro\" ha dato 3 su 10 e lo ha definito \"Un videogioco di scarsa qualit\u00e0 sotto ogni punto di vista, ma cosa sta facendo questo gioioso ritorno al passato essendo un titolo di lancio chiave per PlayStation 4, solo Sony lo sa\".\nTommaso Alisonno di Gamesurf vide che \"Knack\" non presentava nessuna particolare innovazione rispetto ad altri titoli del passato e il comparto tecnico che richiedeva solo per contratto la next-gen, tuttavia vi trov\u00f2 tanto carisma e un pizzico di difficolt\u00e0 in pi\u00f9, finendo per trovarlo il \"giochino\" di Japan Studio che fungeva un po' da mascotte di PlayStation 4. Concluse trovando il comparto narrativo discreto, anche se in generale l'avventura era lineare e faceva del suo meglio per essere complessivamente gradevole. Totalmente negativo, invece, fu il giudizio di Aligi \"Pregianza\" Comandini, recensore di SpazioGames.it, il quale, dopo aver dato a Knack un giudizio di 4/10 ed averlo definito come la \"morte\" del game design, lo descrisse come un gioco ripetitivo, privo di passione e genialit\u00e0 ed in grado di buttare alle ortiche qualunque potenziale, anche a causa di una struttura mal calcolata ed inadatta a ogni tipo di giocatore, indifferentemente dall'et\u00e0. Luca Signorini di Eurogamer vide \"Knack\" come un titolo dall'aspetto tecnico modesto e un design molto elementare, quasi vintage, che per\u00f2 non sapeva divertire, rendendo quest'ultimo difetto come imperdonabile in un videogioco. Apprezz\u00f2 il protagonista simpatico ma non bastava il suo carisma a risollevare le sorti di un gioco che deludeva sotto tutti i fronti. Non molto diversa fu l'opinione di Matteo Santicchia di Multiplayer.it, che afferm\u00f2 che non era quello che ci aspettava da un titolo PlayStation 4, che nonostante fosse un titolo di lancio, si rivelava mediocre nell'aspetto tecnico e lo stile di gioco era poco intrigante, nonostante ci\u00f2 vantava di un efficace sistema di combattimento, che veniva per\u00f2 azzoppato da una serie di combattimenti tutti uguali, decisamente monotoni e alla lunga noiosi. Concluse che lo trov\u00f2 un vero peccato perch\u00e9 alcune idee interessanti potevano essere sviluppate meglio, e la progressione a stanze ad arene, non mettevano in risalto l'alta variet\u00e0 di attacco dei nemici e soprattutto le diverse potenzialit\u00e0 del protagonista.\nPi\u00f9 positivo fu Francesco Fossetti di Everyeye.it, che fece dei paragoni tra \"Knack\" ed altre serie di videogiochi famose, affermando che se ci fosse stata l'attenzione che aveva \"Spyro the Dragon\" per l'esplorazione, i salti di \"Crash Bandicoot\", le zone aperte di \"Jak and Daxter\" ed alcuni elementi di \"Ratchet &amp; Clank\", sarebbe stato un titolo sicuramente pi\u00f9 interessante e vario. Invece Japan Studio si limit\u00f2 a \"chiudere\" il suo personaggio in livelli lineari e guidati, facendo in modo che il giocatore si concentri esclusivamente sul combattimento. Il recensore afferm\u00f2 \"Si tratta di una scelta fuori dagli schemi, che in certi momenti risulta persino brillante: perch\u00e9 \"Knack\" \u00e8 difficile, stimolante, ben concepito\". Rimase deluso per la formula di gioco che non reggeva per tutta la durata dell'avventura e faceva fatica a reinventarsi e trovare soluzioni alternative. Complessivamente, sia per il lato grafico in certi tratti incantevole e per via di una gamma di nemici che non permetteva mai di abbassare la guardia, \"Knack\" si lasciava giocare, seminando allo stesso tempo un po' di soddisfazioni e un po' di rammarico. La rivista \"Play Generation\" gli diede un punteggio di 65/100, apprezzando il design piacevole e la modalit\u00e0 cooperativa, ma come contro il fatto che i pi\u00f9 esigenti lo avrebbero trovato molto ripetitivo e graficamente era mediocre, reputandolo una grossa delusione, visti i nomi in ballo nel progetto, finendo per preferire \"LEGO Marvel Super Heroes\".\n\"Knack\" ha venduto copie nei suoi primi due giorni di vendita in Giappone come gioco venduto in bundle.\nSh\u016bhei Yoshida di Sony ha espresso la sua delusione per l'accoglienza critica rivolta verso \"Knack\", sperando che il gioco avrebbe ricevuto punteggi pi\u00f9 alti. Tuttavia, ha sottolineato che \"Knack\" non era \"il tipo di gioco da recensire che avrebbe ottenuto un punteggio alto per il lancio di un sistema di nuova generazione\", e invece, il gioco era un messaggio che la PlayStation 4 \" non stava solo cercando di soddisfare solo gli hardcore\".\nSeguito.\nAl PlayStation Experience del 2016 viene annunciato un seguito, \"Knack II\", uscito nel 2017."}
{"id": "4507538", "revid": "287204", "url": "https://it.wikipedia.org/wiki?curid=4507538", "title": "Spencer Ware", "text": "Carriera professionistica.\nSeattle Seahawks.\nWare fu scelto nel corso del sesto giro del Draft 2013 dai Seattle Seahawks. Debutt\u00f2 come professionista nella prima gara della stagione vinta contro i Carolina Panthers. A causa di un infortunio disput\u00f2 solamente due partite nella sua stagione da rookie. Fu svincolato prima della stagione 2014.\nKansas City Chiefs.\nDopo essere rimasto senza squadra per un anno, nel 2015 Ware firm\u00f2 coi Kansas City Chiefs. Segn\u00f2 il primo touchdown in carriera nella gara della settimana 8 a Londra contro i Detroit Lions. Nell'undicesimo turno segn\u00f2 due volte nella vittoria esterna sui San Diego Chargers.\nNella gara del turno delle wild card dei playoff 2015-2016 contro i Texans, Ware guid\u00f2 la squadra con 67 yard corse e un touchdown, nella prima vittoria nella \"post-season\" dei Chiefs dal 1994.\nPrima della gara della settimana 13 della stagione 2018, la stella Kareem Hunt fu svincolato per un caso di violenza su una donna, cos\u00ec Ware fu nominato titolare al suo posto per la gara contro i Raiders, in cui corse 47 yard e segn\u00f2 un touchdown."}
{"id": "4507541", "revid": "486946", "url": "https://it.wikipedia.org/wiki?curid=4507541", "title": "Comitato Interministeriale per la Programmazione Economica", "text": ""}
{"id": "4507543", "revid": "1652635", "url": "https://it.wikipedia.org/wiki?curid=4507543", "title": "Antonio Giuseppe Maria Verro", "text": "Biografia.\nSecondo quanto riportato dal Il Fatto Quotidiano sarebbe \"amico di giovent\u00f9 di Dell'Utri\". \u00c8 stato inoltre un dirigente all'Edilnord, assessore al demanio a Milano per Forza Italia e attualmente ricopre la carica di consigliere di amministrazione RAI.\nElezione a senatore.\nGi\u00e0 deputato con Forza Italia nella XIV, XV e XVI legislatura.\nAlle elezioni politiche del 2013 viene eletto senatore della XVII legislatura della Repubblica Italiana nella circoscrizione Lombardia per Il Popolo della Libert\u00e0. Si dimette tuttavia il 28 maggio 2013, in quanto consigliere di amministrazione RAI; gli subentra Enrico Piccinelli."}
{"id": "4507546", "revid": "1272592", "url": "https://it.wikipedia.org/wiki?curid=4507546", "title": "Paolo Galimberti", "text": "Biografia.\nImprenditore di professione \u00e8 stato presidente dei giovani di Confcommercio, nonch\u00e9 socio con la sua famiglia in Euronics. Dal 1997 \u00e8 Consigliere di Amministrazione di Euronics Italia Spa.\nNel 2004 entra a far parte del Consiglio Direttivo di Eurocommerce: organizzazione europea che rappresenta i settori del commercio al dettaglio, all'ingrosso e internazionale. Nel 2006 invece viene eletto membro del Board di Euronics International. Dal 2010 al 2012 \u00e8 stato consigliere del Cnel, Consiglio Nazionale dell'Economia e del Lavoro.\nAttivit\u00e0 politica.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Lombardia per Il Popolo della Libert\u00e0.\nIn seguito diviene segretario della 10\u00aa Commissione permanente Industria, commercio e turismo.\nIl 16 novembre 2013, con la sospensione delle attivit\u00e0 del PdL, aderisce a Forza Italia e ne diventa Vice Presidente Tesoriere in Lombardia.\nVita privata.\n\u00c8 dichiaratamente omosessuale ed \u00e8 il compagno del giornalista Alfonso Signorini."}
{"id": "4507549", "revid": "287204", "url": "https://it.wikipedia.org/wiki?curid=4507549", "title": "Ryan Seymour", "text": "Carriera professionistica.\nSeattle Seahawks.\nSeymour fu scelto nel corso del settimo giro del Draft 2013 dai Seattle Seahawks. Il 31 agosto fu svincolato ma dieci giorni dopo rifirm\u00f2 per fare parte della squadra di allenamento.\nSan Francisco 49ers.\nIl 10 dicembre 2013, Seymour firm\u00f2 un contratto triennale coi San Francisco 49ers.\nCleveland Browns.\nIl 31 agosto 2014, Seymour firm\u00f2 coi Cleveland Browns, debuttando come professionista nella prima settimana della stagione contro i Pittsburgh Steelers."}
{"id": "4507551", "revid": "1777102", "url": "https://it.wikipedia.org/wiki?curid=4507551", "title": "Andrea Mandelli", "text": "Dal 2009 \u00e8 Presidente della Federazione Ordini Farmacisti Italiani. \u00c8 inoltre presidente dell'Ordine Interprovinciale dei Farmacisti di Milano, Lodi, Monza e Brianza. Il 10 marzo 2021 \u00e8 eletto nuovo Vicepresidente della Camera dei deputati, in sostituzione di Mara Carfagna.\nBiografia.\nDal 3 ottobre 2007 \u00e8 iscritto all\"'Ordine Nazionale dei Giornalisti\".\nPartecipa, inoltre, a numerosi gruppi di studio costituiti presso il Ministero della Salute per l'interpretazione e la risoluzione delle principali problematiche emerse nella legislazione in tema di salute quali:\nAnni 2009-2010, partecipazione al Tavolo Tecnico istituito dal Ministro della Salute per l'elaborazione e la stesura dei decreti ministeriali attuativi del D.Lgs 153 del 2009;\nDal 2009, componente del Tavolo Tecnico istituito dal Ministro della Salute per il riordino della professioni sanitarie;\nDal 2010 partecipazione al Tavolo Tecnico sullo sconfezionamento dei farmaci presso il Consiglio Superiore di Sanit\u00e0;\nDal 2012 partecipazione al Tavolo Tecnico istituito presso il Ministero della Salute su Art. 15 comma 11-bis DL 95/2012;\nDal 2012 partecipazione al gruppo di lavoro \u201cImplementazione della qualit\u00e0 e della sicurezza dei servizi assistenziali erogati nelle farmacie di comunit\u00e0\u201d, istituito presso la Direzione Generale della Programmazione Sanitaria del Ministero della Salute.\nNel corso della sua carriera professionale ha ricoperto numerosi ruoli:\nAttivit\u00e0 politica.\nAlle elezioni amministrative del 2012 \u00e8 stato il candidato sindaco di Monza per Il Popolo della Libert\u00e0 e La Destra (non venendo tuttavia sostenuto dalla Lega Nord), ottenendo il 20.05% dei voti al primo turno e venendo poi sconfitto al ballottaggio dal rivale Roberto Scanagatti del PD.\nElezione a senatore.\nAlle elezioni politiche del 2013 \u00e8 candidato alla Senato della Repubblica, in Lombardia, nelle liste del Popolo della Libert\u00e0, venendo eletto senatore della XVII Legislatura.\nAl Senato \u00e8 vicepresidente della 5\u00aa Commissione Bilancio e componente del Comitato parlamentare per i procedimenti di accusa.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 24 gennaio 2014 il presidente Berlusconi lo nomina \"Responsabile dei rapporti con le professioni\" della nuova Forza Italia.\nDa marzo 2014 \u00e8 componente del Consiglio di Presidenza di Forza Italia.\nElezioni a deputato.\nAlle politiche del 2018 viene eletto alla Camera dei deputati vincendo la sfida nel \"collegio uninominale\" di Monza. Il 12 aprile diventa poi vicepresidente della Commissione speciale per l\u2019esame di atti di governo. Il 12 maggio 2020 Berlusconi nomina un nuovo coordinamento di 14 persone tra le quali c\u2019\u00e8 anche Mandelli. Il 10 marzo 2021 \u00e8 stato eletto vicepresidente della Camera, in sostituzione di Mara Carfagna, dimessasi dopo la nomina a ministra per il Sud.\nPubblicazioni.\n\u00c8 autore e coautore di alcune pubblicazioni di carattere divulgativo pubblicati in varie riviste italiane, quali:"}
{"id": "4507552", "revid": "216401", "url": "https://it.wikipedia.org/wiki?curid=4507552", "title": "Boels Rental Hills Classic", "text": ""}
{"id": "4507554", "revid": "121676718", "url": "https://it.wikipedia.org/wiki?curid=4507554", "title": "Roberto Cociancich", "text": "Biografia.\n\u00c8 figlio di Romeo Cociancich, un esule di Fiume (bench\u00e9 nativo di Visignano), dirigente d'azienda e attivo nell'associazionismo degli esuli. Roberto Cociancich \u00e8 invece nato e cresciuto a Milano. Nel 1980 consegue la maturit\u00e0 al Liceo classico Manzoni di Milano e quattro anni dopo si laurea in giurisprudenza all'Universit\u00e0 degli Studi di Milano.\nDiventato avvocato presso l'ordine di Milano, inizia a lavorare in diversi studi legali milanesi, specializzandosi in diritto civile, internazionale, commerciale e societario. \u00c8 stato socio della \"branch\" italiana dello studio anglosassone Eversheds. Nel 2004 fonda lo studio legale CRW and Partners; nel 2014 diventa presidente dello studio CREA Avvocati Associati, specializzato in servizi legali alle imprese. Per alcuni anni \u00e8 anche cultore della materia di Diritto Pubblico alla facolt\u00e0 di Economia dell'Universit\u00e0 Cattolica del Sacro Cuore. Ha pubblicato come coautore le sezioni riguardanti il diritto italiano di \"The European Company Laws\" (Ed. Sweet and Maxwell, Londra, 2008) e \"Project Finance\" (ed. Thomson Reuter, Londra, 2012), oltre a dei contributi sulla rivista \"Insurance Day\" su questioni di natura assicurativa.&lt;br&gt;\nA fine 2019 viene nominato membro del consiglio di amministrazione della SACE.\nSposato, ha tre figli.\nEsperienza scout.\nCociancich ha iniziato a prendere parte allo scautismo sin da bambino e ha poi ricoperto diversi incarichi regionali, nazionali e internazionali all'interno dell'AGESCI e della FIS: \u00e8 stato caporedattore della rivista \"Camminiamo Insieme\", incaricato nazionale alla branca Rover/Scolte (1994-1997), incaricato nazionale ai rapporti internazionali, formatore a livello nazionale di nuovi capi scout, membro della redazione di \"R/S Servire\".\nNel 1995, mentre teneva un campo di formazione per capi scout, Cociancich ha avuto modo di conoscere l'allora ventenne Matteo Renzi, che partecipava come allievo.\nHa coordinato l'operazione \"Gabbiano Azzurro\" (1995-1997) nei campi profughi dell'ex Jugoslavia insieme all'UNHCR, e l'operazione \"Volo d'Aquila\" (1997) a sostegno dei minori abbandonati in Albania. Sempre nel 1997 \u00e8 stato responsabile del contingente di 5000 scout italiani alla Giornata mondiale della giovent\u00f9 di Parigi. Nel 2006, infine, \u00e8 stato tra gli organizzatori del Roverway tenutosi a Loppiano.\nHa pubblicato due libri su tematiche scout: \"Passi di vento\" (2004), dove tratta delle scelte relative alla partenza scout, e \"Dare to Share\" (2007), sull'evento di Loppiano.\nDal 2011 al 2017, per due mandati, \u00e8 stato presidente della Conferenza Internazionale Cattolica dello Scautismo (CICS) assieme allo statunitense Bray Barnes.\nCarriera politica.\n\u00c8 stato un sostenitore di Matteo Renzi alle primarie del centrosinistra del 2012, e poi eletto l'anno seguente senatore della XVII legislatura della Repubblica Italiana nella Circoscrizione Lombardia per il Partito Democratico. Diventa quindi membro della Commissione Esteri e di quella degli Affari Europei (in quest'ultima come capogruppo del PD) e poi dal 2014 anche della Commissione Contenziosa e di quella Affari Costituzionali (in quest'ultima in sostituzione di Luciano Pizzetti); nel corso del dibattito sulla riforma costituzionale, ha presentato alcuni emendamenti tra cui uno che \u00e8 stato definito \"canguro\" dalla stampa, poich\u00e9 ha fatto decadere diverse migliaia di altri emendamenti ostruzionistici presentati dalle opposizioni, consentendo un'approvazione pi\u00f9 rapida del testo. A partire dal luglio del 2016 ha quindi lavorato attivamente nella campagna per il S\u00ec al referendum costituzionale di quell'autunno, con l'incarico di coordinare i comitati territoriali. Nel 2017 viene incaricato alla guida del dipartimento per la cooperazione internazionale in seno alla segreteria del PD.\nAlle elezioni politiche del 2018 \u00e8 stato ricandidato per il Partito Democratico nel collegio plurinominale Lombardia - 03, ma non viene eletto. Nell'ottobre dello stesso anno, figura tra i promotori dei comitati civici inaugurati da Matteo Renzi nel corso della nona edizione della Leopolda.\nNel 2019 aderisce ad Italia Viva, di cui nel febbraio del 2020 diventa coordinatore a Milano assieme ad Alessia Cappello."}
{"id": "4507558", "revid": "287204", "url": "https://it.wikipedia.org/wiki?curid=4507558", "title": "Ty Powell", "text": "Carriera professionistica.\nSeattle Seahawks.\nPowell fu scelto nel corso del settimo giro del Draft 2013 dai Seattle Seahawks. Il 12 settembre 2013 fu svincolato.\nNew York Giants.\nIl 24 settembre 2013, Powell firm\u00f2 con la squadra di allenamento dei New York Giants.\nBuffalo Bills.\nPowell debutt\u00f2 come professionista il 17 novembre 2013 con la maglia dei Bills nella vittoria della settimana 11 contro i New York Jets. Nella settimana 14 mise a segno i suoi primi 4 tackle contro i Tampa Bay Buccaneers. La sua stagione da rookie si concluse con 5 presenze e 9 tackle.\nVittorie e premi.\n\"Nessuno\""}
{"id": "4507559", "revid": "1573940", "url": "https://it.wikipedia.org/wiki?curid=4507559", "title": "Erica D'Adda", "text": "Biografia.\nOriginaria di Treviglio, \u00e8 laureata \"summa cum laude\" in pedagogia e filosofia all'Universit\u00e0 Cattolica del Sacro Cuore di Milano, con un dottorato di ricerca in logica matematica ed epistemologia all'Universit\u00e0 degli Studi di Roma \"La Sapienza\".\nPrime esperienze politiche.\nS'impegna politicamente nel Partito della Rifondazione Comunista, per il quale nel 1995 si candida al consiglio regionale della Lombardia, senza risultare eletta.\nNel 2002 concorre nella lista civica \"Progressisti per Busto\" (federante diversi partiti di centro-sinistra) al consiglio comunale di Busto Arsizio, al quale verr\u00e0 poi eletta nel 2006 nelle file de L'Ulivo; nello stesso anno \u00e8 l'ultima a ricoprire la carica di segretario cittadino dei Democratici di Sinistra, sedendo altres\u00ec nella segreteria provinciale varesotta. Assume poi analogo incarico in seno al Partito Democratico.\nNel 2011 viene riconfermata membro dell'assise municipale bustocca, stavolta per il PD, cui aderisce fin dalla fondazione nel 2007, anche in tale caso reggendone la segreteria di Busto Arsizio.\nNegli anni 2010 assume altres\u00ec l'incarico di responsabile provinciale del PD per gli enti locali.\nElezione a senatore.\nDopo aver partecipato alle primarie indette dal Partito Democratico per definire le proprie liste in vista delle successive elezioni politiche, nel 2013 viene candidata al Senato della Repubblica nella lista PD della circoscrizione lombarda. Il 25 febbraio risulta eletta senatrice per la XVII legislatura.\nNel corso del mandato parlamentare \u00e8 segretario del gruppo del Partito Democratico alla camera alta e siede nell'ufficio di presidenza del PD per Palazzo Madama.\nNon si ricandida alla tornata elettorale del 2018."}
{"id": "4507563", "revid": "1005847", "url": "https://it.wikipedia.org/wiki?curid=4507563", "title": "Mauro Del Barba", "text": "Biografia.\nIstruzione e formazione.\nLaureato in Scienze dell'Informazione all'Universit\u00e0 degli Studi di Milano, grazie alla giovanile passione per la logica matematica ottiene un dottorato quadriennale di ricerca che gli permette di coltivare questa passione e successivamente essere assunto, nel 1997, presso la Banca Popolare di Sondrio. Ha cominciato come programmatore COBOL fino a diventare responsabile dei progetti in staff alla Direzione Generale.\nVita pubblica.\nCresciuto a stretto contatto con le varie associazioni cittadine, entra nel gruppo scout cittadino nel 1979.\nHa fatto parte, dal 1994 al 2003, della Protezione Civile e del gruppo antincendio boschivo.\nNel 2009 \u00e8 fondatore e presidente dell'associazione \"morbegno2020\" che si batte per gli investimenti produttivi in tema di risparmio energetico e sviluppo sostenibile.\nL'impegno in politica.\nNel 1995 contribuisce alla formazione della prima lista civica di Morbegno, \"Impegno per la citt\u00e0\", che vinse le elezioni di quell'anno e delle annate successive. Nel 1996 partecipa alla costituzione della sezione locale de L'Ulivo e nel 1997 si iscrive al PPI.\nDal 1995 al 2002 \u00e8 consigliere del Bacino imbrifero montano dell'Adda, partecipando anche al consiglio direttivo.\nNel 1998-1999 diventa vice segretario provinciale del PPI di Sondrio per poi diventare dal 2000 al 2002 segretario provinciale PPI di Sondrio. Dal 1999 al 2002 \u00e8 anche Consigliere Nazionale PPI 2000-2002.\nCon la nascita della Margherita, \u00e8 fondatore e co-responsabile della sezione provinciale partito e nel 2001 \u00e8 candidato uninominale per \u201cl'Ulivo\u201d alla Camera dei deputati, collegio 12, Lombardia II.\nDal 2003 \u00e8 membro tecnico della commissione permanente per l'innovazione e le tecnologie nei comuni e dal 2005 membro della commissione innovazione ANCI nazionale per l'innovazione tecnologica dei comuni. Dal 2005 Membro del consiglio direttivo di AICCREE Lombardia.\nDal giugno 2004 al giugno 2009 riveste il ruolo di consigliere del gruppo di maggioranza e Assessore al bilancio del Comune di Morbegno.\nPrimarie parlamentari ed elezione a Senatore della repubblica.\nSostenendo e appoggiando anche tramite il \"Comitato Sondrio per Renzi\" la candidatura di Matteo Renzi a segretario del Partito Democratico, partecipa alle primarie del 2012 risultando il pi\u00f9 votato nel territorio di riferimento (Provincia di Sondrio).\nNel 2013, a seguito delle elezioni politiche italiane del 2013, viene eletto senatore della XVII legislatura della Repubblica Italiana nella circoscrizione Lombardia per il Partito Democratico. Attualmente \u00e8 membro della 5 Commissione (Bilancio). Inizialmente favorevole al DDl Cirinn\u00e0, manifesta una \"crisi di coscienza\" verso la stepchild adoption e l'articolo 5, non garantendo pi\u00f9 il suo voto.\nElezione a deputato della Repubblica.\nNel 2018, in occasione delle elezioni politiche, risulta eletto come deputato nel listino proporzionale della circoscrizione Lombardia 2."}
{"id": "4507566", "revid": "1305772", "url": "https://it.wikipedia.org/wiki?curid=4507566", "title": "Franco Mirabelli", "text": "Biografia.\nSi \u00e8 diplomato al liceo scientifico Luigi Cremona di Milano e ha studiato economia politica all'Universit\u00e0 commerciale Luigi Bocconi.\nHa fatto esperienze di volontariato sociale prima a Gemona dopo il terremoto del Friuli nel '76, e poi quello in Irpinia nel '80, e nei movimenti per i diritti civili e per la difesa dell\u2019ambiente, e occupandosi, tra i primi, ed in stretto rapporto coi comitati di cittadini, dei temi della sicurezza e della vivibilit\u00e0 della citt\u00e0, affiancando a questo impegno quello per l\u2019affermazione dei diritti delle minoranze (immigrati, omosessuali) e quello contro la droga.\nAttivit\u00e0 politica.\n\u00c8 stato segretario provinciale di Milano della Federazione Giovanile Comunista Italiana, l'organizzazione giovanile del Partito Comunista Italiano. \nNel 1991 aderisce alla svolta della Bolognina del Partito Democratico della Sinistra, per poi confluire nel 1998 aderisce alla svolta di Massimo D'Alema nei Democratici di Sinistra.\nSi candida alle elezioni regionali in Lombardia del 2005 per i DS, nella lista \"Uniti nell'Ulivo\" a sostegno di Riccardo Sarfatti, venendo eletto nel collegio di Milano con oltre 13.000 preferenze in consiglio regionale della Lombardia, dove si \u00e8 occupato con particolare attenzione ai problemi dell'urbanistica nella commissione infrastrutture e trasporti.\nDal luglio 2004 \u00e8 stato segretario provinciale dei DS fino alla formazione del Partito Democratico nel 2007, in cui aderisce e con quest'ultimo viene poi rieletto consigliere alle regionali del 2010 nel medesimo collegio.\nElezione a senatore.\nNel dicembre 2012 si candida e vince le primarie \"Parlamentarie\" indette dal PD per la scelta dei candidati alle successive elezioni politiche del 24 e 25 febbraio. Alle elezioni politiche del 2013 viene candidato al Senato della Repubblica, nella circoscrizione Lombardia tra le liste del Partito Democratico (in seconda posizione in lista), venendo eletto senatore.\nNel corso della XVII Legislatura Italiana \u00e8 stato membro: della 1\u00aa Commissione Affari Costituzionali dal 6 marzo 2017 al 22 marzo 2018, della 13\u00aa Commissione Territorio, ambiente, beni ambientali dal 7 maggio 2013 al 6 marzo 2017, della 14\u00aa Commissione Politiche dell'Unione europea dal 15 maggio 2013 al 22 marzo 2018, della Commissione parlamentare antimafia dall'11 ottobre 2013 al 22 marzo 2018 e della Commissione parlamentare di inchiesta sul sistema bancario e finanziario.\nAlle elezioni politiche del 2018 viene ricandidato, nella medesima circoscrizione, e rieletto senatore.\n\u00c8 considerato membro della corrente cristiano sociale \"AreaDem\" di Dario Franceschini all'interno del PD."}
{"id": "4507569", "revid": "287204", "url": "https://it.wikipedia.org/wiki?curid=4507569", "title": "Lucrezia Ricchiuti", "text": " Ha ricoperto l'incarico di vicesindaco nel comune di Desio, nell'amministrazione di Roberto Corti.\n\u00c8 stata Senatrice della Repubblica italiana per Articolo 1 - Movimento Democratico e Progressista, membro della Commissione Bilancio e Capogruppo per MDP in Commissione Parlamentare Antimafia, durante la XVII Legislatura.\nBiografia.\nPrime esperienze.\nLucrezia nasce a Cormano, nell\u2019hinterland milanese, nel 1956. \u00c8 la prima di tre figli. Ha una sorella \u2013 Marialuisa - e un fratello - Fabio. Sin da giovane ha condiviso idee progressiste.\nNel 1976 si iscrive al Partito Comunista Italiano, nel 2007 contribuisce alla fondazione del Partito Democratico.\nConsigliere comunale a Desio.\nNel 2000 viene eletta consigliere comunale a Desio, dove porter\u00e0 avanti battaglie contro il malaffare. Nel 2005 viene nuovamente eletta in consiglio. Nel 2010 dopo l'inchiesta Infinito sulla 'ndrangheta in Lombardia, il consiglio comunale viene sciolto. Nel 2011 la Ricchiuti viene eletta consigliere per la terza volta e nominata vicesindaco, con deleghe al bilancio e alla polizia locale.\nElezione al Senato.\nNel 2012, alle primarie per la scelta del candidato premier, Lucrezia vota per Bersani. Il 29 dicembre - nelle primarie per la formazione delle liste, riceve pi\u00f9 di 3.000 preferenze. Dietro Pippo Civati, arriva seconda in Monza e Brianza. Il comitato regionale del Partito la mette sesta in lista al Senato. Lucrezia viene eletta e proclamata senatrice della XVII legislatura.\nIniziative parlamentari e politiche.\nLegalit\u00e0 e lotta alle mafie.\nAl costituirsi del Governo Letta, il 28 aprile 2013, non vota per la fiducia. Firma il disegno di legge Grasso per la reintroduzione del falso in bilancio e per l\u2019aumento delle pene per mafia e corruzione. Diverr\u00e0 la legge n. 69 del 2015. Firma anche per l\u2019istituzione di una Commissione d\u2019inchiesta sulle mafie anche in questa legislatura di cui entra a farne parte. Appoggia la legge sul rientro dei capitali (la c.d. voluntary disclosure) e sull\u2019autoriciclaggio e si batte per migliorarla, con emendamenti: diverr\u00e0 la legge n. 186 del 2015. Presenta due interrogazioni parlamentari sulla situazione del comune di Seregno. Chiede una commissione prefettizia di accesso per verificare eventuali condizionamenti mafiosi. Nella legge n. 124 del 2015 (la c.d. delega Madia sulla pubblica amministrazione) presenta un emendamento volto a mettere costi standard e pi\u00f9 bassi per le intercettazioni telefoniche. \nNella primavera 2016 organizza un seminario pubblico a Desio sui costi dell\u2019illegalit\u00e0 e si attiva nella campagna elettorale per il rinnovo del consiglio comunale, aiutando il sindaco Corti a essere rieletto. Marialuisa Ricchiuti entra in consiglio comunale. Quanto al tema della prescrizione dei reati, si batte con determinazione con emendamenti per la cancellazione della legge Cirielli che consente agli avvocati pi\u00f9 disinvolti di perdere tempo e di guadagnare ai propri assistiti l\u2019assoluzione per prescrizione.\nNel 2017, affronta il problema di giornalismo intimidito. Presenta un disegno di legge (a.S. 2659) contro le querele temerarie. Presenta \u2013 assieme al senatore Felice Casson - emendamenti e subemendamenti volti ad affossare il disegno di legge Costa (a.C. 925) su diffamazione e diritto all\u2019oblio, che ritiene pericoloso per il diritto all\u2019informazione. Nel 2017, presenta un'interrogazione sulla situazione del condizionamento malavitoso di Cisterna di Latina, comune che in seguito arriver\u00e0 all'autosciglimento. \nEconomia e lavoro.\nCome membro della Commissione finanze del Senato, Lucrezia Ricchiuti segue numerosi provvedimenti: nel 2013 presenta un emendamento volto a completare le riforme promosse da Pier Luigi Bersani sulla portabilit\u00e0 dei mutui. Lucrezia si schiera contro il Jobs Act. Nell\u2019ottobre 2014 \u2013 insieme a Corradino Mineo e Felice Casson \u2013 \u00e8 l\u2019unica senatrice che sul provvedimento non vota la fiducia al Governo. A maggio 2015, vota a favore della fiducia sulla legge 107 (c.d. buona scuola). Nel 2016 e nel 2017 \u00e8 relatrice sui pareri sulle direttive rispettivamente sui mutui ipotecari (atto Governo 256) e sul riciclaggio (atto Governo 389). Presenta anche emendamenti contro l\u2019accorpamento delle camere di commercio e, nel 2017. Appreso della delocalizzazione K-Flex a Roncello, porta pi\u00f9 volte solidariet\u00e0 ai lavoratori in lotta e presenta un\u2019interrogazione parlamentare.\nIstituzioni, riforme e partito.\nLa Ricchiuti non ha condiviso la riforma costituzionale Renzi-Boschi. Da settembre a novembre 2016 si impegna per il fronte del NO al referendum.\nIl 22 gennaio 2015 interviene in Senato per dichiarare il suo voto in dissenso dal gruppo PD sulla legge elettorale Italicum. Vota anche contro la fiducia sul c.d. Rosatellum, intervenendo in Senato il 24 ottobre 2017. La Ricchiuti nel febbraio 2017 lascia il gruppo del Partito democratico. Contribuisce a fondare Articolo 1 \u2013 Movimento democratico e progressista. Nel 2018, viene candidata con LeU nel collegio senatoriale 5 della Lombardia, risultando prima fra i non eletti.\nVita privata.\nVive a Desio. Sposata dal 1979, ha due figli: Marco e Gianluca. \nVicende giudiziarie.\nIn occasione del rinnovo del consiglio comunale di Desio (di cui - come detto sopra - era stata vicesindaco dal 2011 al 2013) si diffonde la falsa notizia che Lucrezia Ricchiuti avrebbe una mansarda abusiva. Lei passa al contrattacco e sporge subito querela. Roberto Corti viene rieletto sindaco ed entra in consiglio (come detto sopra) sua sorella, Marialuisa Ricchiuti. Tuttavia, nel 2018, il GIP di Monza la rinvia a giudizio per concorso in abuso d\u2019ufficio, per avere asseritamente accelerato la pratica di sanatoria per due tramezzi nel sottotetto dell\u2019appartamento suo e di suo marito. Lei chiede il giudizio abbreviato, convinta della propria innocenza: il giudice per\u00f2 la condanna assieme ad altri condomini, che avevano eseguito gli stessi lavori. Il 9 novembre 2020, tuttavia, la corte d\u2019appello di Milano (seconda sezione penale) la assolve perch\u00e9 il fatto non sussiste."}
{"id": "4507571", "revid": "1833487", "url": "https://it.wikipedia.org/wiki?curid=4507571", "title": "Annalisa Silvestro", "text": "Ex presidente della Federazione Nazionale Collegi Infermieri Professionali, Assistenti Sanitari e Vigilatrici d'Infanzia (dal 2018 divenuta Federazione Nazionale degli Ordini delle Professioni Infermieristiche).\n\u00c8 senatrice della Repubblica Italiana.\nTra i fondatori dell'associazione \"Noisiamopronti\", per la promozione delle competenze avanzate della professione infermieristica, nata nel 2017.\nBiografia.\nNata ad Attimis, ove tuttora risiede.\nAlle elezioni politiche del 2013 \u00e8 candidata al Senato della Repubblica, in \"regione Lombardia\", nelle liste del Partito Democratico, venendo eletta senatrice della XVII Legislatura."}
{"id": "4507574", "revid": "486946", "url": "https://it.wikipedia.org/wiki?curid=4507574", "title": "Utah Flash", "text": ""}
{"id": "4507575", "revid": "287204", "url": "https://it.wikipedia.org/wiki?curid=4507575", "title": "Michael Bowie", "text": "Carriera professionistica.\nSeattle Seahawks.\nBowie fu scelto nel corso del settimo giro del Draft 2013 dai Seattle Seahawks. Debutt\u00f2 come professionista nella vittoria della settimana 3 contro i Jacksonville Jaguars. La settimana successiva disput\u00f2 la prima gara come titolare contro gli Houston Texans. La sua prima stagione regolare si concluse con 9 presenze, 8 delle quali come titolare. Il 2 febbraio 2014 vinse il Super Bowl XLVIII quando i Seahawks batterono i Denver Broncos per 43-8.\nCleveland Browns.\nSvincolato dai Seahawks, il 3 agosto 2014 Bowie firm\u00f2 coi Cleveland Browns."}
{"id": "4507577", "revid": "754532", "url": "https://it.wikipedia.org/wiki?curid=4507577", "title": "Stefano Candiani", "text": "\u00c8 stato Sottosegretario di Stato al Ministero dell'Interno dal 13 giugno 2018 al 5 settembre 2019 nel governo Conte I.\nBiografia.\nAttivit\u00e0 politica.\nHa iniziato la carriera politica nel comune di Tradate, militando sempre per la Lega Nord. Assessore dal 1997 al 2002, alle amministrative del 2002 \u00e8 stato eletto sindaco, venendo riconfermato alle successive amministrative del 2007, svolgendo il ruolo di consigliere comunale di maggioranza.\nDal 2007 al 2011 \u00e8 stato inoltre segretario della Lega Nord per la provincia di Varese.\nElezione a senatore.\nAlle elezioni politiche del 2013 viene eletto al Senato della Repubblica, nelle liste della Lega Nord nella circoscrizione Lombardia.\nIl 15 luglio 2014 presenta come primo firmatario un emendamento al ddl Boschi sulla Riforma del Senato che attribuisce al nuovo Senato composto da presidenti di regione, sindaci e consiglieri regionali competenze paritarie con la Camera dei deputati in materie di cui agli art. 29 (famiglia) e art. 32 secondo comma (libert\u00e0 di cura) della Costituzione Italiana che viene approvato il 31 luglio 2014, a scrutinio segreto, con 154 si 147 no e 2 astenuti nonostante il parere contrario del governo.\nAlle elezioni politiche del 2018 viene rieletto senatore nel collegio uninominale di Varese. Il 12 giugno diventa sottosegretario agli Interni nel Governo Conte I formato da Movimento 5 Stelle e Lega.\nDalla primavera del 2018 viene, inoltre, nominato da Matteo Salvini commissario della Lega per la Sicilia."}
{"id": "4507581", "revid": "1005847", "url": "https://it.wikipedia.org/wiki?curid=4507581", "title": "Bruno Marton (1969)", "text": "Biografia.\nNel 2013 viene eletto senatore della XVII legislatura della Repubblica Italiana nella circoscrizione Lombardia per il Movimento 5 Stelle.\nIn qualit\u00e0 di membro del Copasir ha effettuato numerose missioni all'estero quali:\nStati Uniti, Canada, Finlandia, Estonia, Germania, Sudafrica, Belgio per confrontare come queste nazioni effettuino il controllo sugli organismi di intelligence, ha partecipato a incontri con i direttori della CIA, FBI, NSA, ODNI, DIA, agenzie di intelligence Americane, membri del congresso e della camera dei deputati dei paesi sopra citati.\nPi\u00f9 volte relatore in seno al Copasir della relazione semestrale dei Servizi segreti, del bilancio del comparto e su atti del governo riguardanti il l'intelligence.\nSi \u00e8 occupato soprattutto di Cyber Defence e Forze Armate, numerosi gli interventi su specifiche attivit\u00e0\nAlle elezioni politiche italiane del 2018 si candida nel collegio uninominale di Sesto San Giovanni, dove ottiene 87.551 voti senza essere eletto; diviene quindi segretario particolare di Vito Crimi, sottosegretario di Stato con delega all'editoria."}
{"id": "4507584", "revid": "1573940", "url": "https://it.wikipedia.org/wiki?curid=4507584", "title": "Velociraptorinae", "text": "I Velociraptorinae () sono una sottofamiglia di Dromeosauridi vissuti nel Cretaceo superiore. Questi Dromeosauridi dal muso allungato erano lunghi in media attorno ai 2 metri e comprendono le specie \"Velociraptor mongoliensis\", \"Velociraptor osmolskae\" \"Acheroraptor temertyorum\", \"Tsaagan mangas\" e \"Linheraptor exquisitus\". Anche se non unanimemente, \"Adasaurus\", \"Itemirus\", \"Luanchuanraptor\" e \"Balaur\" potrebbero appartenere a tale gruppo."}
{"id": "4507585", "revid": "122050883", "url": "https://it.wikipedia.org/wiki?curid=4507585", "title": "Luigi Gaetti", "text": "Biografia.\nMedico specializzato in anatomia patologica. Nel 2013 viene eletto senatore della XVII legislatura della Repubblica Italiana nella circoscrizione Lombardia per il Movimento 5 Stelle. Ha assunto l'incarico di vicepresidente della IX Commissione permanente (Agricoltura e produzione agroalimentare), rinunciando all'indennit\u00e0 di carica prevista.\nIl 22 ottobre 2013 viene eletto vicepresidente della Commissione parlamentare Antimafia.\nDal 15 luglio 2014, \u00e8 il nuovo Segretario d'Aula del gruppo M5S al Senato in sostituzione di Vito Rosario Petrocelli nominato capogruppo.\nNon ricandidato alle successive elezioni politiche, dal 12 giugno 2018 \u00e8 stato nominato Sottosegretario agli Interni nel Governo Conte I con delega all\u2019Antimafia, data l\u2019esperienza maturata in 5 anni come Vice Presidente della Commissione Antimafia nella XVII Legislatura."}
{"id": "4507588", "revid": "125958371", "url": "https://it.wikipedia.org/wiki?curid=4507588", "title": "Nicola Bellomo (calciatore)", "text": "Caratteristiche tecniche.\nNato come centrocampista centrale, nelle ultime stagioni a Bari \u00e8 stato spesso impiegato nel ruolo di trequartista. A volte pu\u00f2 giocare anche come seconda punta. Destro di piede, ha una buona conclusione dalla distanza ed \u00e8 anche un ottimo tiratore di calci piazzati. Ha dichiarato di ispirarsi a Marco Verratti.\nCarriera.\nClub.\nCresce nel settore giovanile del , con cui esordisce in Serie B al termine della stagione 2008-2009, il 16 maggio, contro il , subentrando a Daniele De Vezze. Confermato in prima squadra anche per l'anno successivo, non scende mai in campo, disputando esclusivamente il campionato Primavera.\nIl 15 luglio 2010 \u00e8 ufficiale il suo trasferimento in prestito secco alla Lucchese, ma dopo nemmeno un mese fa ritorno al Bari, che il 9 agosto lo gira, sempre in prestito, al , in Lega Pro Prima Divisione. Dopo aver debuttato con la nuova maglia il 22 agosto 2010 contro la Lucchese, il 3 ottobre successivo mette a segno la prima doppietta in carriera nel match casalingo contro il . A fine stagione totalizza in tutto 33 presenze e 6 reti.\nL'anno seguente torna al Bari, che lo conferma in rosa per la Serie B 2011-2012, facendogli anche firmare il prolungamento di contratto fino al 2014. Dopo un inizio difficile, diviso solo tra panchine e tribune, l'11 dicembre 2011 segna il suo primo gol in Serie B nella trasferta vinta 3-1 contro il Brescia. A fine anno sono in tutto 16 le partite disputate, con due gol.\nIl 27 agosto 2012 il Chievo Verona ne preleva la met\u00e0 del cartellino, in cambio del trasferimento di Andrea De Falco al . Il giocatore rimane, comunque, alla societ\u00e0 pugliese anche per la stagione successiva, viene promosso titolare dall'allenatore Vincenzo Torrente, che lo schiera come trequartista. Il 25 settembre 2012 \u00e8 grande protagonista nella vittoria per 2-1 contro la Pro Vercelli, in cui realizza prima un gol dalla lunga distanza e poi quello della vittoria, da calcio piazzato. Va ancora a segno per quattro volte in campionato, terminando la stagione con 35 presenze e 6 reti.\nIl 3 luglio 2013 il acquista la met\u00e0 del cartellino di propriet\u00e0 del per 1,4 milioni. Il 17 agosto seguente debutta con la maglia granata nella partita di Coppa Italia Torino- (1-2). Il 25 settembre 2013 fa il suo esordio in serie A, in occasione del pareggio interno del Torino per 2-2 contro l'Hellas Verona. Il 20 ottobre segna il suo primo gol in carriera in Serie A, mettendo a segno il definitivo 3-3 nella partita contro l'Inter.\nDopo 8 partite giocate e un gol segnato in totale, il 29 gennaio 2014 passa in prestito allo in Serie B.\nMette a segno la sua prima marcatura in trasferta a Brescia il 22 marzo, siglando il 2-0 decisivo che mette al sicuro il risultato. L'11 aprile si ripete segnando, in trasferta a Cesena, la rete del 2-0 con un tiro ad effetto dal limite dell'area. Il 20 giugno 2014 il Chievo riscatta il cartellino del giocatore. Esordisce con la maglia gialloblu in Coppa Italia contro il Pescara. In campionato fa la sua prima apparizione allo stadio San Siro contro il . Il 9 novembre in occasione della partita in casa contro il regala un assist a Pellissier, il quale segna e regala la prima vittoria casalinga della stagione alla squadra gialloblu.\nIl 29 gennaio 2015 il giocatore passa in prestito al Bari, tornando a vestire la maglia biancorossa dopo 2 anni.\nIl 19 settembre 2015 firma per l', in prestito per una stagione, con diritto di riscatto.\nIl 21 gennaio 2016 si trasferisce al in prestito biennale,con la maglia dei berici colleziona nella prima stagione in Veneto 9 presenze. In estate viene riscattato dall'Ascoli e disputa nella stagione seguente con i biancorossi 40 gare andando a segno in 5 occasioni che per\u00f2 non bastano a salvare i vicentini dalla retrocessione in Serie C che avviene all'ultima giornata in casa contro lo .\nIl 31 agosto 2017 l' comunica il suo acquisto a titolo definitivo. Dopo 14 partite disputate in Serie C, il 24 gennaio 2018 passa sempre a titolo definitivo alla , con la cui maglia mette a segno un gol in 14 partite sempre in terza serie.\nNella stagione 2018-2019 si trasferisce in Serie B alla , dove disputa una sola partita in campionato per poi trasferirsi nella sessione invernale del calciomercato scende di nuovo in Serie C alla , il 20 gennaio 2019; al suo esordio in campionato, realizza una rete nella partita vinta per 1-0 contro il .\nNazionale.\nDopo diverse convocazioni con l'Under-18, con cui per\u00f2 non riesce ad esordire, gioca il 22 settembre 2009 con l'Under-19 in una partita amichevole persa per 4-1 contro i pari et\u00e0 della Danimarca; il successivo 9 febbraio 2011 gioca invece con l'Under-20 in una partita persa per 3-1 contro i pari et\u00e0 della Germania. Nel mese di aprile 2013 viene convocato, insieme ai compagni di squadra Francesco Fedato e Stefano Sabelli, dal ct Devis Mangia per uno stage dell'under 21 in vista degli europei in Israele.\nDal 10 al 12 marzo 2014 \u00e8 stato convocato dal CT della Nazionale maggiore Cesare Prandelli per uno stage organizzato allo scopo di visionare giovani giocatori in vista dei Mondiali 2014.\nStatistiche.\nPresenze e reti nei club.\n\"Statistiche aggiornate al 23 febbraio 2022.\""}
{"id": "4507599", "revid": "599013", "url": "https://it.wikipedia.org/wiki?curid=4507599", "title": "Antonio Aldo Caracciolo", "text": "Carriera.\nClub.\nGli inizi: Pavia e Gubbio.\nNato a Tempio Pausania, si trasferisce all'et\u00e0 di due anni a Milano, dove cresce nelle giovanili dell'Inter fino al 2007, anno nel quale si trasferisce al , dove viene aggregato alla Berretti. Nella stagione 2007-2008 debutta tra i professionisti, in Serie C2, venendo impiegato anche nei play-out contro la Caravaggese. Nel 2010, dopo un'esperienza con la Primavera del (cui viene ceduto in prestito durante il mercato di gennaio), viene acquistato dal Genoa, che lo gira immediatamente in prestito al Gubbio, in Lega Pro Prima Divisione.\nCon gli umbri debutta l'8 agosto, nella vittoria di Coppa Italia contro la (2-0 il risultato finale). Fa il suo esordio in campionato il 22 agosto, nella sconfitta per 5-1 contro la Cremonese. Il prestito viene rinnovato anche nella stagione 2011-2012, che gli eugubini giocano in Serie B. Esordisce in seconda serie il 27 agosto 2011, nella sconfitta per 2-0 contro il .\nBrescia.\nViene acquistato in compropriet\u00e0 dal Brescia il 6 luglio 2012, debuttando con le rondinelle il 12 agosto dello stesso anno, nella sconfitta in Coppa Italia con la Cremonese (2-1 il risultato finale). L'esordio in campionato con i lombardi avviene il 25 agosto, nella sconfitta per 1-0 contro il Crotone. Dopo essere stato interamente acquistato dai lombardi alle buste viene ceduto in prestito alla Cremonese il 9 luglio 2013. L'11 maggio 2014 segna il rigore decisivo che porter\u00e0 la Cremonese a disputare i playoff contro il S\u00fcdtirol.\nIl 1\u00ba luglio ritorna al Brescia per fine prestito dove viene messo fuori rosa. Successivamente rientra nei piani della squadra e viene re-integrato, giocando titolare il 4 ottobre contro il , nel match finito 1-1. Nella stagione 2015-2016, divenuto perno fondamentale dell'11 di Mister Boscaglia, indossa la fascia di capitano fino al rientro definitivo di Andrea Caracciolo. Il 1\u00ba dicembre 2015 rinnova con il Brescia fino al 2018. Il 17 gennaio 2016 in occasione della prima giornata di ritorno contro il Cesena, segna il suo primo gol in Serie B aiutando la squadra a vincere 2-1 in rimonta.\nHellas Verona e Cremonese.\nL'11 agosto 2016 passa al Verona dove firma un contratto triennale. Il 20 settembre 2017 esordisce in Serie A nella partita interna giocata contro la Sampdoria, terminata sul punteggio di 0-0. Il 17 dicembre 2017, con uno stacco imperioso sugli sviluppi di un corner, segna il gol d'apertura nel 3-0 con cui il Verona batte meritatamente il Milan, mettendo cos\u00ec a segno il suo primo gol assoluto nella massima serie calcistica italiana.\nSegna il suo secondo goal (decisivo) il 10 marzo 2018 sancendo cos\u00ec una vittoria importantissima per la sua squadra nel Derby della Scala segnando il gol del decisivo 1-0.\nIl 16 gennaio 2019 viene ingaggiato in prestito con diritto di riscatto dalla Cremonese, facendo ritorno nella societ\u00e0 grigio-rossa dopo quattro anni e mezzo.\nPisa.\nIl 27 gennaio 2020 viene ceduto in prestito al Pisa.\nStatistiche.\nPresenze e reti nei club.\n\"Statistiche aggiornate al 11 maggio 2021.\""}
{"id": "4507604", "revid": "124123", "url": "https://it.wikipedia.org/wiki?curid=4507604", "title": "Alice Hegan Rice", "text": "Biografia.\nNata nel Kentucky, a Shelbyville, scrisse una dozzina di romanzi, il pi\u00f9 famoso dei quali fu \"Mrs. Wiggs of the Cabbage Patch\" - best seller del 1902 - che \u00e8 ambientato a Louisville, citt\u00e0 dove viveva la scrittrice. Il romanzo fu portato in scena dalla commedia omonima scritta da Anne Crawford Flexner, lavoro da cui furono tratte diverse versioni cinematografiche.\nMolte delle sue opere furono tradotte in tedesco, francese, danese e svedese. Collabor\u00f2 spesso anche con racconti e storie brevi a giornali e riviste.\nVita privata.\nLa romanziera si spos\u00f2 con il poeta e drammaturgo Cale Young Rice. Era nipote della scrittrice Fannie Caldwell (1863-1941), conosciuta con il nome di Frances Little."}
{"id": "4507606", "revid": "773636", "url": "https://it.wikipedia.org/wiki?curid=4507606", "title": "Abbazia di San Nicola", "text": ""}
{"id": "4507608", "revid": "486946", "url": "https://it.wikipedia.org/wiki?curid=4507608", "title": "Ati (mitologia)", "text": ""}
{"id": "4507610", "revid": "28592", "url": "https://it.wikipedia.org/wiki?curid=4507610", "title": "Abbazia di San Nicola di Pergoleto", "text": ""}
{"id": "4507611", "revid": "1005847", "url": "https://it.wikipedia.org/wiki?curid=4507611", "title": "Monica Casaletto", "text": "Biografia.\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Lombardia per il Movimento 5 Stelle. Sostituisce la collega Maria Mussini come Segretario del gruppo M5S al Senato dal 30 settembre 2013 al 9 gennaio 2014.\nA seguito delle sue dimissioni dal Senato insieme a quattro colleghi: Maurizio Romani, Maria Mussini, Laura Bignami e Alessandra Bencini viene espulsa dal Movimento 5 Stelle.\nAderisce insieme alla senatrice Alessandra Bencini alla componente del gruppo misto \"\"Italia Lavori in Corso\" (ILIC)\" dei 4 senatori espulsi capeggiati da Luis Alberto Orellana (Lorenzo Battista, Fabrizio Bocchino, Francesco Campanella oltre l'ex \"GAPP\" ed ex M5S Paola De Pin) e non al \"Movimento X (MX)\" dei colleghi senatori dimissionari.\nInsieme ad altri parlamentari espulsi o fuoriusciti dal Movimento, ha contribuito a versare quote di diaria in attivit\u00e0 benefiche.\nIl 22 dicembre 2015, infine, abbandona il gruppo misto e aderisce al gruppo parlamentare di centro-destra \"Grandi Autonomie e Libert\u00e0-Unione dei Democratici Cristiani e dei Democratici di Centro\"."}
{"id": "4507612", "revid": "287204", "url": "https://it.wikipedia.org/wiki?curid=4507612", "title": "David Amerson", "text": "Carriera professionistica.\nWashington Redskins.\nAmerson fu scelto nel corso del secondo giro del Draft 2013 dai Washington Redskins. Nella settimana 4 mise a segno il primo intercetto in carriera su Matt Flynn degli Oakland Raiders, ritornandolo per 45 yard in touchdown e contribuendo alla prima vittoria stagionale dei Redskins. Il secondo intercetto lo fece registrare nella vittoria ai supplementari della settimana 9 contro i San Diego Chargers. La sua stagione da rookie si concluse con 48 tackle, 2 intercetti e un fumble forzato disputando tutte le 16 partite, 8 delle quali come titolare. Il 21 settembre 2015 fu svincolato.\nOakland Raiders.\nIl giorno successivo, Amerson firm\u00f2 con gli Oakland Raiders, chiudendo la sua prima stagione in California al secondo posto nella NFL con 29 passaggi deviati. Sei di quelli furono nella gara della settimana 12 contro i Tennessee Titans, un nuovo record di franchigia."}
{"id": "4507613", "revid": "1442080", "url": "https://it.wikipedia.org/wiki?curid=4507613", "title": "Laura Bignami", "text": "Biografia.\nVita privata.\nLaureata in fisica, \u00e8 madre di tre figli.\nAttivit\u00e0 politica e parlamentare.\nNel 2011 si candida al Consiglio comunale di Busto Arsizio all'interno della lista del Movimento 5 Stelle che ottiene il 5.6%. Ottiene 17 preferenze, classificandosi al quinto posto in lista, non abbastanza per essere eletta. \nAlle primarie interne della circoscrizione Lombardia 2 per l'elezione al parlamento risulta seconda classificata (prima donna) con 174 voti. Nel 2013 viene eletta, in qualit\u00e0 di senatore della XVII legislatura della Repubblica Italiana, nella circoscrizione Lombardia per il Movimento 5 Stelle. \nIl 27 febbraio 2014, in polemica con il Movimento 5 Stelle, sostenendo l'irregolarit\u00e0 dell'espulsione di quattro membri del gruppo senatoriale dello stesso Movimento, presenta le dimissioni da parlamentare insieme a quattro colleghi: Maurizio Romani, Maria Mussini, Monica Casaletto e Alessandra Bencini.\nIl 6 marzo 2014 viene annunciata la sua espulsione dal Movimento attraverso un comunicato pubblicato sul blog di Beppe Grillo, che la costringe al passaggio al Gruppo misto. Nessuna assemblea del gruppo e nessuna votazione sul portale viene indetta per la loro espulsione. Nessun verbale risulta agli atti.\nLe dimissioni, non ritirate, vengono discusse insieme a quelle di Maria Mussini e sono respinte dall'assemblea del Senato.\nMovimento X.\nL'11 luglio 2014 fonda la componente del Gruppo misto \"Movimento X\" (MX) a cui aderiscono i senatori 5 Stelle dimissionari con lei (Maurizio Romani e Maria Mussini, a cui si aggiunge anche il neoespulso dal Movimento, il senatore Bartolomeo Pepe), mentre le altre senatrici dimissionarie Casaletto e Bencini aderiscono alla componente del Gruppo misto \"Italia Lavori in Corso\" (ILIC) dei senatori espulsi capeggiati da Luis Alberto Orellana.\nSuccessivamente alla sua espulsione, insieme ad altri parlamentari espulsi o fuoriusciti dal Movimento, ha proseguito nel versamento della riduzione dello stipendio e parte della diaria ad associazioni benefiche, cos\u00ec come imposto dal regolamento originario del gruppo parlamentare del M5S.\nNel 2016 si candida come consigliere comunale di Busto Arsizio nella lista \"Movimento X Busto\". Ottiene 102 preferenze ma la sua lista, ferma all'1,9%, non entra nel Consiglio cittadino. Nel 2017 si candida come consigliere comunale a Legnano nella lista \"Movimento X Legnano\". La lista ottiene il 7% (la coalizione ottiene il 14%), eleggendo a consigliere l'ex 5 stelle Daniele Berti.\nNella prosecuzione della sua attivit\u00e0 parlamentare al gruppo misto, si dedica in particolar modo al mondo della disabilit\u00e0, con proposte di legge, convegni e sostegno al mondo dell'istruzione e dello sport. Suo \u00e8 il disegno di legge ddl 2128 relativo alle tutele della figura del \"Caregiver\", il famigliare che assiste un congiunto gravemente disabile. La legge si ferma al termine della legislatura, ma riesce ad ottenere il riconoscimento legislativo della figura del \"caregiver\", inserendolo nella legge di stabilit\u00e0 del 2017, sottoscritto da tutti i gruppi parlamentari e firmato da oltre 150 senatori. \nNon si ricandida alle elezioni del 2018.\nL'associazione politica \"Movimento X - Progetto PER\" di cui \u00e8 presidente viene iscritta nel registro nazionale dei partiti riconosciuti ai sensi del d.l.149/2013 convertito in legge 13/2014, il 16 Maggio 2018 e successivamente, sciolta nel Dicembre 2020.\nNel 2021 ricandida a Busto Arsizio con il Movimento X Busto, ottenendo l'1,6% dei voti."}
{"id": "4507621", "revid": "205197", "url": "https://it.wikipedia.org/wiki?curid=4507621", "title": "Mogren Budva", "text": ""}
{"id": "4507623", "revid": "36426", "url": "https://it.wikipedia.org/wiki?curid=4507623", "title": "Aeroporto John Fitzgerald Kennedy", "text": ""}
{"id": "4507624", "revid": "339392", "url": "https://it.wikipedia.org/wiki?curid=4507624", "title": "Newark International Airport", "text": ""}
{"id": "4507631", "revid": "287204", "url": "https://it.wikipedia.org/wiki?curid=4507631", "title": "Den (personaggio)", "text": ""}
{"id": "4507634", "revid": "121209308", "url": "https://it.wikipedia.org/wiki?curid=4507634", "title": "All-NBDL All-Defensive Team", "text": "L'All-NBDL All-Defensive Team \u00e8 il riconoscimento che ogni anno la NBA Development League, tramite i voti degli allenatori di ogni franchigia, conferisce ai 15 migliori difensori che si sono distinti nel corso della \"regular season\"."}
{"id": "4507638", "revid": "287204", "url": "https://it.wikipedia.org/wiki?curid=4507638", "title": "Heat (personaggio)", "text": ""}
{"id": "4507643", "revid": "300067", "url": "https://it.wikipedia.org/wiki?curid=4507643", "title": "NBA Development League 2013-2014", "text": "La stagione della NBA Development League 2013-2014 \u00e8 stata la tredicesima edizione della NBA D-League. La stagione si \u00e8 conclusa con la vittoria dei Fort Wayne Mad Ants, che hanno sconfitto i Santa Cruz Warriors 2-0 nella serie finale.\nSquadre partecipanti.\nGli Utah Flash, dopo due anni di inattivit\u00e0, si sono trasferiti a Newark nel Delaware, assumendo la nuova denominazione di Delaware 87ers.\nPlayoffs.\nNBA D-League Finals.\nGara 1\nGara 2"}
{"id": "4507644", "revid": "287204", "url": "https://it.wikipedia.org/wiki?curid=4507644", "title": "Franco Conte", "text": "Laureato in Biologia presso l'Universit\u00e0 di Padova, ha svolto l'attivit\u00e0 di insegnante di Scuola Secondaria di Primo Grado e di Secondo Grado.\nBiografia.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Veneto per il Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano. \nIl 18 marzo 2017, con lo scioglimento del Nuovo Centrodestra, confluisce in Alternativa Popolare.\nComponente della 7\u00aa Commissione (Istruzione pubblica, Universit\u00e0, Ricerca, Cultura, Sport) e vicepresidente dal 2016 al 2018. Componente della Commissione straordinaria per la tutela e la promozione dei diritti umani. Componente della Commissione parlamentare di inchiesta sul femminicidio, nonch\u00e9 su ogni forma di violenza di genere.\nCariche precedenti\nDal 1975 al 1993 Assessore e Vicesindaco a Resana\nDal 1993 al 2004 Sindaco a Resana\nDal 2004 al 2013 Consigliere Comunale a Resana\nDal 2002 al 2006 Consigliere Provinciale Provincia di Treviso\nDal 2006 al 2011 Assessore Provinciale Provincia di Treviso\nDal 2011 al 2016 Consigliere Provinciale Provincia di Treviso\nDal 1995 al 2004 Presidente del Consorzio Intercomunale TV3 "}
{"id": "4507649", "revid": "1573940", "url": "https://it.wikipedia.org/wiki?curid=4507649", "title": "Giovanni Piccoli", "text": "Biografia.\nPolitico e ingegnere italiano. Nel 2013 viene eletto senatore della XVII legislatura della Repubblica Italiana nella circoscrizione Veneto 1 per il Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia"}
{"id": "4507651", "revid": "339392", "url": "https://it.wikipedia.org/wiki?curid=4507651", "title": "Heron Quays DLR station", "text": ""}
{"id": "4507652", "revid": "1410376", "url": "https://it.wikipedia.org/wiki?curid=4507652", "title": "Pierantonio Zanettin", "text": "Biografia.\nDopo aver conseguito la maturit\u00e0 classica presso il Liceo Ginnasio Statale \"A. Pigafetta\" nel 1980, si laurea in Giurisprudenza presso l'Universit\u00e0 degli Studi di Padova nel 1985.\nA partire dal 1990 \u00e8 iscritto all'albo degli avvocati di Vicenza, occupandosi in via prevalente di assistenza legale nei campi del diritto civile ed amministrativo. Inoltre \u00e8 anche iscritto al registro dei revisori contabili tenuto dal Ministero della Giustizia.\nAttivit\u00e0 politica.\nLa sua formazione politica comincia con il Partito Liberale Italiano, al quale si iscrive gi\u00e0 negli anni del liceo e di cui ne diviene prima segretario cittadino, quindi provinciale.\nNel 1994 aderisce a Forza Italia, di cui ricopre la carica di capogruppo al consiglio comunale di Vicenza dal 1995 fino al 2000.\nDal 2000 al 2002 ha ricoperto il ruolo di assessore agli affari legali ed istituzionali, all'urbanistica e all'edilizia privata del Comune di Vicenza.\nIl 13 maggio 2001 viene eletto per la prima volta alla Camera dei deputati.\nDal 2001 al 2006 \u00e8 Presidente del Comitato pareri della Commissione Affari Costituzionali della Camera dei Deputati.\nDal 12 luglio 2006 subentra come senatore per la XV legislatura a Giancarlo Galan, il quale si era dimesso per incompatibilit\u00e0.\nNel 2013 \u00e8 eletto al Senato per Il Popolo della Libert\u00e0, rivestendo l'incarico di segretario della commissione affari costituzionali.\nIl 16 novembre dello stesso anno, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 23 settembre 2014 \u00e8 stato eletto all'undicesimo scrutinio con 525 voti nuovo componente del Consiglio Superiore della Magistratura in quota Forza Italia con un quorum dei 3/5 dei votanti pari a 509 voti.\nIl 4 marzo 2018 viene rieletto alla Camera nel collegio di Vicenza; in seguito si dimette contemporaneamente dal CSM.\nAttualmente \u00e8 capogruppo di Forza Italia in Commissione Giustizia a Montecitorio.\nIl 27 maggio 2021 \u00e8 stato eletto presidente della commissione parlamentare di inchiesta sulla morte di David Rossi."}
{"id": "4507653", "revid": "205197", "url": "https://it.wikipedia.org/wiki?curid=4507653", "title": "Zeta Golubovci", "text": ""}
{"id": "4507654", "revid": "36426", "url": "https://it.wikipedia.org/wiki?curid=4507654", "title": "Aeroporto Ronald Reagan di Washington D.C.", "text": ""}
{"id": "4507656", "revid": "287204", "url": "https://it.wikipedia.org/wiki?curid=4507656", "title": "Venus (personaggio)", "text": ""}
{"id": "4507658", "revid": "36426", "url": "https://it.wikipedia.org/wiki?curid=4507658", "title": "Operazione Yellow Ribbon", "text": ""}
{"id": "4507659", "revid": "1543377", "url": "https://it.wikipedia.org/wiki?curid=4507659", "title": "Notholepthyphantes", "text": "Notholepthyphantes \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state rinvenute in Cile.\nTassonomia.\nPer la determinazione delle caratteristiche della specie tipo sono tenute in considerazione le analisi sugli esemplari di \"Lepthyphantes australis\" .\nDal 1985 non sono stati esaminati esemplari di questo genere.\nA dicembre 2012, si compone di due specie:"}
{"id": "4507660", "revid": "287204", "url": "https://it.wikipedia.org/wiki?curid=4507660", "title": "Volcana (personaggio)", "text": ""}
{"id": "4507661", "revid": "767487", "url": "https://it.wikipedia.org/wiki?curid=4507661", "title": "Continental Circus (film)", "text": "Continental Circus \u00e8 un film del 1971 diretto da J\u00e9r\u00f4me Laperrousaz.\nPresentato al Festival del cinema di Cannes 1971, il film \u00e8 uno spaccato della vita dei piloti del Motomondiale, concentrandosi sulla figura di Jack Findlay e della sua compagna Nanou, ripresi durante diverse gare della stagione 1969:\nUno dei punti focali del film \u00e8 la contrapposizione tra la vita dei piloti privati (di cui Findlay \u00e8 uno dei massimi esponenti) e quella di Giacomo Agostini, pilota ufficiale MV Agusta e dominatore del Motomondiale tra la fine degli anni sessanta e l'inizio del decennio successivo: emblematico il fatto che, mentre \"Ago\" si presenta in Porsche nel paddock dei GP, Findlay e Nanou si muovono in giro per l'Europa con un furgone.\nAltro tema trattato \u00e8 quello degli incidenti di gara e della morte: Laperrousaz mostra svariate scene di incidenti e fermi-immagine di piloti deceduti in gara (oltre ad alcune scene del funerale di Bill Ivy).\nLa colonna sonora del film, realizzata dai Gong, \u00e8 contenuta nell'album Continental Circus."}
{"id": "4507662", "revid": "129019", "url": "https://it.wikipedia.org/wiki?curid=4507662", "title": "Lynton", "text": "Lynton \u00e8 un piccolo villaggio situato nel Devon in Inghilterra sul bordo settentrionale del parco nazionale di Exmoor.\nLynton si trova su di una rupe sopra Lynmouth al quale \u00e8 collegato tramite la Lynton and Lynmouth Cliff Railway. La stazione ferroviaria di Lynton una volta era il punto finale della linea Lynton and Barnstaple Railway, che ha servito entrambe le citt\u00e0.\nLa citt\u00e0 \u00e8 governata localmente dal Consiglio di Lynton e Lynmouth.\nMolti degli edifici della citt\u00e0 sono stati costruiti tra la fine dell'Ottocento e l'inizio del XX secolo.\nGemellaggio.\nLynton \u00e8 gemellata con la cittadina francese di B\u00e9nouville."}
{"id": "4507663", "revid": "15756", "url": "https://it.wikipedia.org/wiki?curid=4507663", "title": "Simone Biles", "text": "\u00c8 la prima e unica ginnasta nella storia ad aver vinto cinque titoli mondiali nel concorso individuale (Anversa 2013, Nanning 2014, Glasgow 2015, Doha 2018 e Stoccarda 2019).\n\u00c8 inoltre la ginnasta che ha conquistato pi\u00f9 medaglie della storia ai Campionati del Mondo, avendo vinto 25 medaglie (di cui 19 d'oro).\nFra il 2013 e il 2021 solo due atlete sono riuscite a batterla in una competizione all around: Katelyn Ohashi all'American Cup del 2013 e Sunisa Lee nella seconda giornata degli Olympic Trials del 2021.\nNel 2017 e nel 2021 il \"Times\" l'ha inserita fra le 100 persone pi\u00f9 influenti del mondo.\nSi distingue per la versatilit\u00e0 nel primeggiare su quasi tutti gli attrezzi, l'acrobatica impressionante, la capacit\u00e0 di rimanere imbattuta nell'all-around per 8 anni e le difficolt\u00e0 rivoluzionarie che compongono i suoi esercizi: per questi motivi \u00e8 considerata da molti come la migliore ginnasta della storia.\nBiografia.\nBiles \u00e8 nata nel 1997 a Columbus, Ohio, terza di quattro fratelli. La madre naturale, Shanon Biles, non era in grado di prendersi cura di Simone o degli altri suoi figli: Adria, Ashley e Tevin. Tutti e quattro sono entrati e usciti dall'affido.\nNel 2000, il nonno materno di Biles, Ron Biles, e la sua seconda moglie, Nellie Cayetano Biles, iniziarono temporaneamente a prendersi cura dei figli di Shanon nel sobborgo di Spring, in Texas, a nord di Houston, dopo aver appreso che i suoi nipoti erano stati dati in affido. Nel 2003, la coppia adotta ufficialmente Simone e sua sorella minore Adria. La sorella di Ron, la zia di Shanon, Harriet, adott\u00f2 i due figli pi\u00f9 grandi. Biles ha anche la la cittadinanza del Belize attraverso la madre adottiva e si riferisce al Belize come alla sua seconda casa. Biles e la sua famiglia sono cattolici.\nCarriera.\nJunior.\nIl suo debutto avviene ai Campionati Nazionali juniores di livello 10, dove arriva prima al corpo libero e terza in parit\u00e0 al volteggio.\n2011: primi successi nazionali.\nRiesce a qualificarsi al \"Glider's Elite Qualifier\" di Riverside, California, dove vince il concorso generale individuale, arriva prima alla trave e al volteggio, terza al corpo libero e quinta alle parallele asimmetriche. Successivamente compete agli \"American Classic\", dove arriva prima al volteggio, terza nel concorso individuale, quarta al corpo libero e ottava alle parallele. Partecipa inoltre ai CoverGirl Classic, ultimo evento di qualificazione per i Visa Championships. Arriva quinta al volteggio (pareggio) e al corpo libero. Ai Visa arriva settima al volteggio. Questi punteggi le permettono di entrare nella squadra nazionale junior.\n2012: campionessa nazionale.\nL'ultimo anno juniores della Biles inizia con l\"'American Classic\", dove arriva prima nel concorso individuale e al volteggio, seconda al corpo libero, terza alla trave e quarta alle parallele asimmetriche. Ai Secret US Classic arriva ancora una volta prima nel concorso individuale, seconda al volteggio e sesta alla trave. Diventa campionessa nazionale al volteggio, terza nel concorso individuale e sesta alle parallele, trave e corpo libero.\nSenior.\n2013: il successo mondiale.\nViene scelta, insieme a Katelyn Ohashi, per partecipare all'AT&amp;T American Cup 2013 come sostitute delle infortunate Kyla Ross ed Elizabeth Price. Con un fantastico volteggio (15.733) e delle buonissime parallele (14.800) \u00e8 prima dopo due rotazioni. Una caduta alla trave la relega al secondo posto, dietro la campionessa Katelyn Ohashi.\nA marzo viene selezionata per far parte della squadra nazionale che partecipa al Trofeo Citt\u00e0 di Jesolo. Qui, con una buonissima performance, riesce a vincere il concorso a squadre (234.250 punti) e il concorso individuale (60.400 punti) grazie soprattutto a un volteggio da 15.900 punti. Durante le finali ad attrezzo vince un oro al volteggio (15.350), uno a corpo libero (14.850) e uno a trave (15.200).\nIl 27 luglio, compete ai Secret U.S Classic, gara qualificante per i P&amp;G Championships. Commette diversi errori durante la gara, in quanto non era nel pieno della forma fisica: cade durante il tkachev alle parallele, esegue diversi sbilanciamenti alla trave e cade durante l'ultima diagonale al corpo libero. Non compete nel suo attrezzo migliore, temendo di eseguirlo in maniera rischiosa come durante la prova podio del giorno prima.\nDal 15 al 17 luglio partecipa ai P&amp;G Championships. Durante la prima giornata, competendo in tutti e quattro gli attrezzi, si classifica al primo posto con 60.500 punti. Inoltre, si qualifica seconda al volteggio, terza alle parallele, prima a trave e corpo libero. Il 17 agosto diventa campionessa nazionale (120.450), staccando di soli due decimi la seconda classificata Kyla Ross (120.250). Inoltre, vince la medaglia d'argento in tutte le specialit\u00e0: volteggio (30.875), parallele (28.950), trave (29.900) e corpo libero (30.000).\nAi \"Campi di Selezione\" viene scelta per rappresentare gli Stati Uniti d'America ai Campionati Mondiali di Anversa 2013. Durante la fase di qualificazione compete in tutti gli attrezzi e si posiziona al primo posto nel concorso individuale. Inoltre, ottenendo 15.550 al volteggio, 14.800 alle parallele, 14.400 alla trave e 15.033 al corpo libero, riesce a qualificarsi in tutte le finali di specialit\u00e0. \u00c8 la prima ginnasta americana, dai tempi di Shannon Miller, a raggiungere un simile traguardo. Nella finale del concorso individuale vince la medaglia d'oro, con 60.216 punti, davanti alla connazionale Kyla Ross (59.332) e alla russa Alija Mustafina (58.856). Vince un altro oro, un argento e un bronzo nelle finali ad attrezzo: al corpo libero si classifica al primo posto con 15,000 punti; al volteggio, con una media di 15.595 (15.933 nel primo salto, 15.258 nel secondo), si classifica seconda, dietro alla connazionale McKayla Maroney; alla trave si classifica terza con 14.333 punti, dopo un ricorso presentato ai giudici. Diventa l'atleta pi\u00f9 decorata della competizione.\n2014: secondo titolo nazionale e mondiale.\nNel mese di dicembre 2013 viene annunciata la sua presenza all'AT&amp;T American Cup che si terr\u00e0 a Greensboro nel mese di marzo, ma \u00e8 in seguito costretta a ritirarsi a causa di un dolore alla spalla. A gennaio partecipa ai \"training camp\" della nazionale americana, dove mostra di aver aumentato le difficolt\u00e0 di tutti i suoi esercizi. Alla fine di febbraio, la Biles insieme alla sua allenatrice Aimee Boorman lascia la \"Bannon's Gymnastix\" per aprire una nuova societ\u00e0, la \"World Champions Centre\". Mentre aspetta che la palestra venga costruita, si allena presso l\"'AIM Athletics\". Viene selezionata per far parte della squadra americana che compete ai Pacific Rim Championships, ma rinuncia in quanto la spalla non \u00e8 ancora completamente guarita.\nTorna a competere agli \"U.S. Classic\", dove vince il concorso generale ottenendo i punteggi pi\u00f9 alti al volteggio, alla trave e al corpo libero. Subito dopo dichiara di volersi iscrivere alla UCLA. Ai P&amp;G Championships esegue dei buoni esercizi che le permettono di diventare campionessa nazionale per il secondo anno consecutivo. Vince inoltre la medaglia d'oro al volteggio e al corpo libero, la medaglia d'argento alla trave (nonostante una caduta durante la seconda giornata di gara).\nGrazie ai buoni risultati ottenuti durante la stagione, viene scelta per partecipare ai Campionati Mondiali di Nanning, in Cina. Durante le qualificazioni compete in tutti gli attrezzi e, nonostante un grave errore alle parallele asimmetriche, si posiziona al primo posto nel concorso individuale (59.599). Si qualifica inoltre per la finale del concorso a squadre, al volteggio, alla trave e al corpo libero. Durante la finale compete su tre attrezzi e aiuta la squadra americana a vincere la medaglia d'oro con 179.280 punti, battendo la Cina (172.857) e la Russia (171.462). Per il secondo anno consecutivo diventa campionessa mondiale nel concorso generale e al corpo libero. Inoltre, vince il titolo alla trave e la medaglia d'argento al volteggio.\n2015: American Cup, Trofeo Citt\u00e0 di Jesolo e Mondiali di Glasgow.\nLa prima competizione dell'anno sono gli AT&amp;T American Cup di Arlington, in Texas. Porta in gara dei nuovi elementi, tra cui il \"Tkatchev carpio + Pak\" alle parallele e nuove diagonali al corpo libero, ottenendo i punteggi pi\u00f9 alti in tutti gli attrezzi (16.033 al volteggio, 15.200 alle parallele, 15.066 alla trave, 16.000 al corpo libero). Vince la competizione con un complessivo di 62.299 punti, superando la connazionale e seconda classificata Mykayla Skinner (57.832) di 4.467 punti.\nViene selezionata per partecipare al Trofeo Citt\u00e0 di Jesolo, arrivando prima nel concorso a squadre (241.300) e in quello individuale (62.100). Si qualifica e vince l'oro in tutte le finali di specialit\u00e0, ad eccezione di quella alle parallele asimmetriche dove viene sostituita da Bailie Key.\nIl 25 luglio partecipa ai Secret US Classic dove, con un punteggio di 62.400, vince il concorso generale individuale battendo la campionessa olimpica in carica Gabrielle Douglas e Maggie Nichols. Nelle finali di specialit\u00e0 arriva prima alla trave (15.250), al corpo libero (16.050) e al volteggio (con una media di 15.757 punti). Arriva quarta alle parallele asimmetriche dietro a Madison Kocian, Gabrielle Douglas e Bailie Key.\nIl 29 luglio, poco dopo la sua partecipazione ai Secret Classic, annuncia di aver firmato un contratto per l'agenzia \"Octagon\" ed essere cos\u00ec diventata una ginnasta professionista, rinunciando alla possibilit\u00e0 di competere per la UCLA.\nAd agosto partecipa ai Campionati Nazionali e, nonostante alcuni sbilanciamenti alla trave e una caduta al corpo libero commessi durante il primo giorno di competizione, vince il titolo individuale. Diventa cos\u00ec la seconda ginnasta statunitense ad aver vinto tre titoli nazionali consecutivi (la prima fu Kim Zmeskal nel 1990, 1991 e 1992). Vince inoltre il titolo nazionale al volteggio e alla trave, l'argento al corpo libero.\nInsieme a Gabrielle Douglas, Brenna Dowell, Madison Kocian, Maggie Nichols, Alexandra Raisman e MyKayla Skinner viene selezionata per rappresentare gli Stati Uniti ai Campionati Mondiali di Glasgow, Scozia. Individualmente svolge degli ottimi esercizi, riuscendo a qualificarsi per le finali del concorso individuale, volteggio, trave e corpo libero al primo posto. Si qualifica inoltre all'ottavo posto per la finale alle parallele asimmetriche, ma \u00e8 costretta a rinunciarvi a causa della regola \"two-per-country\" (vanno in finale solo due ginnaste per nazione).\nNella finale a squadre aiuta gli Stati Uniti a vincere il terzo oro mondiale consecutivo. Nella finale all-around commette degli insoliti errori, tra cui alcuni sbilanciamenti alla trave e delle uscite di pedana al corpo libero. Con 60.399 punti (15.833 al volteggio, 14.900 alle parallele, 14.400 alla trave, 15.266 al corpo libero) vince comunque il concorso generale individuale, battendo la campionessa olimpica Gabby Douglas e Larisa Iordache. Simone Biles diventa cos\u00ec la prima ginnasta della storia a vincere tre concorsi generali individuali consecutivi ai Campionati Mondiali. Vince inoltre la medaglia d'oro alla trave (15.358), al corpo libero (15.800) e il bronzo al volteggio (15.541).\nGrazie a questi risultati, \u00e8 la ginnasta ad aver vinto pi\u00f9 titoli mondiali nella storia (10 medaglie d'oro) e la ginnasta pi\u00f9 decorata d'America (con 14 medaglie).\nA novembre annuncia di essere diventata un'atleta sponsorizzata dalla Nike.\n2016: pre-Olimpiadi.\nLa prima competizione dell'anno sono i Pacific Rim Championship di Everett, dove esegue per la prima volta il \"Cheng\" al volteggio e una nuova coreografia al corpo libero. Con un complessivo di 62.450 punti vince il concorso individuale e il concorso a squadre. Si qualifica inoltre per tre finali, ma vi rinuncia per non affaticarsi troppo e proseguire con la sua preparazione olimpica. Il 4 giugno partecipa agli U.S. Classic, gareggiando solo su due attrezzi: parallele asimmetriche (15.100) e trave (15.650), dove arriva rispettivamente al quinto e al primo posto.\nAi P&amp;G Championships vince il quarto titolo nazionale consecutivo, diventando la prima ginnasta statunitense a raggiungere questo traguardo dopo Joan Moore. Vince inoltre il titolo nazionale al volteggio, alla trave e al corpo libero; arriva quarta alle parallele asimmetriche. Grazie a questi risultati dall'8 al 10 luglio partecipa ai \"Trials Olimpici\", l'ultima tappa per selezionare le ginnaste che parteciperanno alle Olimpiadi di Rio De Janeiro. Commette degli errori alla trave durante entrambe le giornate di gara: non conclude il \"wolf turn\" e cade eseguendo il \"Barani\". Nonostante questi errori vince nell'all-around, al volteggio e al corpo libero; arriva quarta alle parallele e alla trave.\nInsieme a Gabrielle Douglas, Laurie Hernandez, Madison Kocian e Alexandra Raisman entra di diritto a far parte della squadra americana che gareggia alle Olimpiadi di Rio.\nOlimpiadi di Rio de Janeiro.\nIl 7 agosto, con la giornata di qualificazione femminile, inizia la sua avventura olimpica. Compete in tutti e quattro gli attrezzi e contribuisce a far qualificare la squadra statunitense al primo posto con un complessivo di 185.238, staccando la Cina seconda classificata di 10 punti (175.279). Individualmente svolge dei buonissimi esercizi su tutti e quattro gli attrezzi, riuscendo a qualificarsi al primo posto nel concorso individuale (62.366) e per le finali al volteggio (16.050 di media), alla trave (15.633) e al corpo libero (15.733).\nIl 9 agosto torna a competere su tutti e quattro gli attrezzi per la finale a squadre. Con degli altissimi punteggi, 15.933 al volteggio, 14.800 alle parallele, 15.300 alla trave e 15.800 al corpo libero, vince la medaglia d'oro insieme alla squadra statunitense (184.897), che stacca di ben 8 punti la Russia (176.688) e la Cina (176.003). Questo \u00e8 il terzo oro vinto dagli Stati Uniti in un concorso a squadre olimpico (il primo fu quello di Atlanta 1996, vinto dalle \"Magnificent Seven\" e il secondo fu a Londra 2012, vinto dalle \"Fierce Five\").\nL'11 agosto, con un punteggio complessivo di 62.198 vince la medaglia d'oro nel concorso generale individuale, battendo di circa 2 punti la connazionale Alexandra Raisman (60.098) e di 4 punti la russa Aliya Mustafina (58.665). Simone \u00e8 la prima ginnasta ad aver vinto tutti i concorsi individuali di un ciclo olimpico (Anversa 2013, Nanning 2014, Glasgow 2015 e Rio de Janeiro 2016). \u00c8 inoltre il quarto oro consecutivo vinto da una ginnasta americana nel concorso individuale, dopo quello di Carly Patterson (Atene 2004), Nastia Liukin (Pechino 2008) e Gabrielle Douglas (Londra 2012).\nIl 14 agosto partecipa alla finale al volteggio: con due buonissimi salti e con una media di 15.966 punti vince la terza medaglia d'oro dei Giochi Olimpici. Nei giorni seguenti compete nella finale alla trave dove, a causa di una caduta, arriva al terzo posto. Al corpo libero vince la medaglia d'oro, diventando cos\u00ec la prima ginnasta statunitense ad aver vinto quattro titoli in una singola olimpiade. Con 19 medaglie vinte tra Mondiali e Olimpiadi supera anche il record di Shannon Miller, diventando la ginnasta pi\u00f9 decorata d'America.\nViene scelta come portabandiera della nazionale statunitense alla cerimonia di chiusura dei Giochi.\n2018: il ritorno alle competizioni e il quarto titolo mondiale.\nLa Biles torna ad allenarsi a ottobre del 2017, venendo inclusa nella rosa nazionale il 1\u00ba marzo, dopo che il comitato di selezione aveva visionato alcuni video che dimostravano il livello delle sue prestazioni.\nLa prima competizione a cui prende parte sono gli US Secrets Classics a luglio 2018, dove vince il titolo all around davanti a Riley McCusker, staccando quest'ultima di 1.2 punti nonostante una caduta alle parallele e un'uscita di pedana al corpo libero. Vince anche le medaglie d'oro al corpo libero, alla trave e al volteggio.\nIl suo punteggio complessivo di 58.700 diventa il pi\u00f9 alto registrato nel Codice dei punti 2017-21 fino ad allora.\nIl suo ritorno alle competizioni \u00e8 stato accompagnato da numerosi aggiornamenti alle sue routine del 2016, tra cui un Fabrichnova, un Van Leeuwen e un Moors.\nAd agosto gareggia ai Campionati Nazionali dove si classifica prima in ogni finale al termine delle due giornate di gara: \u00e8 la prima donna a farlo dal 1994.\nLa Biles vince il titolo all-around staccando di 6.550 punti la seconda classificata e campionessa del mondo in carica Morgan Hurd. Questo risultato ha anche segnato il suo quarto titolo nazionale, il terzo titolo nazionale alla trave e il primo titolo nazionale alle parallele. Il suo punteggio complessivo di 60.100 \u00e8 stato il primo punteggio registrato sopra i 60 punti (a livello mondiale) dalla sua vittoria alle Olimpiadi del 2016.\nIn seguito ai risultati ottenuti viene invitata al campo di selezione per i Campionati mondiali, in programma ad ottobre.\nViene selezionata insieme a Morgan Hurd, Grace McCallum, Riley McCusker e Kara Eaker per prendere parte ai Campionati del mondo di Doha. Ai mondiali, durante le qualificazioni totalizza 60,965 punti, diventando la prima ed unica ginnasta a superare il muro dei 60 punti in una competizione internazionale nel ciclo olimpico 2017-21. Si qualifica inoltre per tutte le sei finali. Esegue inoltre un nuovo salto al volteggio (un Cheng con mezzo avvitamento in pi\u00f9) che da questo momento prende il suo nome e viene ufficialmente inserito nel Codice dei punteggi: insieme al Produnova \u00e8 il salto pi\u00f9 difficile della ginnastica artistica femminile, vantando una difficolt\u00e0 di 6,4.\nContribuisce a far vincere agli Stati Uniti il loro quarto titolo mondiale consecutivo, totalizzando 171.629 punti.\nNella finale all-around cade eseguendo il Biles al volteggio e ottiene il punteggio di 14,533, alle parallele totalizza 14,725 punti, alla trave, a causa di una caduta e alcuni sbilanciamenti, si ferma a 13,233 punti, infine al corpo libero totalizza 15,000 punti. Nonostante le 2 cadute vince il suo quarto titolo mondiale con 57.491 punti, staccando di 2 punti la seconda classificata Mai Murakami. Con questa vittoria batte anche il record di 3 titoli mondiali all-around stabilito da Svetlana Khorkina.\nNella finale al volteggio esegue un Cheng e un Amanar, vincendo il suo primo titolo mondiale al volteggio con una media di 15,366 punti. Nella finale alle parallele vince la medaglia d'argento con 14,700 punti. Nella finale alla trave vince il bronzo a causa di alcuni sbilanciamenti che la portano a 13,600 punti. Infine vince l'oro al corpo libero con 14,933 punti nonostante un'uscita di pedana. Diventa cos\u00ec la prima ginnasta dal 1987 a vincere una medaglia in ogni finale ad un Campionato del Mondo.\n2019: quinto titolo mondiale e record di medaglie.\nA marzo 2019 partecipa alla Coppa del Mondo di Cottbus, in Germania, dove vince la medaglia d'oro davanti alla canadese Anne-Marie Padurariu.\nA luglio gareggia ai GK US Classic dove vince l'all-around terminando la gara con 2,1 punti di vantaggio sulla seconda classificata Riley McCusker. Individualmente, si classifica quinta alle parallele (dietro Morgan Hurd, Sunisa Lee, Grace McCallum e McCusker), terza alla trave (dietro Kara Eaker e McCusker), e prima a corpo libero e volteggio.\nAd agosto gareggia ai Campionati nazionali: si piazza al primo posto nell'all-around, con un punteggio combinato di due giorni di 118.500. Inoltre conclude prima al volteggio, prima alla trave, prima al corpo libero e terza alle parallele, dietro Sunisa Lee e Morgan Hurd.\nViene selezionata per far parte della squadra statunitense ai Campionati mondiali di Stoccarda insieme a Sunisa Lee, Kara Eaker, Jade Carey e Grace Mccallum.\nNella giornata di qualificazioni contribuisce a qualificare la squadra per la finale in prima posizione, mentre individualmente si classifica per il secondo anno consecutivo e il terzo in carriera a tutte le finali.\nInoltre, porta in gara due nuovi elementi, che sono stati inseriti nel Codice dei punteggi: il \"Biles II\" al corpo libero (un doppio salto indietro raccolto con 3 avvitamenti) a cui \u00e8 stato assegnato un valore \"J\" (il pi\u00f9 alto in assoluto nel codice) e il \"Biles\" alla trave (un'uscita che consiste in un doppio salto indietro raccolto con due avvitamenti) che \u00e8 invece stato premiato con un valore \"H\" (il pi\u00f9 alto per un'uscita alla trave).\nNella finale a squadre contribuisce a far vincere il quinto titolo mondiale di fila alla squadra statunitense, con un punteggio di 172,330. Con questa medaglia, la Biles supera il record di Svetlana Khorkina per il maggior numero di medaglie mondiali vinte da una ginnasta.\nNella finale individuale vince il suo quinto oro (alzando ulteriormente il record da lei stessa detenuto) con un punteggio di 58,999 (15,233 al volteggio, 14,733 alle parallele, 14,633 alla trave e 14,400 al corpo libero).\nNella finale al volteggio vince il suo secondo oro su questo attrezzo, eseguendo un Cheng e un Amanar che le fruttano una media di 15,399, eguagliando cos\u00ec il record di Vitali Sherbo per il maggior numero di medaglie mondiali vinte da un ginnasta (23).\nDurante la finale alle parallele totalizza 14,700 punti, collocandosi al quinto posto.\nNella finale alla trave viene premiata con un punteggio di 15,066, vincendo il terzo oro in carriera su questo attrezzo. Quella alla trave \u00e8 anche la 24\u00aa medaglia della Biles ad un Campionato del mondo: nessun ginnasta, uomo o donna, aveva mai ottenuto 24 medaglie prima di allora.\nInfine, vince il suo quinto oro in carriera al corpo libero, dove totalizza 15,133 punti.\n2020.\nA febbraio viene annunciato che avrebbe preso parte alla Coppa del mondo di Tokyo, in programma il 4 aprile 2020, successivamente annullata a causa della pandemia di Covid-19.\n2021: settimo titolo nazionale e Tokyo 2020.\nIl 22 maggio 2021 ritorna in gara per la prima volta dai Mondiali del 2019, in occasione dei GK Classics. Vince la competizione con 58,400 punti (16,100 al volteggio, 13,200 alle parallele, 14,850 alla trave e 14,250 al corpo libero), nonostante due cadute.\nIn questa occasione esegue lo Yurchenko doppio carpio al volteggio, diventando la prima donna nella storia ad eseguirlo in una competizione.\nIl 4 giugno partecipa alla prima giornata dei Campionati Nazionali, ottenendo un punteggio complessivo di 59,550, che la colloca al primo posto provvisorio. Il 6 giugno vince anche la seconda giornata con 60,100 punti; complessivamente vince quindi 4 ori (all around, volteggio, trave e corpo libero) e 1 bronzo (parallele).\nIl 25 e 27 giugno partecipa ai Trials olimpici, l'ultima gara prima che venga scelta la squadra olimpica. Nella prima giornata conclude la gara al primo posto con 60,565 punti.\nNella seconda giornata ottiene 57,533 punti e vince gli Olympic Trials, venendo quindi scelta per la squadra olimpica.\nIl 25 luglio partecipa alle Qualificazioni delle Olimpiadi di Tokyo; si qualifica per tutte le finali, prima donna a riuscirci dalle Olimpiadi del 1992.\nIl 27 luglio, dopo aver eseguito il salto al volteggio, si ritira dalla finale a squadre femminile dei Giochi Olimpici di Tokyo, adducendo a motivazione la necessit\u00e0 di concentrarsi sulla propria salute mentale. La squadra statunitense vincer\u00e0 la medaglia d'argento, mentre l'oro andr\u00e0 alla squadra del Comitato Olimpico Russo.\nIl giorno successivo, Biles si ritira anche dalla finale individuale femminile. Il 31 luglio la USA Gymnastics rende noto che Biles non parteciper\u00e0 n\u00e9 alla finale al volteggio n\u00e9 alla finale alle parallele.\nLo stesso giorno Biles pubblica delle storie Instagram in cui mostra un video che la ritrae mentre tenta di eseguire l'uscita alle parallele asimmetriche, cadendo per\u00f2 sulla schiena; la ginnasta spiega quindi che la ragione per cui non \u00e8 in grado di gareggiare \u00e8 che, a causa di un blocco mentale, non riesce ad eseguire gli avvitamenti (elementi che sono presenti nei suoi 2 salti al volteggio, nell'uscita alle parallele, nell'uscita alla trave e in 3 diagonali su 4 nel suo esercizio al corpo libero): non capendo dove si trova mentre \u00e8 in aria, la ginnasta rischia di atterrare procurandosi lesioni permanenti.\nIl 1\u00ba agosto si ritira anche dalla finale al corpo libero.\nIl 2 agosto viene invece confermato che avrebbe preso parte alla finale alla trave, in programma per il giorno seguente.\nIl 3 agosto partecipa alla finale alla trave portando un doppio carpio in uscita (elemento che non eseguiva in gara dal 2012) anzich\u00e9 lo tsukahara, cos\u00ec da non dover eseguire avvitamenti; ottiene 14,000 e vince la medaglia di bronzo, eguagliando il record di Shannon Miller per il maggior numero di medaglie olimpiche vinte da una ginnasta statunitense.\nIn seguito alle Olimpiadi conferma di volersi prendere una pausa dallo sport, ma non esclude la possibilit\u00e0 di un ritorno per Parigi 2024.\nElementi eseguiti in gara.\nElementi con un valore pari o maggiore ad \"E\" eseguiti in carriera:\nAccuse di doping.\nIl 12 settembre 2016 il gruppo di hacker Fancy Bears rese pubblici dei dati ottenuti dal database Wada relativo agli atleti. Tali documenti rivelarono che Simone Biles, durante le olimpiadi di Rio de Janeiro, era risultata positiva al metilfenidato. La Wada specific\u00f2 per\u00f2 che Biles aveva agito secondo le regole previste. Biles rese infatti noto tramite il proprio profilo social media che le era stata diagnosticata sin da piccola la sindrome da deficit di attenzione e iperattivit\u00e0, per la quale assumeva farmaci contenenti il metilfenidato. L'assunzione di tali farmaci era stata da lei stessa comunicata alla WADA, che ne aveva autorizzato l'assunzione. Le autorizzazioni erano state firmate dall'allora Vicepresidente della Federazione Internazionale di Ginnastica, Michel L\u00e9glise.\nScandalo Larry Nassar.\nIl 15 gennaio 2018, la Biles ha rilasciato una dichiarazione su Twitter accusando l'ex medico della squadra nazionale Larry Nassar di averla aggredita sessualmente. Ha anche accusato l'USA Gymnastics di avere un presunto ruolo nell'aver permesso che l'abuso si verificasse e per averlo successivamente coperto. Non ha partecipato alle udienze giudiziarie tenutesi dal 16 al 24 gennaio 2018, affermando che \"non era emotivamente pronta ad affrontare nuovamente Larry Nassar\". In seguito alla dichiarazione della Biles la USA Gymnastics interrompe il contratto per l'affitto del Karolyi Ranch.\nIl 24 gennaio 2018, Nassar \u00e8 stato condannato ad un minimo di 40 ed un massimo di 175 anni di prigione dal giudice Rosemarie Aquilina. Nel maggio 2018 \u00e8 stato annunciato che alla Biles e alle altre vittime delle violenze perpetrate da Nassar sarebbe stato assegnato l'Arthur Ashe Courage Award. Ai Campionati nazionali statunitensi del 2018 la Biles ha indossato un body verde acqua da lei stessa disegnato, in onore delle vittime dell'abuso di Nassar.\nNel 2018 ha dichiarato di aver cominciato ad andare in terapia e a prendere ansiolitici a causa del trauma subito.\nIn seguito al suo ritorno alle competizioni, ha pi\u00f9 volte dichiarato quanto sia \"difficile continuare a dover avere a che fare con l'organizzazione (la Usa Gymnastics) che ha fallito nel proteggere le atlete\".\nNel 2021 ha dichiarato che uno dei principali motivi per cui nel 2018 ha deciso di tornare a gareggiare \u00e8 la volont\u00e0 di tenere i riflettori puntati sulla Usa Gymnastics e sullo scandalo di molestie sessuali, cos\u00ec da costringerli ad effettuare dei cambiamenti sostanziali nel loro modo di agire.\nIl 15 settembre 2021 ha testimoniato, insieme ad Aly Raisman, McKayla Maroney e Maggie Nichols, davanti al Senato degli Stati Uniti all'interno dell'indagine per verificare le colpe dell'FBI nell'indagine sui reati sessuali di Larry Nassar."}
{"id": "4507665", "revid": "132266", "url": "https://it.wikipedia.org/wiki?curid=4507665", "title": "Gasiera", "text": ""}
{"id": "4507668", "revid": "287204", "url": "https://it.wikipedia.org/wiki?curid=4507668", "title": "Nettuno (personaggio)", "text": ""}
{"id": "4507669", "revid": "670104", "url": "https://it.wikipedia.org/wiki?curid=4507669", "title": "Paola De Pin", "text": "Biografia.\nSi \u00e8 laureata in Scienze politiche all'Universit\u00e0 di Padova. Ha lavorato prima come direttore commerciale di una televisione locale, successivamente come artigiana ed imprenditrice. Si \u00e8 candidata come Sindaco di Fontanelle, suo luogo di nascita, nel 2012.\nElezione a senatore.\nNel 2013 viene eletta senatrice della XVII legislatura della Repubblica Italiana nella circoscrizione Veneto per il Movimento 5 Stelle. Il 21 giugno 2013 lascia il gruppo parlamentare per solidariet\u00e0 con la collega Adele Gambaro, espulsa dal movimento due giorni prima, il 19 giugno. Il 2 ottobre 2013 vota la fiducia al Governo Letta ricevendo contestazioni verbali da parte di alcuni senatori del gruppo del M5S che determineranno il suo pianto in aula.\nIl 16 ottobre 2013 assieme alle ex senatrici del Movimento 5 Stelle Fabiola Anitori e Adele Gambaro (insieme al deputato Adriano Zaccagnini) ha dato vita al \"Gruppo Azione Popolare\" (GAP) poi divenuto \"Gruppo Azione Partecipazione Popolare\" (GAPP), parte del Gruppo misto che ha sostenuto il Governo Letta. \nIl 21 febbraio 2014 ha dato il suo appoggio alla lista L'Altra Europa con Tsipras per le elezioni europee.\nIl 15 maggio lascia la componente GAPP insieme ad Adele Gambaro per aderire alla componente \"Italia Lavori in Corso\" (ILIC) dei 4 senatori espulsi capeggiati da Luis Alberto Orellana: Lorenzo Battista, Francesco Campanella e Fabrizio Bocchino a cui si aggiungono le senatrici dimissionarie per protesta Alessandra Bencini e Monica Casaletto (che non aderiscono al Movimento X degli altri senatori ex 5 stelle dimissionari).\nL'11 giugno 2015 aderisce alla Federazione dei Verdi diventando cos\u00ec la seconda nuova portavoce al Senato del partito ambientalista assieme a Bartolomeo Pepe (anch'egli fuoriuscito dal Movimento 5 Stelle). \nIl 16 giugno 2015 lascia il gruppo misto e aderisce al gruppo parlamentare di centro-destra \"Grandi Autonomie e Libert\u00e0-Unione dei Democratici Cristiani e dei Democratici di Centro\". Ha occupato la carica di segretario della Commissione agricoltura fino al 31 luglio 2013. In seguito segretaria della Commissione straordinaria per la tutela e la promozione dei diritti umani e membro della Commissione territorio, ambiente e beni ambientali.\nContemporaneamente \u00e8 stata iscritta alla Federazione dei Verdi sino al 2016, data in cui fonda il movimento politico sovranista ed anti-europeista \"Riscossa Italia\".\nNel gennaio 2018 annuncia la sua adesione al partito di ultradestra Forza Nuova, con cui si candida alle politiche nella lista \"Italia agli italiani\", che non ottiene eletti.\nManifestazione anti-migranti.\nSecondo quanto riporta il settimanale telematico \"Treviso Today\", il 30 luglio 2017 Paola De Pin avrebbe organizzato una manifestazione nella citt\u00e0 di Oderzo per protesta contro la presenza di migranti nel territorio.\nLa manifestazione avrebbe avuto scarso successo, a tal punto che la senatrice avrebbe invitato ad abbandonare la manifestazione la ventina di persone che vi si erano recate."}
{"id": "4507673", "revid": "115803198", "url": "https://it.wikipedia.org/wiki?curid=4507673", "title": "Giorgio Santini", "text": "Biografia.\nNel 1998 entra nella Segreteria Confederale della Cisl nazionale con responsabilit\u00e0 in diversi settori tra cui le politiche del mercato del lavoro, occupandosi in particolare di ammortizzatori sociali, di politiche del mezzogiorno, dello sviluppo del territorio, delle infrastrutture e delle riforme istituzionali.\nNel 2013 viene eletto senatore della XVII legislatura della Repubblica Italiana nella circoscrizione Veneto per il Partito Democratico."}
{"id": "4507674", "revid": "21880", "url": "https://it.wikipedia.org/wiki?curid=4507674", "title": "Equisetopsida", "text": ""}
{"id": "4507677", "revid": "125911264", "url": "https://it.wikipedia.org/wiki?curid=4507677", "title": "Erika Stefani", "text": "Senatrice dal 2013, ha ricoperto dal 1\u00ba giugno 2018 al 5 settembre 2019 la carica di ministro per gli affari regionali e le autonomie nel governo Conte I.\nBiografia.\nEntra in politica nel 1999, ricoprendo la carica consigliera del comune di Trissino per la lista civica \"Insieme per Trissino\".\nAderisce successivamente alla Lega Nord, venendo rieletta nel consiglio dello stesso comune alle elezioni amministrative del 2009 con la lista \"Progetto Trissino - Lega Nord\". Durante il mandato, ricopre le cariche di vicesindaco e assessore all'urbanistica e all'edilizia privata.\nIn occasione delle elezioni politiche del 2013, viene eletta al Senato della Repubblica nella circoscrizione Veneto, nelle liste della Lega Nord, entrando a far parte della Giunta delle elezioni e delle immunit\u00e0 parlamentari.\nConfermata al Senato in occasione delle elezioni politiche del 2018 nel collegio uninominale di Vicenza, il 1\u00ba giugno 2018 giura nelle mani del Presidente della Repubblica Sergio Mattarella come ministra degli affari regionali e delle autonomie, entrando nella compagine del Governo Conte I sostenuto dalla coalizione instauratasi tra Lega e Movimento 5 Stelle, fino al 5 settembre 2019.\nIl 13 febbraio 2021 giura nelle mani del Presidente della Repubblica Sergio Mattarella come Ministro per le disabilit\u00e0 nel Governo Draghi.\nVita privata.\nNel gennaio 2012, mentre si stava allenando in palestra in vista di una gara di moto, la sua passione, Erika Stefani fu colpita da un aneurisma cerebrale. Rimase in coma all'ospedale per quattro giorni."}
{"id": "4507680", "revid": "404449", "url": "https://it.wikipedia.org/wiki?curid=4507680", "title": "Raffaela Bellot", "text": "Biografia.\nElezione a senatrice.\nAlle elezioni politiche del 2013 \u00e8 candidata al Senato della Repubblica, in \"regione Veneto\", nelle liste della Lega Nord, venendo eletta senatrice della XVII Legislatura.\nIl 26 marzo 2015 assieme a tre deputati (Roberto Caon, Matteo Bragantini ed Emanuele Prataviera) e due senatrici (Patrizia Bisinella ed Emanuela Munerato) abbandona la Lega Nord a causa dell'espulsione di Flavio Tosi dal partito, avvenuta il 14 marzo, approdando quindi al Gruppo misto.\nIl 22 luglio 2015 assieme alle senatrici Patrizia Bisinella ed Emanuela Munerato forma la componente del Gruppo misto denominata \"Fare!\", che si rif\u00e0 al nuovo movimento politico fondato da Tosi."}
{"id": "4507683", "revid": "729019", "url": "https://it.wikipedia.org/wiki?curid=4507683", "title": "Josef Philipp Vukassovich", "text": "Biografia.\nNacque da una famiglia di tradizioni militari, segu\u00ec le orme del padre e inizi\u00f2 la carriera arruolandosi nei Grenzer e combattendo contro l'Impero Ottomano, dove si fece notare per le sue azioni, tanto da ricevere onorificenze e avanzare rapidamente di grado: nel 1796 a Vukasovi\u0107 venne affidato il comando di una brigata e successivamente fu nominato generale. Poich\u00e9 i \"Grenzer\" vennero inviati in Piemonte e Liguria, dove gli austriaci e l'esercito sardo combatterono contro l'Armata d'Italia, comandata dall'allora giovane generale Napoleone Bonaparte, Vukasovi\u0107 partecip\u00f2 a molte delle battaglie della campagna d\u2019Italia, tra cui l'assedio di Mantova e la seconda battaglia di Dego.\nNel 1805 fu nominato generale di divisione dell'esercito Imperiale austriaco (nuova denominazione ufficiale dell'esercito della monarchia asburgica dopo la creazione dell'Impero austriaco nel 1804). Mor\u00ec il 9 agosto 1809, dopo un mese di sofferenze, a causa delle ferite subite nella Battaglia di Wagram."}
{"id": "4507684", "revid": "36426", "url": "https://it.wikipedia.org/wiki?curid=4507684", "title": "Aeroporto di Washington-Ronald Reagan", "text": ""}
{"id": "4507689", "revid": "287204", "url": "https://it.wikipedia.org/wiki?curid=4507689", "title": "Polibo (mitologia)", "text": ""}
{"id": "4507691", "revid": "212348", "url": "https://it.wikipedia.org/wiki?curid=4507691", "title": "Elijah Mikaelson", "text": ""}
{"id": "4507693", "revid": "594360", "url": "https://it.wikipedia.org/wiki?curid=4507693", "title": "Hayley Marshall", "text": ""}
{"id": "4507694", "revid": "767487", "url": "https://it.wikipedia.org/wiki?curid=4507694", "title": "Bula Quo!", "text": "Bula Quo! \u00e8 il 30\u00b0 album del gruppo rock britannico Status Quo, uscito nel giugno del 2013.\nIl disco.\nNella prima met\u00e0 del 2012, gli Status Quo si recano presso le isole Figi per intraprendere le riprese di un vero e proprio film in cui si esibiscono come attori.\n\"Bula Quo!\" costituisce la colonna sonora dell'omonima pellicola che viene distribuita nei cinema del Regno Unito nell'estate del 2013 ed \u00e8 formata da due cd, il primo con nove brani originali, il secondo con rifacimenti di successi e brani tratti da recenti esibizioni dal vivo.\nIl disco esprime la versatilit\u00e0 musicale della band, sviluppandosi su molteplici percorsi stilistici. Si passa dal boogie rock di \"Looking out for Caroline\" al rock duro di \"Run and Hide\" passando per brani pi\u00f9 disimpegnati (\"Bula Bula Quo\" e \"Fiji Time\"), nonch\u00e9 trasognate atmosfere da spiaggia nel classico stile musicale delle isole Fiji (\"Mystery Island\").\nL'album sale al decimo posto delle classifiche inglesi.\n\u00c8 l'ultimo album degli Status Quo inciso con Matt Letley alla batteria."}
{"id": "4507696", "revid": "1410376", "url": "https://it.wikipedia.org/wiki?curid=4507696", "title": "Patrizia Bisinella", "text": "Biografia.\nAttivit\u00e0 politica.\nElezione a senatrice.\nAlle elezioni politiche del 2013 \u00e8 candidata al Senato della Repubblica, in \"regione Veneto\", nelle liste della Lega Nord, venendo eletta senatrice della XVII Legislatura.\nNel novembre 2014 sottoscrive come co-firmataria il DDL S. 1680, la cui prima firmataria \u00e8 il Ministro Valeria Fedeli, per la \"Introduzione dell'educazione di genere e della prospettiva di genere nelle attivit\u00e0 e nei materiali didattici delle scuole del sistema nazionale di istruzione e nelle universit\u00e0\".\nIl 26 marzo 2015 assieme a tre deputati (Roberto Caon, Matteo Bragantini ed Emanuele Prataviera) e due senatrici (Raffaela Bellot ed Emanuela Munerato) abbandona la Lega Nord a causa dell'espulsione di Flavio Tosi dal partito avvenuta il 14 marzo, approdando quindi al Gruppo misto.\nIl 22 luglio 2015 assieme alle senatrici Raffaela Bellot ed Emanuela Munerato forma la componente del Gruppo misto denominata \"Fare!\", che si rif\u00e0 al nuovo movimento politico fondato da Tosi. Dal 22 dicembre 2017 fa parte del gruppo Noi con l\u2019Italia.\nInsieme a Tosi \u00e8 candidata alle elezioni politiche italiane del 2018 nel proporzionale di Verona ma non viene eletta dato che la lista Noi con l'Italia - UDC raccoglie solo l\u20191,9%.\nCandidatura a Sindaco di Verona.\nAlle elezioni amministrative del 2017 a Verona, vista l'impossibilit\u00e0 di una ricandidatura del compagno Tosi (che, avendo gi\u00e0 governato la citt\u00e0 per 10 anni, non pu\u00f2 ripresentarsi per un terzo mandato) si candida alla carica di Sindaco, venendo sostenuta da Fare! (partito politico dello stesso Flavio Tosi) e da 7 \"liste civiche\" che si rifanno all'esperienza amministrativa tosiana a Verona.\nAl primo turno ottiene il 23,54% dei consensi contro il 29,26% di Federico Sboarina, candidato del centro-destra, ed accede al ballottaggio contro quest'ultimo. Risulta inoltre rilevante il risultato ottenuto dalla \"Lista Tosi\" che si classifica, con il 16,46%, la lista pi\u00f9 votata in assoluto in citt\u00e0. Al ballottaggio riscuote il 41%, 17 punti in meno rispetto all'avversario. Sar\u00e0 poi capogruppo in consiglio comunale di \u201cAma Verona\u201d.\nVita privata.\nIl 20 Settembre 2020 si \u00e8 sposata con l'ex sindaco di Verona Flavio Tosi."}
{"id": "4507700", "revid": "2110845", "url": "https://it.wikipedia.org/wiki?curid=4507700", "title": "Mike De Palmer", "text": "Carriera.\nIn carriera ha vinto 6 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio agli US Open nel 1985, in coppia con il connazionale Gary Donnelly."}
{"id": "4507704", "revid": "228587", "url": "https://it.wikipedia.org/wiki?curid=4507704", "title": "Fannar\u00e5khytta", "text": "Il Fannar\u00e5khytta \u00e8 un rifugio alpino situato in cima al monte Fannar\u00e5ki, in Norvegia. Il rifugio si trova a 2065\u00a0metri d'altezza (il pi\u00f9 elevato della Norvegia), nella catena montuosa del Hurrungane, nel comune di Luster (contea di Vestland). \u00c8 gestito dal Den Norske Turistforening (DNT).\nStoria.\nIl primo nucleo del rifugio \u00e8 stato costruito nel 1926 come stazione meteorologica: la struttura disponeva di due camere di cui una destinata ai turisti. Nel 1934 il DNT ha costruito il secondo edificio. La stazione meteorologica ha continuato a funzionare fino al 1978.\nCaratteristiche e informazioni.\nIl rifugio \u00e8 gestito dalla sezione \"DNT Oslo og Omegn\" (Oslo e dintorni) del DNT.\nDispone di 34 posti letto, ed \u00e8 aperto solo da giugno a settembre con personale di servizio.\nAccessi.\nIl Fannar\u00e5khytta \u00e8 raggiungibile a piedi da Skogadalsb\u00f8en (5 ore), Sognefjellhytta, Krossbu o Turtagr\u00f8 (6 ore). Da Krossbu e Sognefjellshytta parte tutti i giorni dal Fannar\u00e5khytta parte una cordata verso il ghiacciaio del monte Fannar\u00e5ki e da qui verso il rifugio.\nTraversate.\nD'estate sono possibili trekking verso i rifugi della zona (Skogadalsb\u00f8en, Sognefjellhytta, Krossbu e Turtagr\u00f8)."}
{"id": "4507705", "revid": "767487", "url": "https://it.wikipedia.org/wiki?curid=4507705", "title": "Andrius Pojavis", "text": "Ha inciso sia canzoni nella propria lingua sia pezzi in inglese, proponendo un repertorio essenzialmente indie-rock.\nBiografia.\nAndrius Pojavis ha iniziato a cantare in giovanissima et\u00e0: durante le scuole superiori ha suonato in una band chiamata No Hero. Dopo aver conseguito la laurea in storia si \u00e8 dedicato nuovamente alla musica, entrando a far parte della band Hetero, che ha vinto il concorso Eurorock nel 2006. L'anno seguente Pojavis ha composto i primi pezzi da solista.\nNel 2012 si \u00e8 trasferito in Italia, a Milano, dove ha registrato il suo primo singolo, \"Traukiniai\", col quale si \u00e8 fatto conoscere nel suo Paese; il brano \u00e8 stato poi inserito nel suo album d'esordio \"A\u0161tuoni\", successo commerciale e di critica in Lituania.\nHa rappresentato la Lituania all'Eurovision Song Contest 2013 con la canzone \"Something\", che si \u00e8 qualificata per la finale della manifestazione europea, dove si \u00e8 classificata al ventiduesimo posto.\nNel 2018 ha inciso l'album \"Sei\": il titolo fa riferimento al numero di canzoni in esso contenute, tre delle quali sono in lingua italiana (\"L'uragano\", \"Nuovo Mondo\", \"Istante\").\nPojavis vive dividendosi tra la Lituania, Valencia e Milano. Ha una compagna e due figlie."}
{"id": "4507706", "revid": "857769", "url": "https://it.wikipedia.org/wiki?curid=4507706", "title": "Mike de Palmer", "text": ""}
{"id": "4507710", "revid": "594360", "url": "https://it.wikipedia.org/wiki?curid=4507710", "title": "I diari di Stefan", "text": ""}
{"id": "4507713", "revid": "409613", "url": "https://it.wikipedia.org/wiki?curid=4507713", "title": "Giardino della Villa Reale di Milano", "text": ""}
{"id": "4507720", "revid": "1543377", "url": "https://it.wikipedia.org/wiki?curid=4507720", "title": "Notiohyphantes", "text": "Notiohyphantes \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi note di questo genere sono state rinvenute in America centrale e meridionale: la specie dall'areale pi\u00f9 vasto \u00e8 la \"N. excelsus\", reperita in diverse localit\u00e0 dal Messico al Per\u00f9, in Brasile e nelle isole Galapagos.\nTassonomia.\nPer la determinazione delle caratteristiche della specie tipo sono tenute in considerazione le analisi sugli esemplari di \"Linyphia meridionalis\" .\nDal 1985 non sono stati esaminati esemplari di questo genere.\nA dicembre 2012, si compone di tre specie:"}
{"id": "4507731", "revid": "606039", "url": "https://it.wikipedia.org/wiki?curid=4507731", "title": "Attelabus apiarius", "text": ""}
{"id": "4507732", "revid": "606039", "url": "https://it.wikipedia.org/wiki?curid=4507732", "title": "Trichodes angusticollis", "text": ""}
{"id": "4507734", "revid": "1305772", "url": "https://it.wikipedia.org/wiki?curid=4507734", "title": "Chiesa di Santa Maria La Nova", "text": "Inoltre Santa Maria Nova era il nome antico della basilica oggi dedicata a Santa Francesca Romana, a Roma, nell'area del Foro Romano; il nome si contrapponeva alla vicina Santa Maria Antiqua. Da questa chiesa ha preso nome anche il titolo cardinalizio di Santa Maria Nuova."}
{"id": "4507735", "revid": "599013", "url": "https://it.wikipedia.org/wiki?curid=4507735", "title": "Leonardo Bittencourt", "text": "Carriera.\nClub.\nInizi e passaggio al Borussia Dortmund.\nInizia la sua carriera con l', con cui gioca alcune partite nella squadra riserve e 29 partite in 3. Liga, la terza serie tedesca. Dal luglio del 2012 gioca con il , con cui ha giocato una partita in Champions League ed in Bundesliga, oltre ad alcune partite con la squadra riserve.\nHannover 96.\nIl 18 giugno 2013 il centrocampista firma un contratto quadriennale con l'. Il successivo 4 agosto esordisce con la sua nuova squadra, giocando da titolare nella partita di Coppa di Germania vinta per 2-0 contro l'SC Victoria Amburgo; il successivo 10 agosto gioca la sua prima partita stagionale in Bundesliga, contro il Wolfsburg. Mette a segno il suo primo gol in campionato il 14 dicembre, in una partita pareggiata per 3-3 in casa contro il Norimberga.\nColonia, Hoffenheim e Werder Brema.\nIl 14 luglio 2015 viene ceduto a titolo definitivo al con cui firma un contratto di durata quadriennale.\nNel 2018 viene acquistato dall'. Dopo una sola stagione passa al per una cifra di circa 7 milioni di euro.\nNazionale.\nA partire dal 2009 ha giocato diverse partite amichevoli con tutte le nazionali giovanili tedesche, due delle quali con l'Under-21, con cui nel settembre 2013 ha anche segnato un gol nelle qualificazioni agli Europei di categoria.\nStatistiche.\nPresenze e reti nei club.\n\"Statistiche aggiornate al 27 ottobre 2021.\""}
{"id": "4507738", "revid": "339392", "url": "https://it.wikipedia.org/wiki?curid=4507738", "title": "Chiesa di Santa Maria La Nova (Chiaramonte Gulfi)", "text": ""}
{"id": "4507741", "revid": "28592", "url": "https://it.wikipedia.org/wiki?curid=4507741", "title": "Boccacci", "text": ""}
{"id": "4507742", "revid": "606039", "url": "https://it.wikipedia.org/wiki?curid=4507742", "title": "Trichodes apicita", "text": ""}
{"id": "4507744", "revid": "287204", "url": "https://it.wikipedia.org/wiki?curid=4507744", "title": "Trebah", "text": "Trebah Garden(s) \u00e8 un complesso di giardini con piante sub-tropicali, situati nel villaggio inglese di Helford, nella penisola di Lizard, in Cornovaglia (Inghilterra sud-occidentale), e realizzati a partire dal 1840 circa. \u00c8 comunemente definito il \"giardino dei sogni\" della Cornovaglia ed \u00e8 incluso tra gli 80 giardini pi\u00f9 belli al mondo.\nEtimologia.\n\"Trebah\" \u00e8 un termine in lingua cornica che significa la \"casa sulla baia\".\nUbicazione.\nTrebah si trova lungo la riva settentrionale del fiume Helford.\nCaratteristiche.\nIl \"Trebah Garden\" si estende per circa 25 acri lungo un ripido dirupo della lunghezza di 200 piedi che scende fino ad una spiaggia privata sul fiume Helford. Nel giardino trovano posto banani, bamboo, camelie, felci, magnolie, rododendri, rabarbari brasiliani, ecc., oltre a cascate e stagni.\nStoria.\nLa tenuta di Trebah \u00e8 menzionata gi\u00e0 nel 1085 nel \"Domesday Book\" come propriet\u00e0 del Vescovo di Exeter.\nIn seguito, la tenuta pass\u00f2 nelle mani di varie famiglie della contea, tra cui i Killigrews e i Nicholls.\nNel 1831, la tenuta fu acquistata dalla famiglia Fox. La realizzazione dei giardini avvenne a partire dal 1840 circa e si deve a membri di questa famiglia, in particolare a Charles Fox e alla figlia e al genero di quest'ultimo.\nNel 1907, la tenuta fu acquisita da Charles ed Alice Hext, che portarono i giardini al loro massimo splendore.\nL'opera di ampliamento dur\u00f2 fino al 1939, quando i giardini furono lasciati in stato di abbandono dai proprietari. Durante la seconda guerra mondiale, infatti, le spese per la loro manutenzione furono ridotte al minimo e la spiaggia di Trebah fu utilizzata per scopi militari dalla fanteria di statunitense impegnata nelle operazioni legate allo sbarco in Normandia.\nNel 1981, la tenuta fu acquistata dal Maggiore Tony Hibbert e dalla moglie Eira. Sollecitati dalla \"Cornwall Garden Society\", i nuovi proprietari intrapresero un'opera di disboscamento che permise ai giardini di tornare allo splendore originale.\nPunti d'interesse.\nAlice's Seat.\nNei giardini di Trebah si trova l\"'Alice's Seat\", la riproduzione di un cottage costruito per Alice Hext, che, insieme al marito Charles, aveva acquisito la tenuta nel 1907."}
{"id": "4507747", "revid": "606039", "url": "https://it.wikipedia.org/wiki?curid=4507747", "title": "Trichodes apivore", "text": ""}
{"id": "4507751", "revid": "606039", "url": "https://it.wikipedia.org/wiki?curid=4507751", "title": "Trichodes corallinus", "text": ""}
{"id": "4507753", "revid": "606039", "url": "https://it.wikipedia.org/wiki?curid=4507753", "title": "Trichodes crassipedarius", "text": ""}
{"id": "4507754", "revid": "62004", "url": "https://it.wikipedia.org/wiki?curid=4507754", "title": "Giro del Mendrisiotto 2009", "text": "Il Giro del Mendrisiotto 2009, sessantanovesima edizione della corsa e valida come evento dell'UCI Europe Tour 2009 categoria 1.2, si svolse il 15 marzo 2009 su un percorso totale di circa 151,2\u00a0km. Fu vinto dal lituano Ignatas Konovalovas che termin\u00f2 la gara in 3h29'51\", alla media di 43,23\u00a0km/h.\nAll'arrivo 94 ciclisti portarono a termine la gara."}
{"id": "4507755", "revid": "606039", "url": "https://it.wikipedia.org/wiki?curid=4507755", "title": "Trichodes elegans", "text": ""}
{"id": "4507757", "revid": "606039", "url": "https://it.wikipedia.org/wiki?curid=4507757", "title": "Trichodes georgianus", "text": ""}
{"id": "4507758", "revid": "606039", "url": "https://it.wikipedia.org/wiki?curid=4507758", "title": "Trichodes pannonicus", "text": ""}
{"id": "4507759", "revid": "606039", "url": "https://it.wikipedia.org/wiki?curid=4507759", "title": "Trichodes suturalis", "text": ""}
{"id": "4507761", "revid": "606039", "url": "https://it.wikipedia.org/wiki?curid=4507761", "title": "Trichodes suturifer", "text": ""}
{"id": "4507772", "revid": "729019", "url": "https://it.wikipedia.org/wiki?curid=4507772", "title": "Fernas-142", "text": "Il Fernas-142 \u00e8 un aereo da addestramento leggero biposto sviluppato dall'azienda aeronautica algerina Entreprise de Construction A\u00e9ronautique (ECA) negli anni ottanta.\nProduzione locale su licenza dello Zl\u00edn Z-142 e destinato sia al mercato dell'aviazione generale che a quello militare, \u00e8 in dotazione alla al-Quwwat al-Jawwiyya al-Jaza'iriyya, l'aeronautica militare dello stato nordafricano, dove svolge anche il ruolo di aereo da ricognizione.\nQuesto aereo polivalente \u00e8 stato progettato per una variet\u00e0 di missioni, quali l'addestramento di base nelle scuole militari e civili, per le operazioni di navigazione aerea, sia diurna che notturna, di controllo e sorveglianza marittima e terrestre, di evacuazione medica e di soccorso, ma anche per operazioni postali, di comunicazione e turismo.\nLa produzione si attesta su 29 esemplari assemblati localmente che assieme ai 17 Zl\u00edn Z-142 acquistati dallo stato algerino, anch'essi ribattezzati Fernas-142, portano il totale a 46 esemplari."}
{"id": "4507774", "revid": "767487", "url": "https://it.wikipedia.org/wiki?curid=4507774", "title": "Life in Your Way", "text": "I Life in Your Way sono un gruppo musicale britannico formatosi nel 1998 a Manchester. Dopo essersi sciolta nel 1998, la band \u00e8 tornata in piena attivit\u00e0 nel 2011 pubblicando il suo quinto album in studio \"Kingdoms\"."}
{"id": "4507777", "revid": "287204", "url": "https://it.wikipedia.org/wiki?curid=4507777", "title": "Blaine Willenborg", "text": "Carriera.\nIn carriera ha vinto 7 titoli di doppio, tutti sulla terra battuta. Nei tornei del Grande Slam ha ottenuto il suo miglior risultato raggiungendo i quarti di finale di doppio all'Open di Francia nel 1985, 1987 e 1989 e agli US Open nel 1988, e di doppio misto all'Open di Francia nel 1989."}
{"id": "4507778", "revid": "1573940", "url": "https://it.wikipedia.org/wiki?curid=4507778", "title": "Apus caffer", "text": "Il rondone cafro (Apus caffer ()) \u00e8 un uccello della famiglia Apodidae.\nDescrizione.\n\u00c8 un uccello molto simile al balestruccio, uccello della famiglia degli Irundinidi, pi\u00f9 piccolo e con riflessi bluastri. Si differenzia dagli altri rondoni per il groppone bianco. Un'altra specie di rondone molto simile \u00e8 il rondone indiano (\"Apus affinis\"), dal quale si differenzia per la colorazione pi\u00f9 scura. Lunghezza di 14\u00a0cm circa.\nBiologia.\nRiproduzione.\nSpesso usa i nidi di alcune rondini, come \"Hirundo daurica\". In mancanza di questi se lo costruisce da solo con piume, fili e paglia. Depone da 2 a 3 uova, che cova per almeno 3 settimane.\nDistribuzione e habitat.\nQuesto rondone si rinviene nell'Africa subsahariana e in Europa nidifica qualche volta in Spagna e Portogallo."}
{"id": "4507780", "revid": "182193", "url": "https://it.wikipedia.org/wiki?curid=4507780", "title": "Sacrario di Passo Resia", "text": ""}
{"id": "4507789", "revid": "599013", "url": "https://it.wikipedia.org/wiki?curid=4507789", "title": "Renato Steffen", "text": "Carriera.\nClub.\nNella stagione 2011-2012 ha esordito tra i professionisti con il Soletta, con cui gioca 27 partite e 8 gol. Nel 2012-2013 gioca nel Thun. Alla fine della stagione 2012-2013, dopo 13 presenze e 3 gol, il Thun gli rinnova il contratto per altri due anni. Nel 2013 si trasferisce allo Young Boys. Con la squadra di Berna ottiene 55 presenze in campionato e 13 reti. Durante il mese di gennaio 2016 firma un contratto con il Basilea. Il 10 gennaio 2018 viene acquistato dal , con cui firma fino al 2021.\nNazionale.\nIl 12 ottobre 2021 realizza il suo primo gol in nazionale maggiore in occasione del successo per 0-4 in casa della .\nStatistiche.\nPresenze e reti nei club.\n\"Statistiche aggiornate al 26 maggio 2020.\""}
{"id": "4507790", "revid": "1543377", "url": "https://it.wikipedia.org/wiki?curid=4507790", "title": "Patagoneta antarctica", "text": "Patagoneta antarctica () \u00e8 un ragno appartenente alla famiglia Linyphiidae.\n\u00c8 l'unica specie nota del genere Patagoneta.\nDistribuzione.\nLa specie \u00e8 stata rinvenuta nel Cile.\nTassonomia.\nPer la determinazione delle caratteristiche della specie tipo sono tenute in considerazione le analisi sugli esemplari di \"Linyphia antarctica\" .\nDal 1985 non sono stati esaminati esemplari, n\u00e9 sono state descritte sottospecie al 2012."}
{"id": "4507795", "revid": "767487", "url": "https://it.wikipedia.org/wiki?curid=4507795", "title": "Game of Death (film 2010)", "text": "Game of Death \u00e8 un film direct-to-video del 2010 diretto da Giorgio Serafini.\nTrama.\nMarcus Jones (Wesley Snipes) \u00e8 un agente della CIA che racconta in flashback la sua ultima missione confessandosi con un prete (interpretato da Ernie Hudson). La missione comincia con un dialogo tra Marcus e il suo mentore Dietrich che gli assegna il suo prossimo compito, ossia conquistarsi la fiducia di Frank Smith (Robert Davi), un trafficante d'armi, e riuscire nell'impresa di incastrare e assassinare lui e il suo socio in affari, John Redvale (Gary Daniels). Marcus riesce a farsi assumere come guardia del corpo personale di Smith e, dopo diverso tempo riesce ad avere l'occasione giusta per il suo scopo, dato che sta accompagnando il suo assistito a un incontro con Redvale, con cui deve concludere un affare e ricevere $100,000,000 in contanti. Marcus \u00e8 seguito dai membri della sua squadra, con a capo Dietrich, in elicottero e in auto. Ma accade un imprevisto: Smith ha un malore e contemporaneamente, a insaputa di Marcus, i suoi compagni assassinano Dietrich e prendono in mano il controllo dell'operazione volendo boicottare la missione per spartirsi il denaro della transazione.\nL'auto su cui stanno viaggiando Marcus e Smith \u00e8 al centro di una sparatoria in cui viene ucciso l'autista. Marcus prende il controllo del mezzo, semina gli inseguitori e si dirige all'ospedale dove Smith viene messo sotto controllo dalla dottoressa Rachel (Aunjanue Ellis). I killer, sotto la guida di Zander (Quinn Duffy), lo raggiungono e, dopo una sparatoria Floria, la donna del team, riesce a catturare Marcus mentre Zander aveva gi\u00e0 raggiunto Smith nella sua camera cercando di velocizzare le operazioni di ristabilizzazione di Smith. Marcus viene poi lasciato in stato confusionale a terra mentre gli altri si dirigono da Redvale.\nLa comitiva viene ricevuta da Redvale in persona e, dopo un dialogo, egli decide di acconsentire le richieste dei killer accompagnandoli nel caveau. Nel frattempo Marcus riprende conoscenza e si dirige dai suoi ex compagni con un'ambulanza per eliminarli e salvare la dottoressa. Avviene quindi uno scontro armato nel quale rimangono uccisi Smith, Redvale e Floria mentre la dottoressa, grazie a un'azione di Marcus, riesce a mettersi in salvo. Lo scontro finale avviene sul tetto tra i due agenti segreti che combattono a mani nude. Marcus ne uscir\u00e0 vincitore e, dopo aver recuperato una borsa contenente una parte del denaro (circa $1,000,000), esce dall'edificio. Si imbatter\u00e0 quindi in un gruppo di ragazzi accompagnati dal prete al quale si confesser\u00e0 per poi decidere di lasciargli l'intera somma di denaro."}
{"id": "4507803", "revid": "31886", "url": "https://it.wikipedia.org/wiki?curid=4507803", "title": "Patagoneta", "text": ""}
{"id": "4507805", "revid": "154893", "url": "https://it.wikipedia.org/wiki?curid=4507805", "title": "P\u00e4rma voladora", "text": ""}
{"id": "4507806", "revid": "287204", "url": "https://it.wikipedia.org/wiki?curid=4507806", "title": "Orangina", "text": "Orangina \u00e8 un marchio registrato di un'aranciata appartenente al gruppo francese Orangina Schweppes ma nata in Algeria, a sua volta parte del gruppo giapponese Suntory\nCaratteristiche.\nLa composizione tipica dell'Orangina ha il 12% di succo di arancia, il 2% di polpa d'arancia e il 2% di succo di limone.\nTuttavia la ricetta varia a seconda del prodotto specifico e del contenitore.\n\u00c8 un marchio popolare in Europa, specialmente nei paesi francofoni, ed in misura molto minore nel Nordamerica.\nIn Italia viene distribuita da OnestiGroup S.p.A: non sono per\u00f2 commercializzate le bottigliette di vetro da 25 cl, ovvero quelle con l'Orangina classica. \nLa conservazione avviene tramite pastorizzazione anzich\u00e9 con l'uso di conservanti."}
{"id": "4507807", "revid": "767487", "url": "https://it.wikipedia.org/wiki?curid=4507807", "title": "Giro del Mendrisiotto 2008", "text": "Il Giro del Mendrisiotto 2008, sessantottesima edizione della corsa e valida come evento dell'UCI Europe Tour 2008 categoria 1.2, si svolse il 16 marzo 2008 su un percorso totale di circa 151,2\u00a0km. Fu vinto dall'italiano Eddy Serri che termin\u00f2 la gara in 3h39'25\", alla media di 41,34\u00a0km/h.\nAll'arrivo 116 ciclisti portarono a termine la gara."}
{"id": "4507818", "revid": "363629", "url": "https://it.wikipedia.org/wiki?curid=4507818", "title": "Ginnastica al Test Event Pre-Olimpico 2012", "text": ""}
{"id": "4507820", "revid": "1123126", "url": "https://it.wikipedia.org/wiki?curid=4507820", "title": "Cattedrali in Algeria", "text": "Questa \u00e8 una lista delle cattedrali in Algeria."}
{"id": "4507827", "revid": "965226", "url": "https://it.wikipedia.org/wiki?curid=4507827", "title": "Franco Cardiello", "text": "Biografia.\nAttivit\u00e0 politica.\nGi\u00e0 esponente del Movimento Sociale Italiano, nel 1995 aderisce ad Alleanza Nazionale.\nAlle elezioni politiche del 1994 \u00e8 candidato alla Camera dei deputati, nel collegio uninominale n\u00b0 20 (Eboli), sostenuto solamente da Alleanza Nazionale (e non dagli altri partiti del Polo del Buon Governo), giungendo primo e venendo eletto deputato della XII Legislatura.\nAlle successive elezioni politiche del 1996 \u00e8 ricandidato alla Camera dei deputati, sempre nel collegio uninominale n\u00b0 20 (Eboli), sostenuto dai partiti del Polo per le Libert\u00e0 (FI, AN, CCD, CDU), venendo rieletto deputato della XIII Legislatura.\nAlle elezioni politiche del 2001 \u00e8 ricandidato per la terza volta alla Camera dei deputati, nuovamente nel collegio uninominale di Eboli, sostenuto dai partiti della Casa delle Libert\u00e0 (FI, AN, CCD-CDU, Nuovo PSI), venendo rieletto per la terza volta deputato della XIV Legislatura.\nNel 2006 abbandona Alleanza Nazionale ad aderisce al nuovo partito di destra di Alessandra Mussolini Azione Sociale.\nA tal proposito alle elezioni politiche del 2006 \u00e8 ricandidato alla Camera dei Deputati, nella circoscrizione Campania 2, nelle liste di Alternativa Sociale (in seconda posizione, preceduto da Alessandra Mussolini), tuttavia, anche a causa dei bassissimi consensi (lo 0,67% a livello nazionale) che non consentono l'elezione di alcun parlamentare, non viene rieletto deputato. Con lo scioglimento di Alternativa Sociale, torna con la Mussolini in Azione Sociale.\nIn occasione delle elezioni anticipate del 2008 AS fa parte in autonomia del patto federativo de Il Popolo della Libert\u00e0 di Silvio Berlusconi e Cardiello \u00e8 candidato in Campania al Senato della Repubblica in diciannovesima posizione, risultando per\u00f2 il primo dei non eletti; tuttavia il 14 luglio 2010, in seguito alle dimissioni di Sergio Vetrella, viene eletto senatore della XVI Legislatura. Nel frattempo per\u00f2 AS \u00e8 confluita nel PdL, diventato un vero partito e non pi\u00f9 una lista elettorale. Cardiello aveva aderito al PdL gi\u00e0 nel 2009.\nAlle elezioni politiche del 2013 viene nuovamente candidato al Senato della Repubblica, in regione Campania, nelle liste del Popolo della Libert\u00e0 (in diciottesima posizione), venendo rieletto senatore della XVII Legislatura (e quindi per la quinta volta parlamentare).\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nNel luglio del 2018 diventa capo della segreteria politica di Alessandra Mussolini dopo che entrambi avevano lasciato Forza Italia; aderisce nuovamente ad Azione Sociale diventandone il coordinatore nazionale."}
{"id": "4507829", "revid": "124994159", "url": "https://it.wikipedia.org/wiki?curid=4507829", "title": "Domenico De Siano", "text": "Biografia.\nNato a Ischia nel 1958, diplomatosi al liceo classico, inizia la sua attivit\u00e0 politica come consigliere comunale di Lacco Ameno, comune in cui risiede.\nNel novembre 1997 viene eletto sindaco di Lacco Ameno, per esserne riconfermato poi nel maggio 2002. Durante il suo mandato Lacco Ameno \u00e8 frequentemente chiamata Il salotto dell'Isola d'Ischia, per via della sua bellezza e modernit\u00e0 nell'approdo turistico, unita ai numerosi incontri culturali e mondani che vengono organizzati nel corso degli anni nel piccolo comune dell'isola.\nContestualmente al suo secondo mandato da primo cittadino, nel 2004 viene eletto consigliere provinciale di Napoli con Forza Italia, per poi venire riconfermato con il PdL alle successive elezioni del 2009.\nAlle elezioni politiche del 2008 \u00e8 candidato alla Camera dei Deputati nelle liste del Popolo della Libert\u00e0, nella circoscrizione Campania 1, risultando tuttavia il secondo dei non eletti.\nMolto vicino a Nicola Cosentino, alle elezioni regionali in Campania del 2010 si candida con Il Popolo della Libert\u00e0, nella mozione del deputato Stefano Caldoro, venendo eletto in consiglio regionale della Campania.\nIl 22 settembre 2010, in seguito alle dimissioni da parlamentare presentate da Marcello Taglialatela (in quanto nominato assessore all'urbanistica della regione Campania), viene eletto deputato della XVI Legislatura; tuttavia, il 15 dicembre 2010 opta per la carica di consigliere regionale, dimettendosi quindi dalla Camera dei deputati e venendo sostituito dal \"finiano\" Luigi Muro.\nElezione a senatore.\nAlle elezioni politiche del 2013 viene candidato al Senato della Repubblica, tra le liste del Popolo della Libert\u00e0 nella circoscrizione Campania, venendo eletto senatore. Nella XVII Legislatura \u00e8 stato componente della 13\u00aa Commissione Territorio, ambiente, beni ambientali e della Commissione parlamentare per l'attuazione del federalismo fiscale.\nAd ottobre 2013 risulta contemporaneamente senatore della Repubblica, consigliere provinciale di Napoli e consigliere comunale di Lacco Ameno, mentre si dimette da consigliere regionale.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia, diventandone coordinatore regionale di Forza Italia in Campagna.\nNel 2017 viene eletto consigliere comunale di Ischia con Forza Italia.\nAlle elezioni politiche del 2018 viene rieletto senatore per Forza Italia nella XVIII legislatura della Repubblica Italiana sempre nella circoscrizione Campania.\nIl 13 novembre 2018, in Commissione Lavori Pubblici e Ambiente al Senato, ha votato con la maggioranza M5S-Lega contro un emendamento del PD e del suo partito, che modificava le pratiche del controverso condono edilizio a Ischia voluto dal M5S. Su quell'emendamento il Governo \u00e8 stato sconfitto 23 a 22 grazie ai \"dissidenti\" pentastellati, Paola Nugnes, che si \u00e8 astenuta, e Gregorio De Falco che ha votato a favore.\nNel dicembre 2019 \u00e8 tra i 64 firmatari (di cui 41 di Forza Italia) per il referendum confermativo sul taglio dei parlamentari: pochi mesi prima i senatori berlusconiani avevano disertato l'aula in occasione della votazione sulla riforma costituzionale.\nProcedimenti giudiziari.\nNel giugno del 2014 vengono sottoposti a sequestro preventivo quattro hotel della famiglia De Siano a Lacco Ameno per violazione delle normative ambientali riguardo a scarichi abusivi di reflue industriali in pubblica fognatura e smaltimento illecito di rifiuti speciali derivanti dalle attivit\u00e0 termali.\nNel gennaio del 2016 la Procura di Napoli indaga De Siano per associazione a delinquere, concorso in corruzione per atti contrari ai doveri d'ufficio e concorso in turbata libert\u00e0 degli incanti. L'inchiesta riguarda appalti per la raccolta dei rifiuti a Ischia e in alcuni comuni del Napoletano per fatti avvenuti nel 2010. \nIl 15 gennaio 2016 il Giudice per le Indagini Preliminari del Tribunale di Napoli emette per De Siano un'ordinanza di arresti domiciliari e invia al Senato della Repubblica una richiesta di autorizzazione ad applicare tale ordinanza.\nIl 18 febbraio 2016 la Giunta delle Elezioni e delle Immunit\u00e0 Parlamentari del Senato approva la relazione Stef\u00e0no (\"La Puglia in Pi\u00f9-SEL\"), che nega l'autorizzazione ad applicare gli arresti domiciliari.\nIl 1\u00ba marzo 2016 il Senato approva (con 208 s\u00ec, 40 no e 3 astenuti) la relazione Stef\u00e0no, negando quindi l'arresto. Hanno votato a favore Partito Democratico, Forza Italia, Area Popolare (NCD-UDC), Per le Autonomie (SVP-UV-PATT-UPT) - PSI - MAIE, Alleanza Liberalpopolare-Autonomie (Movimento per le Autonomie), Lega Nord e Autonomie, Grandi Autonomie e Libert\u00e0, Conservatori e Riformisti e le due componenti del Gruppo misto: \"Fare!\" ed \"Italia dei Valori\"; hanno invece votato contro Movimento 5 Stelle e la componente del Gruppo misto \"Sinistra Italiana-Sinistra Ecologia Libert\u00e0\"; si astengono i senatori Dario Stef\u00e0no, Lorenzo Battista e Paolo Tosato.\n\u00c8 stato condannato dalla Corte dei conti della Campania."}
{"id": "4507830", "revid": "1005847", "url": "https://it.wikipedia.org/wiki?curid=4507830", "title": "Ciro Falanga", "text": "Biografia.\nElezione a deputato.\nNel 2001 viene eletto deputato per la lista civetta Abolizione Scorporo, della coalizione di centrodestra.\nNel 2005 abbandona Forza Italia e l'anno dopo aderisce al Movimento Repubblicani Europei, partito liberaldemocratico interno alla coalizione de L'Unione.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Campania per il Popolo della Libert\u00e0. Fu uno dei pi\u00f9 duri oppositori alla decadenza di Silvio Berlusconi da senatore.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nDopo aver aderito a \"Forza Campania\" di Nicola Cosentino, nel febbraio seguente, con alcuni esponenti di questo gruppo e di Grandi Autonomie e Libert\u00e0, va a sostenere il nuovo governo di Matteo Renzi.\nIn occasione delle Elezioni Regionali in Campania del 2015 decide di sostenere il presidente uscente Stefano Caldoro (FI).\nFa parte della \"corrente fittiana\", corrente destra del partito che chiede una opposizione dura e senza sconti al Governo Renzi che il 30 maggio 2015 abbandona Forza Italia per aderire al nuovo gruppo Conservatori e Riformisti di Raffaele Fitto.\nTuttavia, il 29 luglio seguente abbandona, insieme alla collega Eva Longo, il gruppo Conservatori e Riformisti (CoR) per passare con la corrente verdiniana, corrente di sinistra di Forza Italia che chiede al contrario una alleanza con il PD di Renzi aderendo ad Alleanza Liberalpopolare-Autonomie (ALA) dell'ex coordinatore di FI e PdL Denis Verdini per sostenere pienamente la maggioranza e le riforme di Matteo Renzi.\nNon \u00e8 pi\u00f9 ricandidato in Parlamento alle elezioni politiche del 2018.\nDal luglio 2020 \u00e8 coordinatore campano dell\u2019Unione di Centro e in vista delle regionali di settembre sostiene la candidatura di Stefano Caldoro a governatore della regione Campaia."}
{"id": "4507833", "revid": "767487", "url": "https://it.wikipedia.org/wiki?curid=4507833", "title": "Pietro Langella", "text": "Biografia.\nNato a Boscoreale, citt\u00e0 in cui vive tutt'ora; si \u00e8 laureato in Scienze Politiche all'Universit\u00e0 Federico II.\nAttivit\u00e0 politica.\nIscritto alla Democrazia Cristiana, al suo scioglimento nel 1994 aderisce al Centro Cristiano Democratico di Pier Ferdinando Casini. Nel 2002 abbandona il CCD e aderisce a La Margherita.\nNel 2004 viene eletto Consigliere provinciale a Napoli con La Margherita (nella coalizione di \"centro-sinistra\") e diventa Vice presidente del Consiglio provinciale.\nNel 2007, con lo scioglimento de La Margherita, non confluisce nel Partito Democratico ma aderisce all'Unione di Centro.\nNel 2009 viene rieletto Consigliere provinciale con l'UDC e diviene Assessore provinciale al Patrimonio nella giunta di \"centro-destra\" guidata da Luigi Cesaro.\nElezione a senatore.\nA gennaio 2013, assieme ad un nutrito gruppo di amministratori campani, abbandona l'UDC, in disaccordo con la composizione delle liste elettorali del partito in Campania, andando poi a fondare il Movimento Popolare Campano.\nIn seguito, grazie ad un accordo tra Movimento Popolare Campano e PdL, alle elezioni politiche del 2013 viene eletto al Senato della Repubblica, in virt\u00f9 della candidatura nelle liste del Popolo della Libert\u00e0 in regione Campania.\nIn Senato si iscrive al gruppo parlamentare del Popolo della Libert\u00e0, per poi passare il 19 novembre 2013 al gruppo parlamentare di centro-destra \"Grandi Autonomie e Libert\u00e0\".\nIl 16 dicembre 2014 abbandona il gruppo GAL e aderisce al Nuovo Centrodestra di Angelino Alfano, entrando cos\u00ec in maggioranza.\nIl 29 luglio 2015 abbandona il Nuovo Centrodestra e aderisce ad Alleanza Liberalpopolare-Autonomie, formazione centrista dei senatori fuoriusciti dal centro-destra per sostenere i governi Renzi e Gentiloni.\nNon \u00e8 pi\u00f9 ricandidato in Parlamento alle elezioni politiche del 2018. \nIl 15 febbraio 2018 torna nell'Unione di Centro."}
{"id": "4507834", "revid": "372624", "url": "https://it.wikipedia.org/wiki?curid=4507834", "title": "Acque termali Montecatini", "text": ""}
{"id": "4507836", "revid": "1005847", "url": "https://it.wikipedia.org/wiki?curid=4507836", "title": "Antonio Milo (politico)", "text": "Biografia.\nAttivit\u00e0 politica.\nGi\u00e0 esponente della Democrazia Cristiana, aderisce poi ai Cristiani Democratici Uniti (CDU).\nConsigliere regionale della Campania.\nViene eletto per la prima volta consigliere regionale in Campania, con il CDU (all'interno delle liste di Forza Italia), alle elezioni regionali del 1995; nel 1998 passa poi al Centro Cristiano Democratico (CCD), venendo rieletto con quest'ultimo alle successive elezioni regionali del 2000.\nAlle elezioni politiche del 2001 \u00e8 candidato alla Camera dei Deputati, nella lista CCD-CDU, nella quota proporzionale della \"circoscrizione Campania 1\", senza venire tuttavia eletto in quanto la lista non supera la soglia di sbarramento del 4%.\nNel 2002 aderisce all'Unione dei Democratici Cristiani e di Centro (UDC) e con esso \u00e8 rieletto per la terza volta alle elezioni regionali del 2005.\nAlle elezioni politiche del 2006 \u00e8 ricandidato alla Camera dei Deputati, nella \"circoscrizione Campania 1\", nelle liste dell'UDC (in quinta posizione), risultando tuttavia il primo dei non eletti.\nNel 2008 abbandona l'UDC ed aderisce al Movimento per le Autonomie di Raffaele Lombardo.\nElezione a deputato.\nAlle elezioni politiche del 2008 \u00e8 candidato per la terza volta alla Camera dei Deputati, sempre nella \"circoscrizione Campania 1\", nelle liste del Movimento per l'Autonomia (in seconda posizione, preceduto da Raffaele Lombardo), venendo eletto deputato della XVI; contemporaneamente si dimette quindi dalla carica di consigliere regionale in Campania.\nAlla Camera, assieme agli altri sette deputati dell'MpA, si iscrive alla componente del Gruppo misto \"Movimento per le Autonomie - Alleati per il Sud\".\nA gennaio 2010, dopo essere stato espulso assieme ad altri cinque deputati dal Movimento per le Autonomie (per non essere passati all'opposizione del governo Berlusconi, cos\u00ec come richiesto dal partito) fonda, assieme ad Arturo Iannaccone il nuovo partito di \"centro-destra\" \"Noi Sud\".\nA tal proposito il 21 gennaio 2010 abbandona la componente MpA del \"Gruppo misto\" alla Camera dei Deputati per aderire dapprima alla nuova componente \"\"Noi Sud / Lega Sud Ausonia\" (dal 21 gennaio 2010 al 6 giugno 2010), successivamente a \"Noi Sud - Libert\u00e0 ed Autonomia - Partito Liberale italiano\" (dal 7 giugno 2010 al 21 ottobre 2010) ed infine a \"Noi Sud Libert\u00e0 e Autonomia - I Popolari di Italia Domani\"\" (dal 21 ottobre 2010 al 20 gennaio 2011).\nIl 14 dicembre 2010, assieme ai deputati ex MpA, vota contro la mozione di sfiducia al \"governo Berlusconi\".\nIl 20 gennaio 2011 aderisce quindi, come esponente di Noi Sud, al gruppo parlamentare \"Iniziativa Responsabile\" (nato da deputati \"responsabili\" per sostenere la maggioranza del governo Berlusconi).\nIl 16 giugno 2011 passa al Gruppo misto, rimanendo all'interno di esso sino al 22 giugno 2011; in tale data ritorna nel gruppo \"Iniziativa Responsabile\" (poi rinominato \"Popolo e Territorio\"), rimanendo all'interno di esso sino alla fine della legislatura.\nElezione a senatore.\nIn virt\u00f9 dell'accordo tra Noi Sud e PdL, alle elezioni politiche del 2013 viene eletto al Senato della Repubblica, grazie alla candidatura nelle liste del Popolo della Libert\u00e0 in regione Campania.\nIn Senato aderisce al gruppo parlamentare del Popolo della Libert\u00e0, il 4 dicembre 2013 passa al gruppo parlamentare di centro-destra \"Grandi Autonomie e Libert\u00e0\".\nIl 30 maggio 2015 abbandona il gruppo GAL per aderire a Conservatori e Riformisti, il nuovo partito di Raffaele Fitto.\nIl 1\u00ba maggio 2016 abbandona Conservatori e Riformisti per aderire ad Alleanza Liberalpopolare-Autonomie, formazione centrista dei senatori fuoriusciti dal centro-destra per sostenere i governi Renzi e Gentiloni.\nNon \u00e8 pi\u00f9 ricandidato in Parlamento alle elezioni politiche del 2018."}
{"id": "4507837", "revid": "88740", "url": "https://it.wikipedia.org/wiki?curid=4507837", "title": "Schaeffler Gruppe", "text": "Schaeffler Technologies AG &amp; Co. KG (\"Schaeffler Gruppe\" in tedesco) \u00e8 una azienda privata produttrice di cuscinetti volventi per i settore industriali,automotive e aerospaziale. In Germania, i marchi principali del gruppo Schaeffler \u2013 INA, FAG e LuK \u2013 sono commercializzati da Schaeffler Technologies AG &amp; Co. KG e LuK GmbH &amp; Co. oHG.\nStoria.\nNel 1883 Friedrich Fischer di Schweinfurt progetta una macchina per permettere a sfere di acciaio di rotolare in uno stato completamente rotondo per la prima volta \u2013 e in grandi volumi.\nNel 1905, il 29 luglio, il marchio FAG viene registrato presso l'ufficio brevetti di Berlino. Il marchio registrato FAG \u00e8 acronimo di Fischers Aktien-Gesellschaft. Nel 1946 i fratelli Wilhelm e Georg Schaeffler, entrambi laureati con dottorato di ricerca, fondano INA a Herzogenaurach. Nel dopoguerra, nel 1949, il cuscinetto a rulli cilindrici, sviluppato da Georg Schaeffler, diventa un componente affidabile per applicazioni industriali. Nel 1965, viene fondato LuK Lamellen und Kupplungsbau GmbH a B\u00fchl.\nNel 1999 la INA ingloba la LuK GmbH e nel 2002 viene acquisita la FAG Kugelfischer Georg Sch\u00e4fer AG, Schweinfurt. Nel 2003 INA, FAG e LuK formano il gruppo Schaeffler. \nNel 2008 il gruppo Schaeffler Group compra la maggioranza relativa delle azioni Continental AG e nel 2009 Juergen M. Geissinger, presidente e CEO del gruppo Schaeffler, viene eletto presidente del World Bearing Association.\nNel 2011 Schaeffler Group diventa Schaeffler AG and Schaeffler Technologies AG &amp; Co. KG.\nLa Schaeffler-Gruppe Holding, attraverso Georg Friedrich Wilhelm Schaeffler (80%) e Maria-Elisabeth Schaeffler (20%), detiene il 46% della societ\u00e0 Continental AG.\nProdotti.\nI marchi del gruppo sono INA, FAG e LuK e forniscono settori quali l'industria automobilistica, la costruzione di macchine e l'aerospazio. I cuscinetti vengono montati nel gruppo motore, nelle trasmissioni e nelle macchine per l'industria pesante e nel trasporto ferroviario.\nAl 2020 il gruppo detiene 20 siti di sviluppo e oltre 26.500 brevetti e nel 2019 era al secondo posto in Germania come numero di brevetti.\nINA.\nLa sigla INA sta per \u201eIndustrie-Nadellager\u201c. Nel 1949 viene sviluppato il cuscinetto a rullini da Georg Schaeffler. Nel 1965 INA fonda la LuK Lamellen und Kupplungsbau GmbH a B\u00fchl (Baden).\nFAG.\nFAG sta per Fischer's Automatische Gussstahlkugelfabrik. Nel 1883 Friedrich Fischer a Schweinfurt costruisce una macchina per produrre sfere levigate di acciaio. Fischer e Wilhelm H\u00f6pflinger svilupparono ulteriormente la macchina brevettandola nel 1890. Inizi\u00f2 cos\u00ec l'industria dei cuscinetti a sfera. Nel 1905 viene brevettato il marchio FAG a Berlino. Come unico produttore del settore Georg Sch\u00e4fer (II) con la FAG nel 1929 entra in competizione con la svedese Svenska Kullagerfabriken (SKF). Nel 1968 viene acquisita la AKF (Allgemeine Kugellagerfabrik Ges.m.b.H.). Undici anni dopo viene venduta il sistema Kugelfischer alla Robert Bosch GmbH.\nLuK.\nLa LuK GmbH &amp; Co. KG (Lamellen- und Kupplungsbau) con sede a B\u00fchl viene fondata nel 1965 da Georg Schaeffler e Wilhelm Schaeffler a B\u00fchler. Antecedente fu la Lamellen- und Kupplungsbau August H\u00e4ussermann, fondata nel 1927 a Esslingen-Mettingen.\nDal 1965 LuK forn\u00ec la Volkswagen per il suo Maggiolino. Viene sviluppata la frizione dual-mass (ZMS) nel 1985. Dal 1999 LuK produce componenti per il cambio continuo (CVT) a nome \u201eMultitronic\u201c di Audi."}
{"id": "4507840", "revid": "125256703", "url": "https://it.wikipedia.org/wiki?curid=4507840", "title": "Eva Longo", "text": "Biografia.\nNata a Salerno, vive a Pellezzano. Sorella del non meno noto Carmine Longo ex direttore sportivo di Salernitana, Cagliari e Bologna, deceduto il 24 dicembre 2015. \nAttivit\u00e0 politica.\nA livello locale, con lunga militanza democristiana e nel CCD; consigliere provinciale, nonch\u00e9 presidente del Consiglio Provinciale di Salerno dal 2009 al 2010.\n\u00c8 stata Sindaco di Pellezzano dal 1990 al 1995 in quota DC e in seguito con il centrodestra per altri due mandati consecutivi, dal 1999 al 2009.\nAlle elezioni regionali in Campania del 2010 viene eletta consigliere nelle liste del Popolo della Libert\u00e0, in provincia di Salerno.\nElezione a senatore.\nAlle elezioni politiche del 2013 viene eletta al Senato della Repubblica, in regione Campania, nelle liste del Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nFa parte della corrente fittiana, corrente di destra del partito che chiede un'opposizione dura e senza sconti al Governo Renzi, tantoch\u00e9 il 30 maggio 2015 abbandona Forza Italia per aderire al nuovo gruppo Conservatori e Riformisti.\nDopo solo due mesi, il 29 luglio seguente, assieme a Ciro Falanga, abbandona i Conservatori e Riformisti per avvicinarsi alla corrente verdiniana, corrente di Forza Italia, capeggiata da Denis Verdini, che chiede al contrario l'alleanza con il Partito Democratico di Renzi, tantoch\u00e9, il 29 luglio 2015, cambia nuovamente gruppo parlamentare ed aderisce ad Alleanza Liberalpopolare-Autonomie (ALA).\nNon \u00e8 pi\u00f9 ricandidata in Parlamento alle elezioni politiche del 2018."}
{"id": "4507841", "revid": "125775658", "url": "https://it.wikipedia.org/wiki?curid=4507841", "title": "Estrid degli Obotriti", "text": "Dal suo matrimonio con Olof nacquero due figli, Anund Jacob di Svezia, che succedette al padre e Ingegerd Olofsdotter.\nLa vita.\nLe origini di Estrid sono impossibili da rintracciare con precisione e dei suoi primi anni di vita non si conosce nulla. Secondo la Leggenda Estrid venne portata in Svezia come bottino di una guerra che si era svolta nella terra degli Slavi occidentali, approssimativamente attorno all'attuale Meclemburgo, attorno all'anno 1000. E' probabile che ella fosse figlia di un capo trib\u00f9 dei Polabi, un sottogruppo degli Obodriti, e che suo padre l'avesse offerta quale segno di pace per siglare una tregua, Estrid port\u00f2 con s\u00e9 una dote piuttosto cospicua giacch\u00e9 in Svezia, attorno a quel periodo, si nota una certa influenza della cultura slava specialmente fra gli artigiani. Probabilmente era la figlia di Mstivoj. Olaf non port\u00f2 con s\u00e9 soltanto Estrid, ma anche un'altra donna di nome Edla che con ogni probabilit\u00e0 veniva dalla sua stessa area geografica, da entrambe le donne Olaf ebbe due figli e tutti e quattro i figli vennero trattati con lo stesso riguardo, anche se alla fine egli spos\u00f2 Estrid che, nel 1000, divenne regina di Svezia.\nAttorno al 1008 la corte svedese si convert\u00ec al cristianesimo ed Estrid insieme al marito, ai figli e a gran parte del loro seguito vennero battezzati e nonostante la conversione Olaf promise di rispettare la Libert\u00e0 religiosa tanto che la Svezia non divenne una nazione ufficialmente cristiana fino a che non ebbe termine la guerra fra il cristiano Ingold I di Svezia e il suo pagano fratellastro Blot-Sven di Svezia che si concluse con la sconfitta di quest'ultimo. Il poeta islandese Snorri Sturluson scrisse che Estrid fu tutt'altro che cortese con i figli che Olaf ebbe da Edla tanto che questi vennero mandati a vivere presso dei parenti lontano dalla corte. Di lei si sa poco altro se non che mor\u00ec nel 1035 e che, sempre secondo Sturlson, era amante del lusso e assai poco incline a trattere i servi con gentilezza.\nDal suo matrimonio con Olaf nacquero:"}
{"id": "4507844", "revid": "587852", "url": "https://it.wikipedia.org/wiki?curid=4507844", "title": "Rosaria Capocchione", "text": ""}
{"id": "4507846", "revid": "767487", "url": "https://it.wikipedia.org/wiki?curid=4507846", "title": "Leptocleididae", "text": "I leptocleididi (Leptocleididae) sono un gruppo di rettili acquatici estinti, appartenenti ai plesiosauri. Vissero principalmente nel corso del Cretaceo inferiore (circa 140 - 110 milioni di anni fa) e i loro resti fossili sono stati ritrovati in Europa (Inghilterra, Germania), Nordamerica (Alberta), Oceania (Australia) e Africa (Marocco, Sudafrica). \nDescrizione.\nQuesti animali possedevano un corpo di piccole dimensioni se rapportato a quello degli altri plesiosauri, e solitamente non superavano i 3 metri di lunghezza. Alcuni tra i leptocleididi sono tra i pi\u00f9 piccoli plesiosauri conosciuti. Il cranio triangolare era relativamente allungato e dotato di una cresta sagittale pi\u00f9 o meno elevata, mentre il collo era relativamente corto. Il corpo appiattito era pi\u00f9 compatto rispetto alla maggior parte dei plesiosauri. Al contrario dei pliosauri dal collo corto, i leptocleididi possedevano costole cervicali terminanti in una singola punta e una profonda depressione centrale nei centri delle vertebre del collo.\nClassificazione.\nQuesta famiglia \u00e8 stata definita per la prima volta da White nel 1940 per accogliere \"Leptocleidus\", un piccolo plesiosauro dalle caratteristiche insolite del Cretaceo inferiore. In seguito sono stati descritti altri generi di leptocleididi, ma la classificazione di questa famiglia non \u00e8 chiara. Inizialmente sono stati considerati parenti primitivi dei grandi pliosauridi sulla base di caratteristiche antiquate del cranio; successivamente vennero avvicinati ai romaleosauridi, un gruppo di plesiosauri antiquati tipici del Giurassico inferiore e medio (Cruickshank, 1997). Ricerche pi\u00f9 recenti hanno messo in luce strette parentele con i policotilidi, altri plesiosauri di piccole dimensioni pi\u00f9 specializzati, vissuti nel Cretaceo superiore (Benson e Druckenmiller, 2013). Questi due gruppi farebbero parte del clade Leptocleidia, a sua volta strettamente imparentato con gli elasmosauridi, i plesiosauri di grandi dimensioni e dal collo lunghissimo.\nPaleobiologia.\nI leptocleididi dovevano essere vagamente simili alle attuali foche per forma e dimensioni, ed \u00e8 possibile che avessero un analogo stile di vita. Le teste e i denti di questi animali sembrano adatti a catturare prede veloci o a strappare pezzi di carne da grandi carcasse. Numerosi fossili di leptocleididi sono stati ritrovati in facies rappresentanti basse acque marine costiere, o addirittura lagune; \u00e8 possibile inoltre che questi animali vivessero in acque dolci come laghi e fiumi. Nonostante questo, i lepocleididi dovevano essere in grado di spostarsi abilmente lungo le coste dei mari cretacei, dal momento che i loro resti sono stati ritrovati in numerosi siti in gran parte del mondo."}
{"id": "4507849", "revid": "125402495", "url": "https://it.wikipedia.org/wiki?curid=4507849", "title": "Vincenzo Cuomo (politico)", "text": "Biografia.\nVincenzo Cuomo \u00e8 nato a Piano di Sorrento, in provincia di Napoli, il 3 aprile 1964. Sposato e padre di due ragazzi, si laurea all'universit\u00e0 degli Studi di Napoli Federico II in economia e commercio e viene assunto come funzionario all'ASL Napoli 1.\nHa praticato a livello agonistico tennis, calcio e basket ed \u00e8 stato componente della Nazionale Italiana Sindaci di calcio.\nAttivit\u00e0 politica.\nGi\u00e0 esponente della Democrazia Cristiana, del Partito Popolare Italiano, de La Margherita ed infine del Partito Democratico.\nAlle elezioni comunali in Campania del 2004 viene eletto sindaco di Portici al primo turno con il 63,5% dei voti con una coalizione di centro-sinistra composta da Margherita, DS, Verdi, Rifondazione Comunista, SDI, UDEUR, Repubblicani Democratici e Comunisti Italiani.\nAlle successive comunali in Campania del 2009 \u00e8 riconfermato sindaco al primo turno con il 69,37% dei voti, sempre sostenuto da una coalizione di centro-sinistra composta da PD, PSI, IdV, Sinistra con Vendola, Verdi, Repubblicani Democratici e Comunisti Italiani.\nAlle elezioni politiche del 2013 viene candidato al Senato della Repubblica, in circoscrizione Campania, tra le liste del Partito Democratico (in quarta posizione), venendo eletto senatore della XVII Legislatura.\nIn occasione delle elezioni amministrative del 2017, si ricandida alla carica di sindaco di Portici, venendo sostenuto da una coalizione di \"centro-sinistra\" composta da: PD, PSI, UDC e dieci \"liste civiche\". Viene eletto Sindaco al primo turno con il 65,60% dei consensi.\nIl 19 settembre 2017 si dimette da senatore per via dell'incompatibilit\u00e0 con la carica di Sindaco; gli subentra Lucia Esposito.\nLe tempistiche del suo insediamento nel comune di Portici hanno generato diverse polemiche; secondo alcuni commentatori, infatti, Cuomo, eletto l'11 giugno, avrebbe intenzionalmente ritardato la sua proclamazione a fine luglio, avrebbe organizzato in pieno agosto il primo consiglio e utilizzato la clausola che gli consente di attendere 30 giorni per accettare o rifiutare il mandato, solo per maturare la pensione da senatore (che avrebbe ottenuto solo a settembre)."}
{"id": "4507850", "revid": "58499568", "url": "https://it.wikipedia.org/wiki?curid=4507850", "title": "Vespa PK 50", "text": ""}
{"id": "4507854", "revid": "1573940", "url": "https://it.wikipedia.org/wiki?curid=4507854", "title": "Pasquale Sollo", "text": "Biografia.\nNato a Casavatore il 31.05.1964. \nLaureato in Economia e Commercio e Scienze Politiche Master in City Manager. \nProfessione Commercialista. \nConsigliere comunale di Casavatore dal 1994 al 2002. \nDal maggio 2002 al maggio 2012 Sindaco di Casavatore. Gi\u00e0 componente della direzione provinciale, regionale e nazionale del PD. Componente della direzione regionale dell'Anci. \nComponente della direzione regionale della Lega delle Autonomie locali.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Campania per il Partito Democratico."}
{"id": "4507855", "revid": "22356", "url": "https://it.wikipedia.org/wiki?curid=4507855", "title": "Leptocleididi", "text": ""}
{"id": "4507858", "revid": "122598917", "url": "https://it.wikipedia.org/wiki?curid=4507858", "title": "Andrea Cioffi", "text": "Biografia.\nNato a Massa, \u00e8 cresciuto a Salerno. Nel 1990 si laurea in Ingegneria civile edile alla Sapienza - Universit\u00e0 di Roma e dal 1992 pratica la libera professione di ingegnere nei settori idraulico ed energetico. Dal 1998 al 2002 \u00e8 consigliere dell'Ordine degli ingegneri di Salerno.\n\u00c8 stato volontario di Emergency per la costruzione di un ospedale in Afghanistan e un centro di cardiochirurgia in Sudan.\nAttivit\u00e0 politica.\nCandidatura a sindaco di Salerno.\nAlle elezioni comunali di Salerno del 2011, si candida a Sindaco della citt\u00e0, classificandosi come quinto candidato pi\u00f9 votato con 928 voti di lista corrispondente all'1,8%; non viene eletto in consiglio comunale.\nElezione a senatore.\nAlle elezioni politiche italiane del 2013 viene eletto al Senato della Repubblica, nelle liste del Movimento 5 Stelle nella circoscrizione Campania.\nAlle elezioni del 2018 viene rieletto senatore nel collegio uninominale di Salerno, sostenuto dal Movimento 5 Stelle.\nIl 13 giugno 2018 viene nominato sottosegretario di Stato al Ministero dello Sviluppo Economico, nel Governo Conte I di 5 Stelle e Lega."}
{"id": "4507862", "revid": "120614731", "url": "https://it.wikipedia.org/wiki?curid=4507862", "title": "Sergio Puglia", "text": "Biografia.\nVive a Portici; di professione \u00e8 consulente del lavoro.\nElezione a senatore.\nAlle elezioni politiche del 2013 viene eletto al Senato della Repubblica, nelle liste del Movimento 5 Stelle nella circoscrizione Campania.\nAlle elezioni politiche del 2018 viene rieletto senatore.\nIl 28 marzo 2018 viene eletto segretario di presidenza del Senato della Repubblica.\nDal 24 gennaio 2019 al 26 gennaio 2021 Presidente della Commissione parlamentare per il controllo sull'attivita' degli enti gestori di forme obbligatorie di previdenza e assistenza sociale.\nDal 27 gennaio 2021 Capogruppo del Movimento 5 Stelle in Commissione parlamentare per il controllo sull'attivita' degli enti gestori di forme obbligatorie di previdenza e assistenza sociale."}
{"id": "4507863", "revid": "300067", "url": "https://it.wikipedia.org/wiki?curid=4507863", "title": "Aleksandar Na\u0111feji", "text": "\u00c8 il fratello maggiore di Stevan Na\u0111feji."}
{"id": "4507864", "revid": "79968", "url": "https://it.wikipedia.org/wiki?curid=4507864", "title": "Bartolomeo Pepe", "text": "Biografia.\nNato a Napoli, viveva a Casalnuovo di Napoli. \nNel 2009 fu promotore e candidato della lista \"Per il Bene Comune\" alle elezioni comunali di Casalnuovo di Napoli, il cui candidato sindaco era il medico-ambientalista Antonio Marfella. La lista era espressione di una lista civica nazionale promossa da Fernando Rossi, senatore espulso dal PDCI, per le sue posizioni contro l'impegno delle truppe italiane in Afghanistan.\nSuccessivamente continu\u00f2 l'attivit\u00e0 politica assieme al dott. Marfella su alcuni temi legati al binomio salute-inquinamento, come la richiesta di istituzione di un registro tumori per la terra dei fuochi o indagini per la presenza anomala di policlorobifenili (PCB) nel cosiddetto triangolo della morte.\nElezione a senatore.\nAlle elezioni politiche del 2013 fu candidato al Senato della Repubblica, in regione Campania, con il Movimento 5 Stelle, venendo eletto senatore della XVII legislatura.\nDa senatore si fece promotore delle istanze ambientaliste che lo hanno portato in parlamento, ispezionando diversi siti di smaltimento dei rifiuti in Campania. Propose e ottenne dalla Presidenza della Repubblica di premiare il primario di oncologia Antonio Marfella con il titolo di Cavaliere dell'ordine al merito, per il suo impegno ambientalista.\nNel mese di marzo 2014 venne sfiduciato dal meetup di Napoli. Pepe denunci\u00f2 le irregolarit\u00e0 da parte del M5S riguardo alla sua elezione a membro della commissione eco-mafie, accusando il partito di volerlo escludere, annullando le votazioni che lo vedono vincitore. Il senatore sostenne inoltre che la sfiducia nei suoi confronti fosse alimentata da interessi occulti riguardanti la gestione illecita dei rifiuti nel sito di Pianura.\nIl 27 marzo 2014 abbandon\u00f2 il Movimento 5 Stelle e passa al Gruppo misto; tentando in prima battuta di riunire in un gruppo parlamentare tutti gli ex M5S. Il successivo 15 maggio 2014 ader\u00ec alla componente del Gruppo misto \"\"Italia Lavori in Corso\", rimanendo all'interno di essa sino al 10 luglio 2014, data in cui passa all'altra componente del Gruppo misto \"Movimento X\"\" (quest'ultima composta dai senatori ex M5S dimissionari Laura Bignami, Maurizio Romani e Maria Mussini).\nIn questo periodo present\u00f2 assieme alle associazioni di Categoria degli Autotrasportatori un DDL per il riconoscimento dello status di \"lavoro usurante\", con relativi vantaggi, per i camionisti.\nIl 26 gennaio 2015 ader\u00ec alla Federazione dei Verdi diventando cos\u00ec il primo esponente e portavoce al Senato; a tal proposito il 1\u00ba aprile 2015 forma la componente del Gruppo misto \"\"Verdi\".\nAssieme all'associazione di settore UPIAL, presenta in senato un DDL per emendare il Decreto Bersani-Visco e ristabilire i tariffari minimi per le prestazioni professionali\nL'11 giugno 2015 abbandon\u00f2 il gruppo misto e ader\u00ec al gruppo parlamentare di centro-destra \"Grandi Autonomie e Libert\u00e0-Unione dei Democratici Cristiani e dei Democratici di Centro\"\".\nControversie.\nFu sostenitore di varie teorie del complotto, tra cui quelle che vorrebbero collegare le cause dell'autismo a campagne vaccinali che sarebbero dettate da interessi economici delle grandi multinazionali farmaceutiche, quella dell'uso delle cosiddette \"scie chimiche\" come strumento di geoingegneria e controllo della popolazione, oppure quella della sorveglianza domestica dei cittadini attuata su scala globale tramite elettrodomestici e dispositivi elettronici di uso comune.\nNel settembre 2016 organizz\u00f2, presso la sala Convegni di piazza Capranica, la proiezione del documentario \"Vaxxed\" di Andrew Wakefield, incentrato sulla presunta correlazione tra vaccini e autismo. La proiezione, che avrebbe dovuto tenersi il successivo 4 ottobre, venne annullata a seguito di numerose proteste.\nTra il 28 settembre 2016 e il 1\u00ba ottobre 2016 apostrof\u00f2 in pubblico Daniele Matteo Cereda, un uomo autistico ad alto funzionamento (sindrome di Asperger) di 33 anni, accusandolo in pubblico di essere un agente sotto contratto di lobby farmaceutiche che lo pagano per spacciarsi per autistico e fare disinformazione.\nNel marzo 2017, via Twitter, afferm\u00f2 che i comuni forni a microonde di uso domestico e le normali lampadine da illuminazione casalinga contengono tecnologie che permettono di spiare le persone violandone il domicilio a loro insaputa.\nSempre nel 2017, alla trasmissione \"La Zanzara\" su Radio24, dichiar\u00f2 che \u00able epidemie sono inventate\u00bb e che \u00abi vaccini servono per inibire la coscienza\u00bb e per controllarci. Mantenne posizioni analoghe anche durante la pandemia di COVID-19, per la quale nel 2020 dichiar\u00f2 \u00abBisogna sgonfiare questa ridicola isteria, fomentata ad arte, per il coronavirus\u00bb.\nMorte.\nIl 23 dicembre 2021 \u00e8 deceduto all'Ospedale Domenico Cotugno di Napoli, dove era stato ricoverato in terapia intensiva per polmonite bilaterale interstiziale derivata da COVID-19."}
{"id": "4507865", "revid": "287204", "url": "https://it.wikipedia.org/wiki?curid=4507865", "title": "Aleksandar Nadfeji", "text": ""}
{"id": "4507866", "revid": "123363069", "url": "https://it.wikipedia.org/wiki?curid=4507866", "title": "Paola Nugnes", "text": "Biografia.\nDi professione architetto, vive a Pozzuoli (NA); \u00e8 sposata e ha due figli.\nCarriera politica.\nAlle elezioni politiche del 2013 viene eletta al Senato della Repubblica, nelle liste del Movimento 5 Stelle nella circoscrizione Campania. Alle elezioni politiche del 2018 viene rieletta senatrice nel collegio uninominale di Napoli-Fuorigrotta. \nVicina alle posizioni di Roberto Fico, fa parte della corrente di sinistra del Movimento, cosiddetta \"ortodossa\", critica nei confronti del leader Luigi Di Maio. \nIl 7 novembre 2018 non partecipa al voto di fiducia sul decreto sicurezza del Ministro dell'Interno Matteo Salvini, dichiarandosi contraria alle misure in esso contenute.\nIl 23 giugno 2019 annuncia la propria volont\u00e0 di abbandonare il Movimento 5 Stelle dopo 10 anni di militanza, a seguito di dissidi interni circa la gestione del movimento politico. Il 28 giugno 2019 viene espulsa dal Movimento 5 Stelle e dal gruppo parlamentare. L'espulsione viene duramente criticata dal presidente della Camera dei deputati Roberto Fico. Successivamente, a settembre dello stesso anno, vota la fiducia al nuovo Governo Conte II e aderisce ufficialmente al gruppo di Liberi e Uguali, dichiarando di rappresentare, da indipendente, il Partito della Rifondazione Comunista in Senato.\nNel dicembre 2019 \u00e8 tra i 71 firmatari per il referendum sul taglio dei parlamentari, svoltosi nel settembre 2020.\nIl 15 febbraio 2021 annuncia, conformemente a Sinistra Italiana che \u00e8 parte della componente LEU, che non voter\u00e0 la fiducia al Governo Draghi.\nIl 26 febbraio, insieme a Elena Fattori, annuncia la sua adesione a Sinistra Italiana.\nDue mesi dopo lascia la componente di LeU."}
{"id": "4507874", "revid": "228587", "url": "https://it.wikipedia.org/wiki?curid=4507874", "title": "Episodi de Le avventure di Gene Autry (prima stagione)", "text": "La prima stagione della serie televisiva Le avventure di Gene Autry \u00e8 andata in onda negli Stati Uniti dal 23 luglio 1950 al 21 aprile 1951 sulla CBS."}
{"id": "4507879", "revid": "339392", "url": "https://it.wikipedia.org/wiki?curid=4507879", "title": "Dipartimento per il turismo", "text": ""}
{"id": "4507881", "revid": "330019", "url": "https://it.wikipedia.org/wiki?curid=4507881", "title": "Circondario di Bobbio (1925)", "text": "Il circondario di Bobbio era uno dei circondari in cui era suddivisa la provincia di Piacenza.\nStoria.\nIl circondario di Bobbio venne istituito nel 1925, comprendendo i comuni piacentini che in precedenza avevano fatto parte del circondario di Bobbio della provincia di Pavia, smembrato nel 1923, pi\u00f9 Coli e Pecorara.\nQuesta divisione comport\u00f2 numerose proteste degli abitanti dei centri dell'alta valle, desiderosi di rimanere sotto la giurisdizione pavese. Le proteste culminarono nella cosiddetta \"marcia su Bobbio\" e nell'indizione di alcuni referendum che, tenutisi gi\u00e0 il 27 febbraio 1925, videro la vittoria della fazione che chiedeva il ritorno in provincia di Pavia. Nel 1926, in parziale accoglimento dei risultati dei referendum, i comuni di Romagnese, Ruino e Zavattarello vennero annessi alla provincia di Pavia, provvisoriamente assegnati al circondario di Voghera e retti da un Podest\u00e0, mentre Caminata e Trebecco rimasero parte della provincia di Piacenza. Il mancato ritorno alla provincia di Pavia suscit\u00f2 una reazione violenta nei cittadini di Trebecco che causarono la fuga del Podest\u00e0, il quale riusc\u00ec a ritornare nel paese solo grazie alla scorta effettuata da parte dei carabinieri reali. In seguito a questo episodio, successivamente nel 1928, i comuni di Trebecco e Caminata saranno privati della loro autonomia, venendo aggregati al comune di Nibbiano con la motivazione di aver preso parte ad attivit\u00e0 antifasciste.\nIl \"nuovo\" circondario di Bobbio gi\u00e0 modificato nel 1926 ebbe un'esistenza effimera: nel 1927 il riordino delle circoscrizioni provinciali comport\u00f2 la soppressione di tutti i circondari italiani.\nComuni.\nIl circondario di Bobbio fino al 1926 comprendeva i comuni di Bobbio, Caminata, Cerignale, Coli, Corte Brugnatella, Ottone, Pecorara, Romagnese, Ruino, Trebecco, Zavattarello e Zerba."}
{"id": "4507886", "revid": "599013", "url": "https://it.wikipedia.org/wiki?curid=4507886", "title": "Andrea Raimondi", "text": "Carriera.\nClub.\nInizia a muovere i prima passi quando aveva appena cinque anni nella Gregorense. Verso i dieci anni il Padova e il Cittadella lo hanno notato ed hanno cominciato a richiederlo. Dopo varie indecisioni, la famiglia scelse il Padova.\nDebutta tra i professionisti il 30 novembre 2008 in Padova-Pergocrema (0-0). Nel mercato invernale viene mandato in prestito alla Sangiovannese in Seconda Divisione; qui gioca anche la stagione successiva. Qui segna il suo primo gol da professionista il 17 maggio 2009 in Atletico Roma-Sangiovannese (0-1).\nNell'estate 2010 passa in prestito alla Juve Stabia dove gioca due stagioni, ottenendo nella stagione 2010-2011 la promozione in Serie B.\nTornato a Padova viene aggregato alla prima squadra. Debutta il 5 ottobre 2012 nel derby contro l'Hellas Verona andando anche a segno, siglando cos\u00ec la vittoria per (2-1) a favore dei biancoscudati.\nIl 13 novembre 2013 con l'arrivo dell'attaccante Tommaso Rocchi, il contratto che lo legava al Padova fino al termine della stagione 2013-2014 viene rescisso per far posto all'attaccante ex Lazio. Successivamente il Padova annuncia che a gennaio 2014 con la riapertura del calciomercato la societ\u00e0 avrebbe offerto al giocatore un nuovo contratto, con conseguente prolungamento fino al 30 giugno 2015.. Tuttavia il 10 gennaio 2014 il Trapani annuncia l'accordo a parametro zero con il giocatore che indossa la maglia numero 10. Debutta con il Trapani l'8 marzo nella sfida contro il persa 2-0.\nIl 17 agosto viene convocato per la partita di Coppa Italia Trapani-Cremonese 1-2, mentre il 30 agosto viene convocato per la partita di campionato Pescara-Trapani 0-0. Il 1\u00ba settembre passa a titolo definitivo fino al 30 giugno 2016 all'Unione Venezia in Lega Pro.\nIl 4 agosto 2015 passa a titolo definitivo al Cosenza, con cui totalizza 18 presenze nel girone d'andata.\nA febbraio 2016 passa a titolo definitivo al Benevento, ma nel mese di marzo subisce una lesione al legamento crociato anteriore che lo costringe a saltare il resto della stagione.\nIl 31 agosto 2016 si svincola dal Benevento.\nNazionale.\nTra le nazionali giovanili ha giocato con l'Under-16 (13 presenze su 4 convocazioni), l'Under-17 (5 presenze e 1 gol su 6 convocazioni) e la B (2 presenze su 2 convocazioni).\nStatistiche.\nPresenze e reti nei club.\n\"Statistiche aggiornate al 30 giugno 2016.\""}
{"id": "4507889", "revid": "92723", "url": "https://it.wikipedia.org/wiki?curid=4507889", "title": "Pajdu\u0161ko horo", "text": "Pajdu\u0161ko horo o Pajdu\u0161ko oro (, , ) \u00e8 un ballo tradizionale dei Balcani in 5 tempi divisi in 2 unit\u00e0 veloci e 3 lente. In Bulgaria, fa parte della tradizione delle regioni settentrionali.\nCome in molti balli tradizionali dei Balcani, ogni regione o anche ogni paese hanno una versione particolare del ballo.\nTradizionalmente \u00e8 un ballo maschile, ma oggi \u00e8 anche ballato da donne.\nLa danza in Macedonia del Nord \u00e8 anche conosciuta come la \"danza ubriaca\" e si crede sia stata portata dalla Turchia, centinaia di anni fa nei primi tempi dell'occupazione ottomana della Macedonia.\nLa danza viene ballata anche in Turchia, in particolare da turchi di discendenza macedone."}
{"id": "4507892", "revid": "287204", "url": "https://it.wikipedia.org/wiki?curid=4507892", "title": "Episodi de Le avventure di Gene Autry (seconda stagione)", "text": "La seconda stagione della serie televisiva Le avventure di Gene Autry \u00e8 andata in onda negli Stati Uniti dal 6 ottobre 1951 al 30 marzo 1952 sulla CBS."}
{"id": "4507900", "revid": "305108", "url": "https://it.wikipedia.org/wiki?curid=4507900", "title": "Rosetta Blundo", "text": ""}
{"id": "4507903", "revid": "287204", "url": "https://it.wikipedia.org/wiki?curid=4507903", "title": "Episodi de Le avventure di Gene Autry (terza stagione)", "text": "La terza stagione della serie televisiva Le avventure di Gene Autry \u00e8 andata in onda negli Stati Uniti dal 14 luglio 1953 al 6 ottobre 1953 sulla CBS."}
{"id": "4507904", "revid": "305108", "url": "https://it.wikipedia.org/wiki?curid=4507904", "title": "Rosetta Enza Blundo", "text": ""}
{"id": "4507908", "revid": "154893", "url": "https://it.wikipedia.org/wiki?curid=4507908", "title": "Abate fetel", "text": ""}
{"id": "4507911", "revid": "287204", "url": "https://it.wikipedia.org/wiki?curid=4507911", "title": "Episodi de Le avventure di Gene Autry (quarta stagione)", "text": "La quarta stagione della serie televisiva Le avventure di Gene Autry \u00e8 andata in onda negli Stati Uniti dal 6 luglio 1954 al 2 ottobre 1954 sulla CBS."}
{"id": "4507912", "revid": "184755", "url": "https://it.wikipedia.org/wiki?curid=4507912", "title": "Circondario di Prato", "text": "Il circondario di Prato era uno dei circondari in cui era suddivisa la provincia di Firenze.\nStoria.\nIl circondario di Prato venne istituito nel 1925, distaccando sei comuni (Prato, Calenzano, Cantagallo, Carmignano, Montemurlo e Vernio) dal circondario di Firenze e uno (Tizzana) dal circondario di Pistoia.\nIl circondario ebbe un'esistenza effimera: nel 1927 il riordino delle circoscrizioni provinciali comport\u00f2 la soppressione di tutti i circondari italiani.\nComuni.\nIl circondario di Prato comprendeva i comuni di Calenzano, Cantagallo, Carmignano, Montemurlo, Prato, Tizzana e Vernio."}
{"id": "4507913", "revid": "71433", "url": "https://it.wikipedia.org/wiki?curid=4507913", "title": "Only God Forgives", "text": ""}
{"id": "4507915", "revid": "1632387", "url": "https://it.wikipedia.org/wiki?curid=4507915", "title": "Adept (gruppo musicale)", "text": "Gli Adept sono una band svedese post-hardcore formatasi a Trosa nel 2004.\nHanno pubblicato 3 EP e 4 album fino ad oggi: Another year of disaster nel 2009, Death Dealers nel 2011, Silence the world nel 2013, e il loro ultimo album, Sleepless nel 2016.\nBiografia.\nFormazione.\nLa band \u00e8 stata fondata nel 2004 ed \u00e8 composta da Robert Ljung (voce), Jerry Repo (chitarra) Filip Brandelius (basso), Gabriel Hellmark (batteria) e Gustav Lithammer (chitarra). Durante il primo anno, hanno pubblicato il primo demo, \"Hopeless Illusions\" autoprodotto. Anche il loro primo EP, uscito un anno dopo, \u00e8 stato finanziato in proprio. Il secondo EP, \"The Rose Will Decay\" \u00e8 stato invece pubblicato con una corretta produzione. Visto il grande successo e la rapida crescita della band, Panic &amp; Action venne a conoscenza del gruppo e gli propose il primo contratto discografico.\nPanic &amp; Action e successo.\nNel 4 febbraio del 2009, gli Adept hanno pubblicato il loro primo album completo, \"Another Year of Disaster\". Nel 2010, gli Adept andarono in tourn\u00e9e in Germania con la band Her Bright Skies, anch'essa sotto contratto con Panic &amp; Action. Le tappe del tour furono Amburgo, Berlino, Osnabr\u00fcck, Monaco di Baviera, Stoccarda e Colonia. Nell'agosto del 2010, gli Adept cominciano a lavorare al secondo album. Collaborarono con Fredrik Nordstr\u00f6m, un esperto produttore di musica che aveva gi\u00e0 lavorato con gli In Flames, i Bring Me the Horizon e gli At the Gates. L'11 marzo del 2011, pubblicarono il loro secondo album \"Death Dealers\".\nGli Adept compirono il loro primo tour europeo iniziando dalla Svezia per poi passare in Francia, Russia, Finlandia, Norvegia, Repubblica Ceca, Danimarca, Ungheria e Italia. Nel mese di maggio parteciparono ad alcuni spettacoli in Germania e quindi partirono insieme agli As Blood Runs Black, Caliban e i For Today per un altro tour europeo. Nello stesso tour suonarono anche in Austria. La band ha suonato come opener degli August Burns Red.\nDiscografia.\nVideo Musicali"}
{"id": "4507917", "revid": "602145", "url": "https://it.wikipedia.org/wiki?curid=4507917", "title": "Aglio e olio", "text": ""}
{"id": "4507918", "revid": "74173", "url": "https://it.wikipedia.org/wiki?curid=4507918", "title": "Ulrich K. Laemmli", "text": "Laemmli \u00e8 stato un pioniere nell'analisi della struttura dei cromosomi ed \u00e8 noto per aver affinato la tecnica della SDS-PAGE, una procedura ampiamente utilizzata per la separazione elettroforetica delle proteine. La sua pubblicazione su \"Nature\" del 1970 sulla descrizione della tecnica elettroforetica \u00e8 tra gli articoli accademici pi\u00f9 citati di sempre in ambito biologico.\nRicerca.\nLa sua produzione scientifica riguarda principalmente lo studio dell'organizzazione dei cromosomi e della cromatina all'interno dei nuclei cellulari.\nUno dei suoi contributi maggiori fu il miglioramento della SDS-PAGE, una tecnica elettroforetica gi\u00e0 molto diffusa per la separazione delle proteine. Il \"Laemmli buffer\" da lui descritto nel 1970 \u00e8 una soluzione a base di Tris-HCl contenente glicerolo, SDS, beta-mercaptoetanolo e il colorante blu di bromofenolo utilizzata per il caricamento dei campioni proteici in elettroforesi su gel di poliacrilammide.\nRiconoscimenti.\nNel 1996 venne insignito del Premio Louis-Jeantet per la medicina per i suoi studi sulla struttura dei cromosomi.\nNel 2006 \u00e8 stato eletto membro dell'American Association for the Advancement of Science."}
{"id": "4507919", "revid": "22356", "url": "https://it.wikipedia.org/wiki?curid=4507919", "title": "Cimoliasauridae", "text": ""}
{"id": "4507921", "revid": "686936", "url": "https://it.wikipedia.org/wiki?curid=4507921", "title": "Jamie Collins", "text": "Carriera professionistica.\nNew England Patriots.\nCollins fu scelto nel corso del secondo giro del Draft 2013 dai New England Patriots. Debutt\u00f2 come professionista nella vittoria della settimana 1 contro i Buffalo Bills. Nella sua prima stagione regolare disput\u00f2 tutte le 16 partite, nove delle quali come titolare, mettendo a segno 43 tackle e 3 passaggi deviati.\nNella gara del secondo turno di playoff vinta contro gli Indianapolis Colts, Collins disput\u00f2 una grande prova mettendo a segno un intercetto e un sack su Andrew Luck.\nNella stagione regolare 2014, Collins guid\u00f2 i Patriots con 116 tackle. Un anno dopo intercett\u00f2 ancora Luck nella finale della AFC con New England che vinse per 45-7, qualificandosi per il Super Bowl XLIX, vinto contro i Seattle Seahawks.\nNel secondo turno della stagione 2015, Collins mise a segno un nuovo primato personale di 2,5 sack sul quarterback dei Bills Tyrod Taylor. A fine stagione fu convocato per il primo Pro Bowl in carriera ed inserito nel Second-team All-Pro dopo avere guidato la NFL con cinque fumble forzati.\nCleveland Browns.\nIl 31 ottobre 2016, Collins fu scambiato coi Cleveland Browns in cambio di una scelta al terzo giro del Draft 2017.\nIl 23 gennaio 2017, Collins firm\u00f2 un contratto quadriennale del valore di 50 milioni di dollari con i Browns. Nel corso della settimana 10 contro i Detroit Lions si infortun\u00f2 al legamento mediale collaterale, perdendo tutto il resto della stagione 2017.\nRitorno ai Patriots.\nDopo essere stato svincolato, nel 2019 Collins firm\u00f2 per fare ritorno ai Patriots. Nel secondo turno della stagione 2019 intercett\u00f2 due passaggi di Ryan Fitzpatrick dei Dolphins, ritornandone uno in touchdown. Nella settimana 8 si vendic\u00f2 dei suoi ex Browns con un massimo stagionale di 13 placcaggi e 1,5 sack nella vittoria per 27-13.\nDetroit Lions.\nIl 16 marzo 2020, Collins firm\u00f2 con i Detroit Lions un contratto triennale del valore di 30 milioni di dollari."}
{"id": "4507926", "revid": "547034", "url": "https://it.wikipedia.org/wiki?curid=4507926", "title": "Episodi de Le avventure di Gene Autry (quinta stagione)", "text": "La quinta stagione della serie televisiva Le avventure di Gene Autry \u00e8 andata in onda negli Stati Uniti dal 1\u00ba ottobre 1955 al 24 dicembre 1955 sulla CBS."}
{"id": "4507927", "revid": "287204", "url": "https://it.wikipedia.org/wiki?curid=4507927", "title": "Jamar Taylor", "text": "Carriera professionistica.\nMiami Dolphins.\nConsiderato uno dei migliori cornerback disponibili nel Draft 2013, Taylor fu scelto nel corso del secondo giro dai Miami Dolphins. Debutt\u00f2 come professionista nel Monday Night Football della settimana 4 contro i New Orleans Saints mettendo a segno un tackle. La sua stagione da rookie si concluse con 3 tackle in 9 presenze, nessuna come titolare. L'anno successivo trov\u00f2 maggior spazio, disputando 12 partite, di cui le prime tre come titolare, con 30 tackle.\nCleveland Browns.\nIl 30 aprile 2016, Taylor fu scambiato coi Cleveland Browns.\nArizona Cardinals.\nNel 2018 Taylor fu scambiato con gli Arizona Cardinals per una scelta del sesto giro del draft 2020."}
{"id": "4507928", "revid": "339392", "url": "https://it.wikipedia.org/wiki?curid=4507928", "title": "Aristonectidae", "text": ""}
{"id": "4507931", "revid": "339392", "url": "https://it.wikipedia.org/wiki?curid=4507931", "title": "Aristonectidi", "text": ""}
{"id": "4507934", "revid": "115906348", "url": "https://it.wikipedia.org/wiki?curid=4507934", "title": "Amicale Football Club", "text": "L'Amicale Football Club era una societ\u00e0 calcistica di Port Vila, capitale delle isole Vanuatu. \u00c8 stata una delle pi\u00f9 prestigiose societ\u00e0 calcistiche di questo arcipelago dell'Oceania.\nStoria.\nNel 2011 e nel 2014 \u00e8 stata finalista dell'OFC Champions League, la Coppa dei Campioni dell'Oceania, sconfitta in entrambe le occasioni dai neozelandesi dell'Auckland City FC.\nGioca attualmente nel Vanuatu Premia Divisen, la principale competizione per club del paese. Ha vinto sei campionati nazionali, dal 2010 al 2015, interrompendo cos\u00ec l'egemonia del Tafea FC che dominava il campionato di Vanuatu dal 1994. Il team, gi\u00e0 sponsorizzato dalla italo-singaporese \"Antino Antani Fashion\" nella coppa 2013, ha allestito una squadra internazionale con forte presenza italiana per disputare l'edizione 2015 dell'OFC Champions League, dove per\u00f2 si \u00e8 trovato sbarrato l'accesso alle semifinali dai neozelandesi dell'Auckland City FC, laureatisi poi campioni continentali. Per la fase finale della OFC Champions League 2016 la squadra \u00e8 stata affidata all'allenatore italiano Mauro Bertoni, che guida una rosa con sei giocatori italiani .\nIl 13 agosto 2019, dopo novant'anni di calcio, ha annunciato il proprio scioglimento in seguito ad una sanzione di 6000 franchi svizzeri imposta dalla FIFA in relazione al FIFA Transfer Matching System."}
{"id": "4507937", "revid": "33689", "url": "https://it.wikipedia.org/wiki?curid=4507937", "title": "Deadlock 2", "text": ""}
{"id": "4507938", "revid": "184755", "url": "https://it.wikipedia.org/wiki?curid=4507938", "title": "Brixia", "text": ""}
{"id": "4507940", "revid": "686936", "url": "https://it.wikipedia.org/wiki?curid=4507940", "title": "Vance McDonald", "text": "Carriera professionistica.\nSan Francisco 49ers.\nMCDonald fu scelto nel corso del secondo giro (55\u00ba assoluto) del Draft NFL 2013 dai San Francisco 49ers. Debutt\u00f2 come professionista nella vittoria della settimana 1 sui Green Bay Packers in cui ricevette un passaggio da 25 yard da Colin Kaepernick. La sua stagione da rookie si concluse con 119 yard ricevute in 15 presenze, di cui 4 come titolare.\nNella pre-stagione 2014, McDonald divenne il primo giocatore della storia dei 49ers a segnare un touchdown nell'appena inaugurato Levi's Stadium. Nella sua seconda stagione regolare disput\u00f2 8 gare (4 come titolare), con 2 ricezioni per 30 yard.\nPittsburgh Steelers.\nIl 29 agosto 2017, i 49ers scambiarono McDonald e una scelta del quinto giro del Draft 2018 Pittsburgh Steelers in cambio della scelta del quarto giro degli Steelers. Si ritir\u00f2 dopo la stagione 2020."}
{"id": "4507945", "revid": "267975", "url": "https://it.wikipedia.org/wiki?curid=4507945", "title": "Cattedrali in Nicaragua", "text": "Questa \u00e8 una lista delle cattedrali del Nicaragua."}
{"id": "4507949", "revid": "1543377", "url": "https://it.wikipedia.org/wiki?curid=4507949", "title": "Wilshire Boulevard", "text": "Wilshire Boulevard (pron.: /\u02c8w\u026al\u0283\u0259r/ wil-sh\u0259r) \u00e8 una delle principali arterie stradali est-ovest della citt\u00e0 di Los Angeles in California, negli Stati Uniti.\nIl nome deriva da Henry Gaylord Wilshire (1861\u20131927), un nativo dell'Ohio che fece fortuna col lavoro nei campi e con le miniere d'oro.\nHenry Wilshire cominci\u00f2 quello che sarebbe diventato il Wilshire Boulevard negli anni novanta del XIX secolo.\nPercorre 25,48 chilometri dalla Grand Avenue nella Downtown Los Angeles fino alla Ocean Avenue nella citt\u00e0 di Santa Monica."}
{"id": "4507956", "revid": "767487", "url": "https://it.wikipedia.org/wiki?curid=4507956", "title": "Michael Siegfried", "text": "Carriera.\nClub.\nAlla fine della stagione 2012-2013, il Thun gli rinnova il contratto per altri due anni."}
{"id": "4507960", "revid": "1659756", "url": "https://it.wikipedia.org/wiki?curid=4507960", "title": "D.J. Swearinger", "text": "Carriera.\nHouston Texans.\nConsiderato una delle migliori safety disponibili nel Draft 2013, Swearinger fu scelto nel corso del secondo giro dagli Houston Texans. Debutt\u00f2 come professionista nella settimana 1 contro i San Diego Chargers mettendo a segno 2 tackle. Il primo intercetto in carriera lo fece registrare nella settimana 10 su Carson Palmer degli Arizona Cardinals. La sua stagione da rookie si concluse con 71 tackle, un intercetto e un fumble forzato disputando tutte le 16 partite, 10 delle quali come titolare.\nNella prima partita della stagione 2014, Swearinger mise a segno il primo sack in carriera, oltre a forzare un fumble, nella vittoria sui Washington Redskins. La sua seconda annata si chiuse con 73 tackle, 2 intercetti e 3 fumble forzati.\nTampa Bay Buccaneers.\nDopo essere stato svincolato dai Texans l'11 maggio 2015, il giorno successivo Swearinger firm\u00f2 coi Tampa Bay Buccaneers.\nWashington Redskins.\nIl 9 marzo 2017, Swearinger firm\u00f2 con i Washington Redskins.\nArizona Cardinals.\nNel 2019 Swearinger firm\u00f2 con gli Arizona Cardinals."}
{"id": "4507965", "revid": "767487", "url": "https://it.wikipedia.org/wiki?curid=4507965", "title": "Mr. Pip", "text": "Mr. Pip \u00e8 un film del 2012 scritto e diretto da Andrew Adamson, con protagonisti Hugh Laurie e Kerry Fox.\nLa pellicola \u00e8 l'adattamento cinematografico del romanzo \"Mister Pip\" di Lloyd Jones.\nTrama.\nMr. Watts \u00e8 l'ultimo bianco rimasto nell'isola della Papua Nuova Guinea dopo la chiusura delle frontiere. Senza abbattersi, decide di insegnare ai bambini del luogo aprendo una scuola. Il testo che utilizza per la loro conoscenza e formazione \u00e8 il romanzo \"Grandi speranze\", di Charles Dickens. Quando l'esercito si avvicina con l'ordine di distruggere l'esercito ribelle ed uccidere ogni suo membro, la piccola Matilda, trasportata dalle avventure del protagonista, narrate nel romanzo di Dickens, scrive sulla spiaggia la parola \"Pip\", creando nella mente dei capi del governo e dell'esercito, l'illusione che Pip sia il soprannome del capo dei ribelli, a cui cominceranno a dare una caccia spietata e violenta.\nProduzione.\nLe riprese del film si svolgono tra Nuova Zelanda, Papua Nuova Guinea e l'isola di Bougainville.\nPromozione.\nIl primo trailer del film viene pubblicato online il 25 aprile 2013.\nDistribuzione.\nLa pellicola \u00e8 stata presentata al Toronto International Film Festival il 9 settembre 2012."}
{"id": "4507966", "revid": "287204", "url": "https://it.wikipedia.org/wiki?curid=4507966", "title": "Episodi di Lux Video Theatre (prima stagione)", "text": "La prima stagione della serie televisiva Lux Video Theatre \u00e8 andata in onda negli Stati Uniti dal 2 ottobre 1950 al 25 giugno 1951 sulla CBS."}
{"id": "4507972", "revid": "1305772", "url": "https://it.wikipedia.org/wiki?curid=4507972", "title": "Troublemaker (Olly Murs)", "text": "Troublemaker \u00e8 un singolo del cantautore pop britannico Olly Murs, pubblicato il 12 ottobre 2012 come primo estratto dal terzo album in studio \"Right Place Right Time\".\nDescrizione.\n\"Troublemaker\" \u00e8 stato scritto da Olly Murs insieme a Claude Kelly e Steve Robson, con cui ha scritto anche i suoi successi precedenti \"Please Don't Let Me Go\" e \"Dance with Me Tonight\".\nCome detto dall'artista, il brano parla \"di quella ragazza speciale che non puoi scrollarti di dosso, anche se sai che dovresti perch\u00e9, diciamocelo, ha un lato un po' selvaggio.\"\nInoltre inizialmente Olly, non si aspettava che Flo Rida avrebbe accettato di collaborare al brano, dicendo: \"abbiamo mandato la canzone al suo staff e gli \u00e8 piaciuta molto\" e il rapper ha detto: \"Voglio davvero realizzare il brano\". Flo Rida ha parlato di Murs e della sua apparizione nel brano, durante un'intervista promozionale per il suo singolo \"I Cry\" nello show \"Daybreak\" su ITV, il 26 settembre 2012. Dicendo: \"Sono molto eccitato, [la mia casa discografica ha detto] abbiamo questo disco di un ragazzo di nome Olly, appena l'ho sentito, ho detto, conosco un disco di successo quando lo sento e probabilmente avr\u00f2 la possibilit\u00e0 di incontrarlo presto\".\nIl brano \u00e8 stato presentato in anteprima nel Regno Unito l'8 ottobre 2012 su Capital FM, la premiere \u00e8 stata seguita da un video lyrics pubblicato sul account YouTube del cantante e inoltre al momento del debutto del disco, Murs ha svelato che originariamente \"Troublemaker\" doveva essere il secondo singolo dell'album e \"Army of Two\" il primo. Ma questa idea \u00e8 stata abbandonata a causa del lavoro di Murs in America.\nComposizione.\nil brano ha una durata di 3:06 minuti ed \u00e8 una canzone up tempo con influenze di: soul, pop, funk rock e hip hop. Secondo lo spartito pubblicato dal'Alfred Music Publishing, il brano \u00e8 scritto in chiave di Do Minore ed ha un BPM di 108. Descritta come un \"allegro inno pop\", la base musicale della canzone consiste in un ritmo leggermente funky, accompagnato dal suono di chitarre elettriche, ragioni per cui il brano \u00e8 stato comparato ai successi dei Maroon 5.\nRicezione.\nCritica.\nLa canzone ha ricevuto recensioni positive da parte della critica: il \"Seventeen\" ha scritto che il brano \u00e8 \"ottimista e altrettanto orecchiabile\" come il precedente singolo di Murs \"Heart Skips a Beat\", Amy Sciarretto di \"PopCrush\" l'ha definita \"un'emozione pop up tempo\", John Aizlewood di \"BBC Music\" ha favorito l'apparizione di Flo Rida descrivendolo come un \"cameo coinvolgente\", Robert Copsey di \"Digital Spy\" ha dato alla canzone una valutazione di quattro su cinque, elogiando la sua composizione, ma ha criticato l'apparizione di Flo Rida, descrivendola come \"confusa, [...] ma se rende Olly un successo attraverso lo stagno , supponiamo di poterlo far scorrere\" e Robbie Daw di Idolator ha fatto eco ai commenti di Copsey, che descrivevano il brano \"un totale vincitore del disco-pop, e sarebbe rimasta indipendente senza Flo Rida\". La canzone \u00e8 stata nominata come miglior singolo britannico ai BRIT Awards 2013, che si sono tenuti il 20 febbraio 2013, dove vinse il brano \"Skyfall\" di Adele.\nSuccesso commerciale.\nIl singolo \u00e8 stato distribuito per la prima volta nei Paesi Bassi il 18 ottobre 2012 e ha raggiunto laposizione n.98 della classifica dei 100 migliori singoli. Nel Regno Unito, ha debuttato al primo posto con 121.000 copie il 2 dicembre, segnato il quarto singolo di Flo Rida nel Regno Unito. Alla seconda settimana dalla pubblicazione, la canzone ha mantenuto il primo posto insieme al suo album \"Right Place Right Time\", facendo ottenere ha Murs il suo primo \"chart double\", \u00e8 stato il quarto nel 2012 a realizzare quell'impresa dopo Gary Barlow, Robbie Williams e One Direction. \"Troublemaker\" ha venduto oltre 441.000 copie nel Regno Unito nel 2012, diventando il 29\u00b0 brano pi\u00f9 venduto dell'anno ed a novembre 2016, ha venduto 765.000 copie diventando cos\u00ec la seconda canzone di Murs pi\u00f9 venduta di Murs dopo \"Dance with Me Tonight\".\nla canzone ha debuttato al n.19 sulla Australian Singles Chart il 9 dicembre 2012, diventando il secondo debutto pi\u00f9 alto della settimana, la settimana seguente la canzone entr\u00f2 nella top-ten raggiungendo la quarta posizione (di picco), ed \u00e8 stata certificata doppio platino dall'Australian Recording Industry Association con 140.000 coppie vendute. il brano entr\u00f2 anche nella classifica dei singoli in Nuova Zelanda al numero quattordici nel 10 dicembre 2012, dando a Murs il suo primo singolo a figurare in quel paese, Alla quarta settimana di presenza della canzone nella classifica, ha superato la top-10 raggiungendo il numero otto ed \u00e8 rimasta in quella posizione per due settimane e il 14 gennaio 2014 raggiunse al posizione numero sette ed ha ricevuto una certificazione d'oro dalla Recording Industry Association of New Zelanda (RIANZ), con 7.500 copie vendute.\nIl 31 dicembre 2012 il brano ha debuttato al numero 38 nella classifica della Pop Chart Billboard. Il 24 gennaio 2013, debutt\u00f2 al numero 87 della \"Billboard\" Hot 100 e ha continuato a scalare la classifica ogni settimana, fino al n.25 che \u00e8 stata la posizione pi\u00f9 alta mai raggiunta da un brano di Murs negli Stati Uniti. A maggio del solito anno, ha venduto oltre un milione di download negli USA.\nVideo musicale.\nAntefatti.\nIl videoclip ufficiale \u00e8 stato girato a Los Angeles in California, per due giorni, il 21 e il 22 settembre 2012. La trama del video ruota intorno a Murs e una ragazza che essendo \"cos\u00ec sfacciata\" continua a essere licenziata dai suoi lavori, e per coincidenza, continua ad incontrare Olly.\" Flo Rida ha registrato la sua parte di video separatamente a Miami in Florida il 30 settembre, ha pubblicato una foto del luogo delle riprese sul suo account Instagram lo stesso giorno. \"The Sun\" aveva pubblicato alcune foto di Murs dalle riprese del video l'8 ottobre 2012, ed il video \u00e8 stato pubblicato sul account YouTube di Murs il 22 ottobre 2012 e ha pi\u00f9 di 149 milioni di visualizzazioni.\nSinossi.\nIl video inizia con Murs che entra in un bar, dove vede una giovane cameriera (interpretata dall'attrice Danielle Beckwith) che lavora come l\u00ec. Lei rovescia dell'acqua su un cliente per vendicarsi perch\u00e9 gli aveva toccato il fondo schiena ed e stata licenziata dal suo capo. Successivamente, Murs incontra di nuovo la donna, che ora lavora in un negozio di dischi e li guarda (incluso uno che ha una foto di Murs e su di esso c'\u00e8 scritto \"Greatest Hits\" di Olly Murs). La ragazza indossa delle cuffie, e non sente un cliente le sta chiedendo delle informazioni e viene licenziata di nuovo. Poi, Murs la vede mentre lavora in un negozio di vestiti dove sta vestendo dei manichini, ma quando nota che Murs la sta guardando, finisce per farli cadere e lascia il negozio. Flo Rida appare in un tabellone su una spiaggia accanto a un'auto di lusso con al suo interno due donne vestite in bikini. Il video si conclude con Murs che rivede la donna, questa volta in una discoteca con degli amici, dove la ragazza accidentalmente colpisce un uomo con un vassoio di bevande, scatenando un'ulteriore catena di eventi. Murs viene in suo soccorso e i due iniziano a correre verso l'uscita, ma vengono fermati da uno dei buttafuori del club e lo schermo si oscura con la scritta \"Troublemaker\".\nSpettacoli dal vivo.\nIl 5 novembre 2012, ha caricato una performance live di \"Troublemaker\" sul suo account Youtube ufficiale. La performance dal vivo mostrava una versione alternativa della canzone, supportata da una sezione di archi e da cori. Trent Maynard di \"4Music\" ha descritto la performance come: \"sbalorditiva\" e ha elogiato Murs per la sua \"voce impeccabile\" e la sua \"potenza stellare\" senza la presenza di Flo Rida. Il brano \u00e8 stato presentato per la prima volta il 12 ottobre 2012 al concerto \"Love Music Live\" organizzato da Heart Radio a Londra e successivamente il 18 novembre 2012, nella nona stagione di \"The X Factor UK\".\nNegli Stati Uniti, ha eseguito il brano per la prima volta durante lo show \"Live! with Kelly and Michael\" il 23 gennaio 2013 inoltre ha anche eseguito una versione acustica della canzone per la sessione \"Next Big Things\" della rivista \"Billboard\" insieme al brano \"Heart Skips a Beat\". Ad aprile, \u00e8 apparso nella quinta stagione della serie drammatica americana, \"90210\" come se stesso, e ha cantato \"Troublemaker e\" \"Right Place Right Time\".\nDurante il \"Never Been Better Tour\", ha cantato la canzone da solista, ma nelle date de The O2 Arena di Londra e alla Liverpool Echo Arena, Murs era affiancato da Robbie Williams (a Londra) e John Bishop (a Liverpool)."}
{"id": "4507977", "revid": "785863", "url": "https://it.wikipedia.org/wiki?curid=4507977", "title": "Piera Vidale", "text": "Ebbe una relazione con Franco Latini da cui nacque Fabrizio Vidale."}
{"id": "4507981", "revid": "149485", "url": "https://it.wikipedia.org/wiki?curid=4507981", "title": "Campionati europei di triathlon del 2013", "text": "I Campionati europei di triathlon del 2013 (XXIX edizione) si sono tenuti ad Alanya, Turchia in data 14 giugno 2013.\nLa gara maschile \u00e8 stata vinta dal russo Ivan Vasil'ev, mentre quella femminile dall'olandese Rachel Klamer.\nSi sono aggiudicati il titolo europeo nella categoria \"junior\" rispettivamente il francese Dorian Coninx e la britannica Georgia Taylor-Brown.\nLa gara valida per il titolo di campione d'europa del 2013, nella categoria \"under 23\", si \u00e8 svolta, invece, a Holten, nei Paesi Bassi, il 27 giugno 2013. Tra gli uomini ha trionfato lo svizzero Florin Salvisberg, mentre tra le donne la britannica Lois Rosindale."}
{"id": "4507983", "revid": "124123", "url": "https://it.wikipedia.org/wiki?curid=4507983", "title": "Anne Crawford Flexner", "text": " Era figlia di Thomas Crawford, noto scultore statunitense\nAutrice di pi\u00e8ce teatrali di successo, scrisse anche opere per l'infanzia. Organizz\u00f2 l'associazione dei drammaturghi professionisti che in seguito sarebbe diventata la \"Dramatists Guild of the Author's League of America\".\nFamiglia.\nIl marito, Abraham Flexner (1866-1959), fu un noto educatore che contribu\u00ec attivamente a riformare l'educazione medica e fu uno dei fondatori dell'Institute for Advanced Study di Princeton. Dal loro matrimonio nacque una figlia, Eleanor (1908-1995), illustre studiosa e pioniera degli studi sulle donne. Suo cognato, Simon Flexner, il fratello maggiore di Abraham (1863-1946), fu un noto medico, scienziato e amministratore, professore di patologia, primo direttore dell'Istituto Rockefeller per la ricerca medica, organismo che, in seguito, avrebbe preso il nome di Universit\u00e0 Rockefeller."}
{"id": "4507987", "revid": "287204", "url": "https://it.wikipedia.org/wiki?curid=4507987", "title": "Episodi di Lux Video Theatre (seconda stagione)", "text": "La seconda stagione della serie televisiva Lux Video Theatre \u00e8 andata in onda negli Stati Uniti dal 27 agosto 1951 al 25 agosto 1952 sulla CBS."}
{"id": "4507988", "revid": "861126", "url": "https://it.wikipedia.org/wiki?curid=4507988", "title": "Shahar e Shalim", "text": ""}
{"id": "4507990", "revid": "287204", "url": "https://it.wikipedia.org/wiki?curid=4507990", "title": "Griffin (personaggio)", "text": ""}
{"id": "4507995", "revid": "62748", "url": "https://it.wikipedia.org/wiki?curid=4507995", "title": "Episodi di Lux Video Theatre (terza stagione)", "text": "La terza stagione della serie televisiva Lux Video Theatre \u00e8 andata in onda negli Stati Uniti dal 1\u00ba settembre 1952 al 27 agosto 1953 sulla CBS."}
{"id": "4507996", "revid": "767487", "url": "https://it.wikipedia.org/wiki?curid=4507996", "title": "Soho Dreams", "text": "Soho Dreams \u00e8 il quarto album discografico del gruppo musicale inglese Secret Affair, pubblicato nel dicembre 2012 dalla I-Spy Records."}
{"id": "4507998", "revid": "349054", "url": "https://it.wikipedia.org/wiki?curid=4507998", "title": "Episodi di Lux Video Theatre (quarta stagione)", "text": "La quarta stagione della serie televisiva Lux Video Theatre \u00e8 andata in onda negli Stati Uniti dal 3 settembre 1953 al 24 giugno 1954 sulla CBS."}
{"id": "4508012", "revid": "1605525", "url": "https://it.wikipedia.org/wiki?curid=4508012", "title": "Episodi di Lux Video Theatre (quinta stagione)", "text": "La quinta stagione della serie televisiva Lux Video Theatre \u00e8 andata in onda negli Stati Uniti dal 26 agosto 1954 al 22 settembre 1955 sulla NBC."}
{"id": "4508014", "revid": "62748", "url": "https://it.wikipedia.org/wiki?curid=4508014", "title": "Editti di A\u015boka", "text": "Gli editti di A\u015boka sono una raccolta di 33 iscrizioni presenti sui Pilastri di A\u015boka, nonch\u00e9 su massi e pareti di caverne, fatte dall'imperatore A\u015boka della dinastia Maurya durante il suo regno dal 269 a.C. al 231 a.C. Queste iscrizioni sono disperse in tutte le aree degli odierni Bangladesh, India, Nepal e Pakistan e rappresentano le prime prove tangibili del Buddhismo. Gli editti descrivono in dettaglio la prima ampia espansione del Buddhismo attraverso la promozione di uno dei pi\u00f9 potenti re della storia indiana. Secondo gli editti, la diffusione del proselitismo buddhista durante questo periodo arriv\u00f2 fino al Mediterraneo, e furono creati molti monumenti buddhisti.\nQueste iscrizioni proclamano le credenze di A\u015boka nel concetto buddhista di \"dharma\" e i suoi sforzi per svilupparlo durante tutto il suo regno. Sebbene siano menzionati il Buddhismo e Buddha, gli editti si focalizzano su precetti sociali e morali, piuttosto che su specifiche pratiche religiose o sulla dimensione filosofica del Buddhismo.\nIn queste iscrizioni, A\u015boka si riferisce a s\u00e9 stesso come \"Prediletto degli Dei\" e \"Re Priya-darshi.\" L'identificazione di Re Priya-darshi con A\u015boka fu confermata da un'iscrizione scoperta nel 1915 da C. Beadon, un ingegnere minerario aurifero britannico, a Maski, un villaggio nel distretto di Raichur del Karnataka. Un altro editto minore su roccia si trova nel villaggio di Gujarra nel distretto di Datia del Madhya Pradesh. Questo mostra anche il nome \"Asoka\" in aggiunta al solito \"Devanam Piyadasi\". Le iscrizioni trovate nella parte orientale dell'India erano scritte nella lingua magadhi, usando la scrittura brahmi. Nella parte occidentale dell'India, la lingua usata \u00e8 pi\u00f9 vicina al sanscrito, utilizzando la scrittura kharoshthi; vi \u00e8 un estratto dell'editto 13 in lingua greca un editto bilingue scritto in greco e in aramaico. Questi editti furono decifrati dall'archeologo e storico britannico James Prinsep.\nLe iscrizioni ruotano intorno a pochi temi ricorrenti: la conversione di A\u015boka al Buddhismo, la descrizione dei suoi sforzi per diffondere il Buddhismo, i suoi precetti morali e religiosi, il suo programma per il benessere sociale e animale e la tolleranza.\nLa conversione di A\u015boka.\nA\u015boka spiega di essersi convertito al Buddhismo a causa del rimorso per la sua conquista dei Kalinga intorno al 261 a.C. nell'India orientale (vicino all'attuale stato di Orissa):\nDopo la sua conversione, A\u015boka viaggi\u00f2 in tutta l'India e visit\u00f2 le localit\u00e0 sacre buddhiste, dove avrebbe normalmente eretto un pilastro recante le sue iscrizioni:\nIl proselitismo di A\u015boka.\nAllo scopo di propagandare la fede buddhista, A\u015boka spiega di aver mandato emissari ai re ellenistici fino al Mediterraneo, e a popoli in tutta l'India, asserendo che come risultato si erano tutti convertiti al Dharma. Nomina i sovrani greci del tempo, eredi della conquista di Alessandro Magno, dalla Battria fino alla Grecia e al Nordafrica, mostrando una comprensione sorprendentemente chiara della situazione politica del tempo.\nProselitismo fuori dell'India.\nLa distanza di 600 yojanas corrisponde alla distanza tra il centro dell'India e la Grecia, grosso modo 4.000 miglia.\nNell'originale gandhari, Antioco \u00e8 menzionato come \"Amtiyoko nama Yona-raja\" (lett. \"Il re greco con il nome di Antiokos\"), oltre il quale vengono gli altri quattro re: \"param ca tena Atiyokena cature 4 rajani Turamaye nama Amtikini nama Maka nama Alikasudaro nama\" (lett. \"E oltre ad Antioco, quattro re col nome di Tolomeo, di Antigono, di Maga, di Alessandro\".\nNon \u00e8 chiaro nelle registrazioni elleniche se questi emissari furono effettivamente ricevuti o se ebbero qualche influenza sul mondo ellenico. Alcuni studiosi, tuttavia, sottolineano la presenza di comunit\u00e0 buddhiste nel mondo ellenistico di quel tempo, in particolare ad Alessandria d'Egitto (menzionata da Clemente Alessandrino). L'ordine monastico precristiano dei Terapeuti potrebbe aver tratto ispirazione per il suo stile di vita ascetico dal contatto con il monachesimo buddhista, sebbene il fondamento e le Scritture fossero ebraiche. Ad Alessandria sono state trovate anche lapidi buddhiste del periodo tolemaico, decorate con raffigurazioni della Ruota della Legge.\nCommentando la presenza di Buddhisti ad Alessandria, alcuni studiosi hanno perfino sottolineato che \"Fu pi\u00f9 tardi in questo stesso luogo che furono fondati alcuni dei pi\u00f9 attivi centri della Cristianit\u00e0\" (R. Linssen, \"op. cit.\").\nIl proselitismo di A\u015boka si espanse anche al sud del subcontinente indiano:\nProselitismo all'interno dei territori di A\u015boka.\nDentro l'India vera e propria, nel regno di A\u015boka, molte diverse popolazione furono oggetto del proselitismo del re:\nComunit\u00e0 greche.\nComunit\u00e0 greche vivevano nel sudovest dell'impero Maurya, nella regione del Pakistan, segnatamente nell'antica Gandhara vicino alla capitale pachistana di Islamanbad, e nell'Afghanistan meridionale nella regione di Gedrosia, seguendo la conquista e gli sforzi di colonizzazione compiuti intorno al 323 a.C. da Alessandro Magno.\nSembra perci\u00f2 che queste comunit\u00e0 siano state ancora significative durante il regno di A\u015boka. Una menzione notevole riferisce aspetti della societ\u00e0 greca:\nSono stati trovati due editti in Afghanistan con iscrizioni greche, uno di questi essendo un editto bilingue in greco e in aramaico. Questo editto, trovato a Kandahar, propugna l'adozione della \"Piet\u00e0\" (usando il termine greco \"Eusebeia\" per Dharma) alla comunit\u00e0 greca:\nPrecetti morali.\nIl Dharma predicato da A\u015boka \u00e8 spiegato principalmente in termini di precetti morali, basati sul compimento di buone azioni, sul rispetto per gli altri, sulla generosit\u00e0 e sulla purezza.\nBenevolenza.\nIl Dharma di A\u015boka implicava anche di usare il proprio potere per cercare di rendere migliore la vita del proprio popolo e di cambiare il modo in cui il popolo stesso pensava e viveva.\nGentilezza verso i prigionieri.\nA\u015boka mostr\u00f2 grande attenzione all'equit\u00e0 nell'esercizio della giustizia, cautela e tolleranza nell'applicazione delle sentenze e perdon\u00f2 regolarmente i prigionieri.\nRispetto per la vita animale.\nL'impero Maurya fu il primo impero indiano a unificare il paese ed ebbe una politica chiara di sfruttamento oltre che di tutela delle risorse naturali con specifici ufficiali incaricati di compiti di protezione. Quando A\u015boka abbracci\u00f2 il Buddhismo nell'ultima parte del suo regno, determin\u00f2 significativi cambiamenti nel suo stile di governo, che comprendeva il fornire protezione alla fauna, e abbandon\u00f2 perfino la caccia reale. Fu forse il primo sovrano della storia a perorare misure di conservazione per la natura e degli animali. Riferimenti a queste misure possono vedersi nelle iscrizioni degli editti di pietra.\nGli editti proclamano anche che molti seguirono l'esempio del re nel rinunciare al massacro degli animali; uno di essi orgogliosamente afferma:\nA\u015boka peror\u00f2 una restrizione sul numero di animali che dovevano essere uccisi per consumo, ne protesse alcuni, e in generale condann\u00f2 gli atti violenti contro gli animali, come la castrazione.\nTuttavia, gli editti di A\u015boka riflettono pi\u00f9 il desiderio dei sovrani che eventi effettivi; la menzione di una multa di 100 \"panas\" (monete) per il bracconaggio dei cervi nelle riserve di caccia reali mostra che i trasgressori esistevano realmente. Le restrizioni legali confliggevano con le pratiche allora liberamente esercitate dalla gente comune per quanto riguarda la caccia, l'abbattimento degli alberi, la pesca e l'appiccamento di incendi nelle foreste.\nBenessere sociale e animale erano comunque strettamente legati nella visione del re.\nPrecetti religiosi.\nBuddhismo.\nOltre a diffondere le virt\u00f9 morali del Buddhismo, A\u015boka insistette anche affinch\u00e9 la parola del Buddha fosse letta e seguita, in particolare nei circoli monastici (i Sangha):\nScambi religiosi.\nLungi dall'essere settario, A\u015boka, sulla base di una credenza che tutte le religioni condividevano un'essenza comune, positiva, incoraggi\u00f2 la tolleranza e la comprensione delle altre religioni.\nBenessere sociale e animale.\nSecondo gli editti, A\u015boka si prese grande cura del benessere dei suoi sudditi (esseri umani e animali) e di quelli oltre i suoi confini, diffondendo l'uso di trattamenti medicinali, migliorando le infrastrutture lungo le strade per viaggi pi\u00f9 comodi e istituendo \"ufficiali della fede\" in tutti i suoi territori per controllare il benessere della popolazione e la propagazione del Dharma.\nCalchi degli Editti di Girnar.\nUn calco \u00e8 un'impronta dell'iscrizione su una faccia rocciosa. Questa si pu\u00f2 ottenere premendo la carta bagnata sulla faccia della roccia. Calchi degli editti a\u015bokani furono preparati dall'ASI per la loro pubblicazione in un Corpus revisionato.\nLe seguenti cinque immagini sono calchi degli Editti su roccia di Girnar. Un confronto con le riproduzioni di Cunningham (vedi sopra) mostra che le sue copie degli editti di Girnar non sono fedeli ai caratteri brahmi incisi. Una nota che descrive alcune delle differenze si pu\u00f2 vedere qui. Due fotografie digitali della met\u00e0 destra della roccia si possono vedere in quella nota come pure nella pagina su Internet del loro autore."}
{"id": "4508015", "revid": "79968", "url": "https://it.wikipedia.org/wiki?curid=4508015", "title": "Rovate", "text": "Rovate \u00e8 l'unica frazione geografica del comune italiano di Carnago in provincia di Varese. Si trova a sudest del centro abitato, verso Peveranza.\nStoria.\nFu un antico comune del Milanese, in origine composto dall'abitato propriamente detto e dalla separata cascina dal massaro Castiglioni.\nRegistrato agli atti del 1751 come un borgo di 216 abitanti, nel 1786 Rovate entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 186 abitanti, essendosi quindi spopolato, e aveva cambiato nuovamente capoluogo, stavolta passando in provincia di Como. Nel 1809 fu soppresso con regio decreto di Napoleone ed annesso a Carnago. Il Comune di Rovate fu quindi ripristinato con il ritorno degli austriaci, e l'abitato risult\u00f2 essere popolato da 325 anime nel 1853, scese a 302 nel 1861, mantenendo quindi inalterato il suo carattere campagnolo. Neanche il nuovo secolo intacc\u00f2 l'essenza dell'abitato, che ancora nel 1921 assommava solo 384 residenti. La soppressione dell'autonomia comunale giunse infine nel 1928 su decisione del Governo Mussolini, che defin\u00ec l'unione con Carnago sull'antico modello napoleonico.\nParrocchia.\nLa chiesa di San Bartolomeo di Rovate, che si presume sia stata edificata come chiesa privata della famiglia Martignoni, risale allo stesso periodo della chiesa di San Martino di Carnago di cui era cappella plebana, e fu elevata nel 1582 a parrocchia da Carlo Borromeo. Fu poi riconsacrata dal cardinale Alfredo Ildefonso Schuster nel 1961."}
{"id": "4508017", "revid": "767487", "url": "https://it.wikipedia.org/wiki?curid=4508017", "title": "Fenedy Masauvakalo", "text": "Carriera.\nClub.\nIn carriera ha giocato complessivamente 24 partite nella OFC Champions League, segnando anche 11 gol, 7 dei quali nell'edizione 2010-2011, competizione della quale \u00e8 stato capocannoniere."}
{"id": "4508020", "revid": "1869172", "url": "https://it.wikipedia.org/wiki?curid=4508020", "title": "Episodi di Lux Video Theatre (sesta stagione)", "text": "La sesta stagione della serie televisiva Lux Video Theatre \u00e8 andata in onda negli Stati Uniti dal 29 settembre 1955 al 13 settembre 1956 sulla NBC."}
{"id": "4508025", "revid": "436907", "url": "https://it.wikipedia.org/wiki?curid=4508025", "title": "Happy Holidays from Buckethead", "text": ""}
{"id": "4508027", "revid": "125946726", "url": "https://it.wikipedia.org/wiki?curid=4508027", "title": "Episodi di Lux Video Theatre (settima stagione)", "text": "La settima stagione della serie televisiva Lux Video Theatre \u00e8 andata in onda negli Stati Uniti dal 20 settembre 1956 al 12 settembre 1957 sulla NBC."}
{"id": "4508036", "revid": "1371684", "url": "https://it.wikipedia.org/wiki?curid=4508036", "title": "Dorsa di Venere", "text": "Segue una lista dei dorsa presenti sulla superficie di Venere. La nomenclatura di Venere \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI dorsa di Venere portano il nome di divinit\u00e0 femminili collegate al cielo di varie culture.\nInoltre, si contano quattro dorsa inizialmente battezzati dall'IAU e la cui denominazione \u00e8 stata poi abrogata."}
{"id": "4508037", "revid": "158913", "url": "https://it.wikipedia.org/wiki?curid=4508037", "title": "Esther Hillesum", "text": ""}
{"id": "4508038", "revid": "666668", "url": "https://it.wikipedia.org/wiki?curid=4508038", "title": "Circondario di Tolmino (1923)", "text": "Il circondario di Tolmino era uno dei circondari in cui era suddivisa la provincia del Friuli.\nStoria.\nIl circondario venne istituito all'inizio del 1923 in seguito alla riorganizzazione amministrativa dei territori annessi al Regno d'Italia dopo la prima guerra mondiale; si estendeva sul territorio degli ex distretti giudiziari di Tolmino, Caporetto, Circhina, Plezzo ed Idria (escluso il comune di Caccia).\nIl circondario di Tolmino ebbe un'esistenza effimera: venne soppresso dopo pochi mesi, ed il suo territorio spartito fra i circondari di Cividale del Friuli e di Gorizia; il mandamento di Idria costitu\u00ec il nuovo circondario di Idria.\nSuddivisione amministrativa.\nAll'atto dell'istituzione il circondario era cos\u00ec composto:"}
{"id": "4508039", "revid": "1494169", "url": "https://it.wikipedia.org/wiki?curid=4508039", "title": "Circondario di Tolmino", "text": ""}
{"id": "4508042", "revid": "2149771", "url": "https://it.wikipedia.org/wiki?curid=4508042", "title": "Luca Zuffi", "text": "Biografia.\nSuo padre, Dario, \u00e8 stato anch'egli calciatore.\nCaratteristiche tecniche.\n\u00c8 un centrocampista duttile, dotato di un buon tiro e specialista dei calci piazzati.\nCarriera.\nClub.\nDopo sei stagioni trascorse tra le file del Winterthur, approda in prestito al Thun. Alla fine della stagione 2012-2013, il Thun riscatta il suo cartellino e lo fa firmare per altre due stagioni.\nIl 2 maggio 2014, il ufficializza l'acquisizione del cartellino del giocatore, il quale si unisce alla squadra nell'estate 2014.\nStatistiche.\nPresenze e reti nei club.\n\"Statistiche aggiornate al 10 dicembre 2016.\""}
{"id": "4508046", "revid": "666668", "url": "https://it.wikipedia.org/wiki?curid=4508046", "title": "Circondario di Idria", "text": "Il circondario di Idria era uno dei circondari in cui era suddivisa la provincia del Friuli.\nStoria.\nIl circondario di Idria venne istituito nel luglio del 1923 in seguito alla modifica delle circoscrizioni circondariali della provincia del Friuli; il territorio corrispondeva a quello del mandamento di Idria del soppresso circondario di Tolmino.\nIl circondario venne soppresso nel 1926 insieme ad altri 93 circondari in tutta Italia; il territorio venne assegnato al ricostituito circondario di Tolmino.\nSuddivisione.\nAll'atto dell'istituzione il circondario comprendeva i comuni di Ceconico, Circhina, Dole, Godovici, Idria, Idria di Sotto, Ledine, Montenero d'Idria, Monte Sanvito, Sebreglie e Voschia."}
{"id": "4508052", "revid": "709565", "url": "https://it.wikipedia.org/wiki?curid=4508052", "title": "Episodi de Il cavaliere solitario (prima stagione)", "text": "La prima stagione della serie televisiva Il cavaliere solitario \u00e8 andata in onda negli Stati Uniti dal 15 settembre 1949 al 7 settembre 1950 sulla ABC."}
{"id": "4508056", "revid": "767487", "url": "https://it.wikipedia.org/wiki?curid=4508056", "title": "Mrs. Wiggs of the Cabbage Patch (film 1914)", "text": "Mrs. Wiggs of the Cabbage Patch \u00e8 un film muto del 1914 diretto da Harold Entwistle.\nFu il primo adattamento cinematografico del romanzo di Alice Hegan Rice e del lavoro teatrale \"Mrs. Wiggs of the Cabbage Patch\" di Anne Crawford Flexner messo in scena a Broadway il 3 settembre 1904 con protagonista Mabel Taliaferro.\nTrama.\nIl colonnello Vanderhurst non perdona suo figlio Jack di aver sposato, contro la sua volont\u00e0, un'artista di circo e lo disereda. Dopo la morte di Jack e di sua moglie, la loro figlia quattordicenne Lovey Mary resta orfana, affidata alla zia, la sorella di Jack, moglie di King, proprietario di un circo.\nI Wiggs, Hiram e sua moglie, ex domestici di Vanderhurst, trovano lavoro nello stabilimento di Murphy dove fanno amicizia con Bob, il figliastro del padrone. Stephen, il nipote di Murphy, licenzia Bob quando viene a sapere che il giovane simpatizza per le ragioni dei partecipanti a uno sciopero. Hiram Wiggs abbandona i figli e la moglie per Cordelia e si unisce al circo di King. Dal nuovo matrimonio, nasce un bambino, Tommy.\nIl colonnello Vanderhurst, prima di morire, lascia tutto in eredit\u00e0 alla nipote Mary ma King, venuto a sapere che la ragazza \u00e8 diventata ricca, la sostituisce con la propria figlia. Mary fugge via con il piccolo Tommy. Cerca rifugio prima da Bob, diventato assistente dell'esecutore testamentario di Vanderhurst, e poi dalla signora Wiggs. King rapisce Mary, ma la signora Wiggs, aprendo il medaglione che appartiene alla ragazza, riconosce la foto di Vanderhurst che vi si trova all'interno. Avvisa allora del fatto Bob che si mette alla ricerca di Mary. Stephen, intanto, ha ucciso Murphy ma del delitto viene accusato proprio Bob. Quando viene riconosciuta la sua innocenza, Bob ritrova Mary.\nCordelia, la madre di Tommy, resta vittima di un incidente e lascia vedovo Wiggs che ritorna dalla famiglia. Mary e Bob si sposano, adottando Tommy e tengono segreta la bigamia di Wiggs.\nProduzione.\nIl film fu prodotto dalla California Motion Picture Corporation.\nDistribuzione.\nDistribuito dalla World Film, usc\u00ec nelle sale cinematografiche USA il 31 dicembre 1914."}
{"id": "4508062", "revid": "228587", "url": "https://it.wikipedia.org/wiki?curid=4508062", "title": "Caccia (Postumia)", "text": "Caccia () \u00e8 una localit\u00e0 del comune sloveno di Postumia, parte della frazione di Planina.\nStoria.\nIl comune di Caccia venne istituito nel 1921 sulla parte passata all'Italia dei territori comunali di Longatico Superiore e Planina.\nIl toponimo italiano \"Caccia\" \u00e8 un'italianizzazione del toponimo sloveno originario \"Ka\u010dja vas\".\nNel 1923 il comune di Caccia venne inserito nel circondario di Postumia della provincia di Trieste.\nNel 1925 il comune di Caccia venne soppresso e aggregato al comune di Postumia.\nNel 1935 la localit\u00e0 assunse la nuova denominazione di \"Villa Caccia\".\nNel settembre 1943 tutta la regione fu occupata dal Reich tedesco e inserita nella Zona d'operazioni del Litorale adriatico. \nDopo la seconda guerra mondiale il territorio pass\u00f2 alla Jugoslavia; attualmente il centro abitato di Caccia \u00e8 tornato ad essere parte di Planina."}
{"id": "4508064", "revid": "228587", "url": "https://it.wikipedia.org/wiki?curid=4508064", "title": "Loha\u010da", "text": "Loha\u010da \u00e8 un centro abitato della Slovenia, frazione del comune di Postumia."}
{"id": "4508068", "revid": "709565", "url": "https://it.wikipedia.org/wiki?curid=4508068", "title": "Episodi de Il cavaliere solitario (seconda stagione)", "text": "La seconda stagione della serie televisiva Il cavaliere solitario \u00e8 andata in onda negli Stati Uniti dal 14 settembre 1950 all'8 marzo 1951 sulla ABC."}
{"id": "4508071", "revid": "327094", "url": "https://it.wikipedia.org/wiki?curid=4508071", "title": "Amicale FC", "text": ""}
{"id": "4508073", "revid": "709565", "url": "https://it.wikipedia.org/wiki?curid=4508073", "title": "Episodi de Il cavaliere solitario (terza stagione)", "text": "La terza stagione della serie televisiva Il cavaliere solitario \u00e8 andata in onda negli Stati Uniti dall'11 settembre 1952 al 3 settembre 1953 sulla ABC."}
{"id": "4508074", "revid": "1494169", "url": "https://it.wikipedia.org/wiki?curid=4508074", "title": "Continental Circus (disambigua)", "text": ""}
{"id": "4508076", "revid": "72396", "url": "https://it.wikipedia.org/wiki?curid=4508076", "title": "AGIL Volley 2012-2013", "text": "Questa voce raccoglie le informazioni riguardanti l'AGIL Volley nelle competizioni ufficiali della stagione 2012-2013.\nStagione.\nA seguito della fusione dell'Asystel Volley nel Gruppo Sportivo Oratorio Pallavolo Femminile Villa Cortese, l'amministrazione comunale di Novara, si \u00e8 impegnata a continuare la tradizione pallavolistica della citt\u00e0: la scelta \u00e8 stata quella non di formare una nuova squadra, ma di richiamare l'AGIL Volley, ritornata con la propria sede a Trecate dopo aver abbandonato la Serie A1 al termine della stagione 2002-03, cedendo il titolo al gruppo Asystel ed impegnarsi a creare una formazione competitiva. La nuova squadra, sponsorizzata dall'Igor Gorgonzola, riparte dalla Serie A2, acquistando il titolo sportivo del rinunciatario Volley Club 1999 Busnago: in panchina viene chiamato l'allenatore Stefano Colombo, mentre la rosa viene ovviamente rivoluzionata, rispetto a quella della squadra trecatese, che aveva disputato nella stagione precedente, il campionato di Serie B2; dal club di Busnago arrivano Mi-Na Kim e Valeria Alberti, mentre dal vengono acquistate le centrali Luisa Casillo e Sara Giuliodori, a cui poi si aggiungono le due straniere Ivana Bramborov\u00e1 e Tereza Van\u017eurov\u00e1, quest'ultima per\u00f2 vittima di un brutto infortunio poco prima dell'inizio della stagione e sostituita da Virginie De Carne, ritornata a calcare i campi da gioco, dopo essersi ritirata dalla pallavolo agonistica nel 2011.\nL'avvio in campionato \u00e8 dei migliori e dopo poche giornate l'AGIL si trova solitaria in testa alla classifica: in tutto il girone di andata \u00e8 vittima di una sola sconfitta, alla nona giornata, in casa del Volley Soverato; la prima fase si conclude quindi con il primo posto in classifica, tallonata dal Volleyball Casalmaggiore e dalla Pallavolo Ornavasso. Anche il girone di ritorno \u00e8 ricco di vittorie, ma una sconfitta casalinga contro la Pallavolo Villanterio e diverse vittorie al \"tie-break\", consentono alla squadra di Casalmaggiore di avvicinare l'AGIL: le due sconfitte contro l'IHF Volley Frosinone e lo stesso VB Casalmaggiore, permettono a quest'ultima l'aggancio in testa alla classifica proprio alla formazione novarese, che tuttavia resta prima per il maggior numero di vittorie; nell'ultima giornata l'AGIL Volley vince contro la Pallavolo Ornavasso e festeggia la promozione in Serie A1, dove ritorna dopo dieci anni.\nNella Coppa Italia di Serie A2, l'AGIL Volley affronta negli ottavi di finale la Pallavolo Villanterio, che supera sia nella gara di andata che di ritorno, cos\u00ec come supera nei quarti di finale la Polisportiva Antares di Sala Consilina: in semifinale gioca contro l'IHF Frosinone, ma dopo aver vinto in trasferta nella gara di andata, cede in quella di ritorno, venendo eliminata dalla competizione, dopo aver perso il \"Golden Set\".\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4508077", "revid": "58502809", "url": "https://it.wikipedia.org/wiki?curid=4508077", "title": "Manifesto per l'abolizione dei partiti politici", "text": ""}
{"id": "4508089", "revid": "486946", "url": "https://it.wikipedia.org/wiki?curid=4508089", "title": "Shota (La spada della verit\u00e0)", "text": ""}
{"id": "4508091", "revid": "1564499", "url": "https://it.wikipedia.org/wiki?curid=4508091", "title": "Dialetto cearense", "text": "Il dialetto cearense \u00e8 un dialetto portoghese parlato nello stato federato del Cear\u00e1, situato nel nord-est del Brasile, con presenza di variazioni interne."}
{"id": "4508092", "revid": "287204", "url": "https://it.wikipedia.org/wiki?curid=4508092", "title": "Prima Divisione Campania 1949-1950", "text": " \nLa Prima Divisione fu il massimo campionato regionale di calcio disputato in Campania nella stagione 1949-1950.\nGirone A.\nClassifica.\nLegenda:\nRegolamento:\nNote:\nGirone B.\nClassifica.\nLegenda:\nRegolamento:\nNote:\nGirone finale.\nClassifica.\nLegenda:\nRegolamento:"}
{"id": "4508095", "revid": "486946", "url": "https://it.wikipedia.org/wiki?curid=4508095", "title": "Warren (La spada della verit\u00e0)", "text": ""}
{"id": "4508099", "revid": "709565", "url": "https://it.wikipedia.org/wiki?curid=4508099", "title": "Episodi de Il cavaliere solitario (quarta stagione)", "text": "La quarta stagione della serie televisiva Il cavaliere solitario \u00e8 andata in onda negli Stati Uniti dal 9 settembre 1954 all'8 settembre 1955 sulla ABC."}
{"id": "4508106", "revid": "287204", "url": "https://it.wikipedia.org/wiki?curid=4508106", "title": "Loco (personaggio)", "text": ""}
{"id": "4508108", "revid": "709565", "url": "https://it.wikipedia.org/wiki?curid=4508108", "title": "Episodi de Il cavaliere solitario (quinta stagione)", "text": "La quinta stagione della serie televisiva Il cavaliere solitario \u00e8 andata in onda negli Stati Uniti dal 13 settembre 1956 al 6 giugno 1957 sulla ABC."}
{"id": "4508112", "revid": "287204", "url": "https://it.wikipedia.org/wiki?curid=4508112", "title": "Scooter (personaggio)", "text": ""}
{"id": "4508118", "revid": "80030", "url": "https://it.wikipedia.org/wiki?curid=4508118", "title": "Tatoi", "text": ""}
{"id": "4508124", "revid": "1573940", "url": "https://it.wikipedia.org/wiki?curid=4508124", "title": "Lonchorhina", "text": "Lonchorhina () \u00e8 un genere di pipistrelli della famiglia dei Fillostomidi.\nDescrizione.\nDimensioni.\nAl genere Lonchorhina appartengono pipistrelli di piccole e medie dimensioni, con lunghezza della testa e del corpo tra 51 e 74\u00a0mm, la lunghezza dell'avambraccio tra 41 e 59\u00a0mm, la lunghezza della coda tra 32 e 69\u00a0mm e un peso fino a 19\u00a0g.\nCaratteristiche craniche e dentarie.\nIl cranio presenta una scatola cranica elevata, un rostro corto con una concavit\u00e0 alla sua base tra le orbite. Gli incisivi superiori interni sono larghi, piatti e appuntiti, quelli esterni pi\u00f9 piccoli. Gli incisivi inferiori sono piccoli e piatti. I canini sono piccoli, il primo premolare \u00e8 ridotto.\nSono caratterizzati dalla seguente formula dentaria:\nAspetto.\nIl colore generale del corpo \u00e8 bruno-rossastro chiaro, in alcune specie pi\u00f9 chiaro nelle parti ventrali. Il muso \u00e8 corto ed elevato, con una foglia nasale eccezionalmente lunga e lanceolata, con due fosse circondate da escrescenze carnose alla sua base. Sul labbro inferiore \u00e8 presente un cuscinetto liscio e carnoso triangolare. Le orecchie sono lunghe, larghe, appuntite e separate. Il trago \u00e8 lungo circa la met\u00e0 del padiglione auricolare ed ha due incavi alla base posteriore. Le ali sono attaccate posteriormente sulla caviglia. La coda \u00e8 lunga ed inclusa completamente nell'ampio uropatagio. Il calcar \u00e8 lungo circa quanto il piede.\nDistribuzione.\nIl genere \u00e8 diffuso in America Centrale e meridionale.\nTassonomia.\nIl genere comprende 5 specie."}
{"id": "4508130", "revid": "287204", "url": "https://it.wikipedia.org/wiki?curid=4508130", "title": "Episodi di Royal Playhouse (prima stagione)", "text": "La prima stagione della serie televisiva Royal Playhouse (\"Fireside Theater\") \u00e8 andata in onda negli Stati Uniti dal 5 aprile 1949 al 28 giugno 1949 sulla NBC."}
{"id": "4508133", "revid": "287204", "url": "https://it.wikipedia.org/wiki?curid=4508133", "title": "Episodi di Royal Playhouse (seconda stagione)", "text": "La seconda stagione della serie televisiva Royal Playhouse (\"Fireside Theater\") \u00e8 andata in onda negli Stati Uniti dal 6 settembre 1949 al 27 giugno 1950 sulla NBC."}
{"id": "4508134", "revid": "1005847", "url": "https://it.wikipedia.org/wiki?curid=4508134", "title": "Elezioni parlamentari in Islanda del 2013", "text": "Le elezioni parlamentari in Islanda del 2013 si tennero il 27 aprile per il rinnovo dell'Althing. In seguito all'esito elettorale, Sigmundur Dav\u00ed\u00f0 Gunnlaugsson, espressione del Partito Progressista, divenne Primo ministro."}
{"id": "4508136", "revid": "287204", "url": "https://it.wikipedia.org/wiki?curid=4508136", "title": "Episodi di Royal Playhouse (terza stagione)", "text": "La terza stagione della serie televisiva Royal Playhouse (\"Fireside Theater\") \u00e8 andata in onda negli Stati Uniti dal 29 agosto 1950 al 21 agosto 1951 sulla NBC."}
{"id": "4508137", "revid": "125635520", "url": "https://it.wikipedia.org/wiki?curid=4508137", "title": "Alexis Wangmene", "text": ""}
{"id": "4508140", "revid": "729019", "url": "https://it.wikipedia.org/wiki?curid=4508140", "title": "Campionati del mondo di freestyle 2013 - Gobbe maschili", "text": "La gara di gobbe maschili ai campionati mondiali di freestyle 2013 si \u00e8 svolta a Voss il 5 e il 6 marzo 2013, con la partecipazione di 51 atleti da 18 nazioni.\nRisultati.\nQualificazione.\nSi sono qualificati alla finale i primi 10 classificati della run 1 e i primi 8 classificati della run 2,\nFinale.\nI primi 6 classificati della run 1 si sono qualificati per la run 2,"}
{"id": "4508141", "revid": "287204", "url": "https://it.wikipedia.org/wiki?curid=4508141", "title": "L'Aiglon", "text": "L'Aiglon \u00e8 un dramma in sei atti, in versi alessandrini, di Edmond Rostand, pubblicato nel 1900, sulla vita del figlio di Napoleone e di Maria Luisa.\nStoria.\nL'opera \u00e8 incentrata sulla figura di Napoleone II di Francia, definito in francese l\"'aiglon\" (l'aquilotto) da un poema di Victor Hugo, ritratto come un erede sfortunato alla ricerca di una propria identit\u00e0 sulla scia del culto del padre. Rostand, di famiglia filobonapartista e sposato con la nipote di un esponente dell'esercito imperiale, si inserisce in un filone di opere collaudate dove veniva elogiata la figura di Napoleone e di suo figlio, morto a Vienna troppo giovane per poter esprimere le sue capacit\u00e0.\nLa figura maschile di Napoleone II, detto Franz duca di Reichstadt dal titolo nobiliare che gli era proprio unito al diminutivo in lingua tedesca del suo secondo nome, Fran\u00e7ois, era interpretata dalla celebre Sarah Bernhardt, la quale recitava ancora una volta en travesti. Tra gli altri interpreti, nella pi\u00e8ce che conta pi\u00f9 di cinquanta attori, figuravano anche Lucien Guitry nel ruolo di S\u00e9raphin Flambeau, vecchio soldato del pi\u00f9 celebre padre, Andr\u00e9 Calmettes in quello del principe di Metternich, Maria Legault in quello della Duchessa di Parma.\nStruttura.\nOgnuno dei sei atti ha un titolo, e nello specifico:\nAmbientato a Vienna e dintorni tra il 1830 e il 1832, il dramma si divide in due parti: nei primi tre atti l'aquilotto \u00e8 consapevole dell'eredit\u00e0 del padre, cui pi\u00f9 personaggi cantano le gesta, e nutre la speranza di poter anche lui regnare in Francia. Dal quarto atto in poi, in concomitanza con la coniugazione al passato dei verbi dei titoli degli atti, si manifesta l'impossibilit\u00e0 per Napoleone II di poter coronare il suo sogno e si fanno pi\u00f9 forti le voci dei detrattori dell'imperatore corso, tra le quali spicca quella del principe di Metternich.\nPrima italiana.\nLa prima rappresentazione in lingua italiana, nella traduzione di Mario Giobbe, \u00e8 stata il 15 maggio 1903 presso il Teatro Nazionale di Roma dalla Compagnia Caimmi-Zoncada, con Gemma Caimmi nel ruolo del protagonista."}
{"id": "4508142", "revid": "300067", "url": "https://it.wikipedia.org/wiki?curid=4508142", "title": "Episodi di Royal Playhouse (quarta stagione)", "text": "La quarta stagione della serie televisiva Royal Playhouse (\"Fireside Theater\") \u00e8 andata in onda negli Stati Uniti dal 28 agosto 1951 al 24 giugno 1952 sulla NBC."}
{"id": "4508144", "revid": "446353", "url": "https://it.wikipedia.org/wiki?curid=4508144", "title": "Hydra (nave da battaglia)", "text": ""}
{"id": "4508149", "revid": "1005847", "url": "https://it.wikipedia.org/wiki?curid=4508149", "title": "Camera dei rappresentanti del Delaware", "text": "La Camera dei rappresentanti del Delaware \u00e8 la camera bassa dell'Assemblea generale del Delaware, il Parlamento dello stato. \u00c8 composta da 41 membri provenienti da un pari numero di collegi, e ognuno di essi viene eletto ogni due anni. I rappresentanti non sono soggetti a un numero di mandati. La Camera si riunisce presso il Delaware State Capitol, a Dover.\nNome.\nDal 1776 al 1792 la camera era conosciuta con il nome di Camera dell'assemblea, un nome comune per le camere basse dei parlamenti coloniali e degli stati della Confederazione. Il nome fu modificato dalla Costituzione del 1792, riflettendo quello della Camera dei rappresentanti federale. Questo cambiamento da parte del Delaware diede inizio a un movimento che ha portato la maggioranza delle camere basse dei Parlamenti dei singoli stati a utilizzare lo stesso nome della Camera federale.\nLeadership.\nLo speaker della Camera presiede le sedute della Camera dei rappresentanti. Egli viene eletto dal partito di maggioranza, e la nomina viene confermata dall'intera Camera tramite una risoluzione. Lo speaker \u00e8 la prima carica del Parlamento; gli altri leader della Camera sono eletti dai rispettivi partiti. Il leader della maggioranza sceglie le leggi che vengono portate al dibattito a partire da un'agenza preparata dallo Speaker e gestisce il dibattito e il voto.\nDal dicembre 2012, lo speaker della Camera \u00e8 Robert Gilligan del distretto 19 (Sherwood Park). Prima di Gilligan, la carica era detenuta da Terry Spence, che fu la persona che detenne la carica per il pi\u00f9 lungo periodo nella storia dell'Assemblea generale del Delaware.\nRappresentanti.\nI membri della Camera dei rappresentanti devono essere cittadini degli Stati Uniti, devono vivere in Delaware da almeno tre anni, essere residenti nel loro collegio da almeno un anno prima dell'elezione, e devono avere almeno 24 anni al momento dell'elezione.\nComposizione attuale.\nLa forte affluenza democratica del 2008, aiutata dalla presenza del Senatore Joe Biden del Delaware nel ticket nazionale, \u00e8 costata ai repubblicani la maggioranza alla Camera. Nel 2012, i democratici controllavano tutti e tre i rami del governo dello stato."}
{"id": "4508150", "revid": "158913", "url": "https://it.wikipedia.org/wiki?curid=4508150", "title": "Free to play", "text": ""}
{"id": "4508153", "revid": "486946", "url": "https://it.wikipedia.org/wiki?curid=4508153", "title": "United States Environmental Protection Agency", "text": ""}
{"id": "4508155", "revid": "287204", "url": "https://it.wikipedia.org/wiki?curid=4508155", "title": "Episodi di Royal Playhouse (quinta stagione)", "text": "La quinta stagione della serie televisiva Royal Playhouse (\"Fireside Theater\") \u00e8 andata in onda negli Stati Uniti dal 30 settembre 1952 al 30 giugno 1953 sulla NBC."}
{"id": "4508158", "revid": "300067", "url": "https://it.wikipedia.org/wiki?curid=4508158", "title": "Episodi di Royal Playhouse (sesta stagione)", "text": "La sesta stagione della serie televisiva Royal Playhouse (\"Fireside Theater\") \u00e8 andata in onda negli Stati Uniti dal 1\u00ba settembre 1953 al 29 giugno 1954 sulla NBC."}
{"id": "4508160", "revid": "599013", "url": "https://it.wikipedia.org/wiki?curid=4508160", "title": "William Weaver", "text": "Biografia.\nNato in Virginia da un'abbiente famiglia sudista (soleva raccontare, con lo humour che lo contraddistingueva, \"da piccolo non avevo una bicicletta..., avevo un pony\", aveva chiamato il suo cane italiano Dixie), si laure\u00f2 nel 1946 alla Princeton University, specializzandosi poi nel 1949 alla Sapienza di Roma, citt\u00e0 in cui visse a lungo. Era giunto in Italia gi\u00e0 nel 1943, durante lo sbarco a Salerno nella seconda guerra mondiale a cui prese parte come obiettore di coscienza quale autista di ambulanza per la A.F.S.; in quell'occasione, di stanza a Napoli, divenne amico carissimo di Raffaele La Capria. Subito dopo ebbe modo di incontrare Elsa Morante e Alberto Moravia, le cui opere vennero da lui fatte conoscere negli Stati Uniti d'America, quando venne rimpatriato per una TBC presa al fronte. Gli anni romani, pieni di amicizie con Peppino Patroni Griffi, Pierpaolo Pasolini, Enrico Medioli, furono da lui ripercorsi in \"Open City\" (1999).\nFu inoltre traduttore di Umberto Eco e Italo Calvino, di poeti italiani e di libretti d'opera, avendo anche modo di lavorare, ancora prima di essere rientrato definitivamente negli USA, come commentatore radiofonico per gli spettacoli della Metropolitan Opera House. Termin\u00f2 la sua carriera, dopo diversi incarichi in prestigiose universit\u00e0 quali NYU, al Bard College di New York. Ricevette la laurea honoris causa dall'Universit\u00e0 di Leicester e dal Trinity College di Hartford, oltre a diversi John Florio Prize, da cui alla fine venne escluso per statuto. Era membro dell'American Academy of Arts and Letters.\nNel 1988 vinse il Premio Diego Valeri, nell'ambito del Premio Monselice."}
{"id": "4508162", "revid": "80030", "url": "https://it.wikipedia.org/wiki?curid=4508162", "title": "Manifattura di S\u00e8vres", "text": ""}
{"id": "4508163", "revid": "287204", "url": "https://it.wikipedia.org/wiki?curid=4508163", "title": "Episodi di Royal Playhouse (settima stagione)", "text": "La settima stagione della serie televisiva Royal Playhouse (\"Fireside Theater\") \u00e8 andata in onda negli Stati Uniti dal 7 settembre 1954 al 28 giugno 1955 sulla NBC."}
{"id": "4508164", "revid": "775372", "url": "https://it.wikipedia.org/wiki?curid=4508164", "title": "IV Congresso dell'Internazionale Comunista", "text": "Il IV Congresso dell'Internazionale Comunista si svolse a Pietrogrado e Mosca dal 5 novembre al 5 dicembre 1922.\nPremesse.\nIl IV Congresso si apr\u00ec pochi giorni dopo la Marcia su Roma, in un contesto di generale ritirata del movimento rivoluzionario in Europa, con la reazione che aveva preso il sopravvento non solo in Italia ma anche in Spagna, Polonia, Germania, Cecoslovacchia, Balcani. Viceversa la Russia, alla vigilia della costituzione dell'Unione Sovietica, stava consolidando il proprio assetto interno e vivendo una fase di ripresa economica e di uscita dall'isolamento internazionale.\nLavori congressuali.\nTra i principali temi all'ordine del giorno, ebbe ampio spazio l'approfondimento della tattica del fronte unico, che prevedeva la collaborazione tra comunisti e socialisti. Il Congresso ratific\u00f2 ed ampli\u00f2 quanto sull'argomento - introdotto durante il III Congresso - era stato stabilito nei mesi precedenti dal Comitato esecutivo. I comunisti vennero quindi incoraggiati a \u00abpartecipare a governi operai o a governi operai e contadini, contro la reazione capitalista, con i rappresentanti dei partiti socialisti e contadini\u00bb.\nA tale collaborazione, che doveva partire dalla base ma senza escludere accordi con i dirigenti socialdemocratici, era affidato il compito di disarmare la reazione e rafforzare la classe operaia, preservando comunque ai comunisti autonomia di critica e di azione e subordinando la partecipazione ai governi all'autorizzazione dell'Esecutivo del Comintern.\nIl Congresso, all'indomani della costituzione dell'Internazionale sindacale rossa per raccogliere i sindacati rivoluzionari espulsi dalle organizzazioni riformiste, prese posizione anche contro le scissioni sindacali, ritenute un grave indebolimento dei lavoratori. Si riteneva al contrario importante che le organizzazioni sindacali difendessero unitariamente gli interessi immediati della classe operaia senza divisioni ideologiche, di cui si sarebbero dovuti occupare i partiti.\nI delegati si soffermarono inoltre sul tema del fascismo, dopo che Mussolini era stato nominato capo del governo italiano. Il presidente del Comintern Grigorij Zinov'ev, pur giudicando il fascismo italiano un fenomeno transitorio, sottoline\u00f2 l'importanza centrale di tale avvenimento. Trockij individu\u00f2 nel fascismo l'unione di tutte le forze controrivoluzionarie, mentre Karl Radek evidenzi\u00f2 con toni particolarmente pessimistici la gravit\u00e0 della sconfitta del movimento operaio in Italia e la necessit\u00e0 di non confondere il fascismo con le forme tradizionali di reazione che stavano colpendo altri paesi. La disamina di Radek, che rifletteva elementi dell'analisi gramsciana, si poneva in contrasto con quella di Amadeo Bordiga, che tendeva ad identificare fascismo e democrazia borghese.\nNell'ottica della costituzione delle alleanze necessarie ad impedire l'estendersi della reazione si inquadr\u00f2 anche il tema della fusione tra PCd'I e PSI, fortemente caldeggiata dall'Esecutivo del Comintern dopo che i socialisti, al proprio XIX Congresso, avevano espulso i riformisti di Filippo Turati, richiedendo l'adesione all'Internazionale.\nL'ipotesi della fusione vedeva del tutto contraria la maggioranza bordighiana della delegazione comunista italiana, pertanto si radicalizz\u00f2 lo scontro, gi\u00e0 apertosi sul tema del governo operaio, tra essa e l'Esecutivo del Comintern. Si manifest\u00f2 inoltre per la prima volta in sede internazionale un aspro conflitto anche all'interno della stessa rappresentanza del PCd'I: la minoranza, guidata da Angelo Tasca e composta da Graziadei, Bombacci, Presutti e Vota, si schier\u00f2 infatti apertamente con la linea di Zinov'ev, mentre Gramsci e Scoccimarro tentarono di svolgere opera di mediazione.\nIl Congresso stabil\u00ec alla fine che i socialisti avrebbero dovuto espellere tutti coloro che si dichiaravano contrari ai 21 punti, come l'esponente della destra Arturo Vella, e che la fusione tra i due partiti italiani sotto il nome di \"Partito comunista unificato d'Italia (sezione dell'Internazionale comunista)\" si sarebbe dovuta effettuare immediatamente. La risoluzione fu adottata all'unanimit\u00e0, nonostante il forte disaccordo di Bordiga, che insieme alla maggioranza della delegazione del PCd'I si adegu\u00f2 per disciplina."}
{"id": "4508165", "revid": "767487", "url": "https://it.wikipedia.org/wiki?curid=4508165", "title": "Einar Thambarskelfir", "text": "Biografia.\nEinar Thambarskelfir era figlio di Eindride un ricco e potente agricoltore dell'epoca vichinga che viveva nei pressi di Melhus. Una volta adulto Einar divenne lo Jarl e il capo della comunit\u00e0 di Husaby, nell'odierna Svezia, riuscendo col tempo a divenire un potente signore della guerra con un esercito proprio. Einar discendeva dagli Jarl di Lade, una delle famiglie pi\u00f9 influenti dell'epoca vichinga ed egli fa il suo debutto nelle saghe e nell'arena politica quando combatte alla Battaglia di Svolder nell'anno 1000 dove si schiera dalla parte del perdente Olaf I di Norvegia. \u00c8 in quest'occasione che Snorri Sturluson ne traccia il ritratto in un passaggio della sua opera, l'Heimskringla:\n\"Einar Thambarskelfir, uno dei pi\u00f9 lesti tiratori d'arco, era presso l'albero e scagliava frecce con il suo arco e da l\u00ec egli colp\u00ec il conte Eirik [...], questi quindi disse ad un uomo chiamato Fin [...] \"Colpisci l'uomo che sta presso l'albero\" Fin scocc\u00f2 e la sua freccia colp\u00ec l'arco di Einar nel mezzo proprio mentre Einar lo stava estraendo e lo spezz\u00f2 in due. \"Che cosa succede?\" url\u00f2 Olaf \"che cosa si rompe con quel suono?\" \"La Norvegia, Sire, dalle tue mani\" rispose Einar. \"No!\" disse il re \"prendi il mio arco e scocca\" e cos\u00ec dicendo gli tir\u00f2 il proprio arco. Einar lo prese e prov\u00f2 a incoccarvi la freccia \"Troppo debole, troppo debole\" egli disse \"per l'arco di un re possente\" e gettando l'arco a lato estrasse la spada e lo scudo e combatt\u00e9 con valore\".\nRe Olaf scomparve nel corso di quella sanguinosa battaglia e il suo corpo non venne pi\u00f9 ritrovato, Einar invece sopravvisse e trascorse i decenni successivi a muoversi entro le mutevoli acque della politica. Egli insieme a Erling Skjalgsson appoggi\u00f2 lo Jarl di Lade Sveinn H\u00e1konarson contro Olaf II di Norvegia combattendo contro di lui alla Battaglia di Nesjar del 1016. Quale conseguenza di quello scontro Sveinn dovette lasciare il paese e mentre Erling si trov\u00f2 a doversi unire ad Olaf in una penosa alleanza Einar decise di sfilarsi. Egli fece ritorno a Melhus e rimase un fermo oppositore del re e aspett\u00f2 fino a quando i danesi nel 1028 non si fecero avanti per detronizzarlo ed egli si alle\u00f2 con loro. Nonostante il suo supporto Einar non si un\u00ec all'esercito che combatt\u00e9 alla Battaglia di Stiklestad, questa sua assenza fu pi\u00f9 causata dal fato che dal calcolo, quando infatti si seppe che Olaf era presente nella zona di Tr\u00f8ndelag Einar era in Inghilterra per una visita a Canuto I d'Inghilterra. In ogni caso questa sua mossa fu in seguito ripagata in pieno.\nDopo la vittoria, e soprattutto dopo la morte di Olaf perito in battaglia, in Norvegia si diffuse l'idea che Canuto avrebbe messo quale vicer\u00e9 del paese uno di loro ed Einar sent\u00ec che doveva essere il prescelto giacch\u00e9 era il pi\u00f9 antico oppositore del defunto sovrano. Canuto fece invece un'altra scelta e punt\u00f2 su suo figlio Svein di Norvegia e ponendo quale reggente di fatto la moglie \u00c6lfgifu di Northampton.\nDurante la reggenza di Svein e della madre Einar sent\u00ec che la pressione su di lui era crescente e in quell'occasione fece il suo colpo politico pi\u00f9 magistrale. Egli si mise in viaggio raggiungendo la regione di Gar\u00f0ar\u00edki dove trov\u00f2 il figlio illegittimo di Olaf, Magnus che all'epoca era ancora un ragazzo e riusc\u00ec ad allearsi con K\u00e1lfr \u00c1rnason (990circa-1051) che era stato uno dei comandanti di Canuto. A quel punto Einar si fece mediatore perch\u00e9 venisse raggiunto un accordo fra il giovane Magnus e Canuto di Danimarca, il nuovo re di Danimarca nonch\u00e9 figlio di Canuto.\nA quel punto Einar entr\u00f2 nella stretta cerchia di chi governava per il giovane Magnus raggiungendo vette di potere che non avrebbe mai toccato se, anni prima, avesse combattuto per Olaf a Stiklestad. D'altro canto due nobili che invece lo avevano fatto, Thorir Hund e Kalv Arnesson precipitarono presto nell'oblio e il primo fu addirittura costretto a recarsi a Gerusalemme per chiedere perdono della morte di Olaf che intanto stava elevandosi agli onori degli altari. Mentre Magnus cresceva cresceva anche la sua presa attorno alla corona, nonostante questo Einar rimase a lungo un uomo di una certa rilevanza alla sua corte.\nNel 1045 tuttavia la sua fortuna si esaur\u00ec. In quel periodo Harald di Norvegia, fratellastro di Olaf e quindi zio di Magnus, torn\u00f2 dal lungo esilio che era seguito alla disfatta del 1030 portando con s\u00e9 una vasta fortuna che aveva accumulato mentre faceva il comandante militare a Bisanzio. Secondo le leggi di successione volute anni prima da Harald I di Norvegia Harald aveva pi\u00f9 di un motivo per reclamare la corona, reclamo che egli non esit\u00f2 a portare avanti. Temendo che il potere economico di Harald potesse essere facilmente convertito in potere militare Magnus, contro il parere di Einar, acconsent\u00ec a che egli governasse la Norvegia insieme a lui a partire dal tardo 1046. L'anno dopo Magnus mor\u00ec e Harald divenne il solo sovrano con il nome di Harald III di Norvegia.\nEgli era determinato a centralizzare il potere e si dimostr\u00f2 scarsamente paziente nei confronti delle beghe dei nobili e dei capi dei contadini. Per questo motivo Harald era destinato a scontrarsi con l'altrettanto risoluto Einar, il conflitto che ne deriv\u00f2 minacci\u00f2 di sfociare in una guerra civile ed Einar inizi\u00f2 a mettere insieme un esercito di paesani che gi\u00e0 si rivoltavano contro il tirannico ed energico Harald. Prima che l'opera fosse completata parve che il re volesse tornare sui propri passi e cerc\u00f2 una riconciliazione e chiese ad Einar di incontrarlo presso una fattoria a Nidaros cos\u00ec che potessero trovare un accordo. Harald tuttavia non cercava la pace, anzi credeva che Einar andasse eliminato prima che il suo potere crescesse ulteriormente, cos\u00ec quando Einar insieme al figlio Eindride giunsero a destinazione vennero assassinati.\nCon la sua morte, avvenuta attorno al 1050 gli Jarl di Lade cessarono di avere un ruolo politico di alto livello."}
{"id": "4508167", "revid": "729019", "url": "https://it.wikipedia.org/wiki?curid=4508167", "title": "Campionati del mondo di freestyle 2013 - Gobbe in parallelo maschili", "text": "La gara di gobbe in parallelo maschili ai campionati mondiali di freestyle 2013 si \u00e8 svolta a Voss il 7 e l'8 marzo 2013, con la partecipazione di 51 atleti da 18 nazioni.\nRisultati.\nQualificazione.\nSi sono qualificati alla finale i primi 16 classificati."}
{"id": "4508171", "revid": "287204", "url": "https://it.wikipedia.org/wiki?curid=4508171", "title": "Episodi di Studio One (prima stagione)", "text": "La prima stagione della serie televisiva Studio One \u00e8 andata in onda negli Stati Uniti dal 7 novembre 1948 al 29 giugno 1949 sulla CBS."}
{"id": "4508172", "revid": "76963", "url": "https://it.wikipedia.org/wiki?curid=4508172", "title": "Gary Entin", "text": "\u00c8 conosciuto principalmente per il ruolo di Paul Stanton ne \"Il risveglio delle tenebre\". In seguito ha recitato in \"Whore\", \"The New Daughter\", \"Devolved\", \"Seconds Apart\" e \"Love or Whatever\".\nHa debuttato alla regia nel 2006 con il cortometraggio \"Simple Joys\", seguito nel 2013 da \"Geography Club\" e nel 2014 \"da My Eleventh.\"\nHa un gemello, Edmund Entin, apparso in diversi suoi film e ha una relazione con Meaghan Jette Martin una delle attrici del suo film \"Geography Club\"."}
{"id": "4508173", "revid": "1543377", "url": "https://it.wikipedia.org/wiki?curid=4508173", "title": "Montee Ball", "text": "Carriera professionistica.\nDenver Broncos.\nBall fu scelto nel corso del secondo giro del Draft 2013 dai Denver Broncos. Debutt\u00f2 come professionista nella prima gara della stagione vinta contro i Baltimore Ravens, correndo 24 yard su 8 tentativi. Il primo touchdown lo segn\u00f2 nella vittoria della settimana 8 contro i Washington Redskins. Nella settimana 11 segn\u00f2 due touchdown contribuendo a battere i Kansas City Chiefs, l'ultima squadra rimasta imbattuta della lega. Due settimane dopo, ancora contro i Chiefs, super\u00f2 per la prima volta le cento yard in una gara correndone 117 su 13 tentativi. La settimana successiva segn\u00f2 un touchdown nella vittoria sui Tennessee Titans in cui Denver ottenne la matematica qualificazione ai playoff.\nI Broncos giunsero fino al Super Bowl XLVIII contro i Seattle Seahawks, in cui furono battuti in maniera nettissima per 43-8, il Super Bowl col risultato pi\u00f9 a senso unico degli ultimi vent'anni. Ball corse una volta per sei yard e ricevette 2 passaggi per 2 yard.\nBall inizi\u00f2 la sua seconda stagione come titolare dei Broncos al posto di Knowshon Moreno, passato ai Dolphins, segnando subito un touchdown nella vittoria della settimana 1 sui Colts. La sua annata fu per\u00f2 costellata dagli infortuni, dopo che gi\u00e0 dopo la prima gara della pre-stagione si era sottoposto a un'appendicectomia. Nella settimana 5 sub\u00ec un infortunio all'inguine che lo tenne fuori dal campo fino alla settimana 11, quando, solamente nel quarto snap della gara, riaggrav\u00f2 tale problema. Con l'emergere del compagno C.J. Anderson come running back di punta di Denver, Ball il 13 dicembre 2014 fu inserito in lista infortunati, concludendo la sua stagione. Fu svincolato nel settembre 2015 prima dell'inizio della stagione regolare."}
{"id": "4508176", "revid": "144796", "url": "https://it.wikipedia.org/wiki?curid=4508176", "title": "William Keppel, VII conte di Albemarle", "text": "Biografia.\nEra l'unico figlio del generale George Keppel, VI conte di Albemarle, e di sua moglie Susan Trotter, figlia di Sir Coutts Trotter, I Baronetto. Studi\u00f2 a Eton. Egli divenne noto con il titolo di cortesia visconte Bury quando suo padre successe alla contea di Albemarle, nel 1851.\nCarriera militare.\nNel 1843 divenne un alfiere e tenente nel 43\u00ba Reggimento di fanteria, un tenente delle Guardie Scozzesi (1848), e aiutante di campo di Lord Frederick FitzClarence in India nel 1853. Dal 1854 fino al 1856 era sovrintendente agli Affari Indiani in Canada.\nCarriera politica.\nInizialmente era un liberale. Rappresent\u00f2 Norwich nel 1857, e, in seguito, Berghs Wick (1860-1865) e Berwick-upon-Tweed (1868-1874). Nel 1859 fu membro del Consiglio privato e nominato Tesoriere della Casa durante il governo di Lord Palmerston, incarico che ricopr\u00ec fino al 1866. Nel 1870 \u00e8 stato nominato Cavaliere dell'Ordine di San Michele e San Giorgio. Il 6 settembre 1876 entr\u00f2 nella Camera dei Lord.\nNel 1876 venne nominato Sottosegretario di Stato per la Guerra durante il governo di Benjamin Disraeli, carica che ricopr\u00ec fino al 1886 sotto Lord Salisbury. Scrisse una storia della colonizzazione americana chiamata \"Exodus delle Nazioni occidentale\" (1865), \"Una relazione sulla condizione degli indiani del Nord America britannica\" , ed \u00e8 stato il principale autore della \"Cycling\" volume del Badminton Library (1887). Nel 1891 successe al padre nella contea.\nMatrimonio.\nSpos\u00f2, il 15 novembre 1855, Sophia Mary MacNab (5 luglio 1832-5 aprile 1917), figlia di Sir Allan MacNab, I Baronetto ed Mary Stuart. Ebbero dieci figli:\nMorte.\nMor\u00ec il 28 agosto 1894, all'et\u00e0 di 62 anni, di paralisi, e fu sepolto a Quidenham, nel Norfolk."}
{"id": "4508177", "revid": "585241", "url": "https://it.wikipedia.org/wiki?curid=4508177", "title": "Democratic Party", "text": ""}
{"id": "4508180", "revid": "547034", "url": "https://it.wikipedia.org/wiki?curid=4508180", "title": "Episodi di Studio One (seconda stagione)", "text": "La seconda stagione della serie televisiva Studio One \u00e8 andata in onda negli Stati Uniti dal 12 settembre 1949 al 26 giugno 1950 sulla CBS."}
{"id": "4508181", "revid": "196390", "url": "https://it.wikipedia.org/wiki?curid=4508181", "title": "Dipartimento per gli affari regionali", "text": ""}
{"id": "4508182", "revid": "726373", "url": "https://it.wikipedia.org/wiki?curid=4508182", "title": "Zeno Clash 2", "text": "Zeno Clash 2 \u00e8 un videogioco di genere picchiaduro a scorrimento con alcuni elementi di sparatutto in prima persona e sequel di Zeno Clash. Sviluppato dall'azienda indipendente cilena ACE Team, \u00e8 stato pubblicato da quest'ultima e dall'azienda giapponese della Atlus. \u00c8 stato annunciato il 20 maggio 2009 ed \u00e8 uscito il 30 aprile 2013 per le piattaforme Microsoft Windows, PlayStation 3 e Xbox 360.\nNuove caratteristiche.\nAmbientato nel mondo affascinante ma allo stesso tempo inquietante di \"Zenozoik\", \u00e8 arricchito di missioni secondarie, oggetti collezionabili, nuove mosse corpo a corpo e nuove armi. Inoltre \u00e8 stata aggiunta una nuova modalit\u00e0 all'interno della campagna dal titolo \"drop-in/drop-out\", la quale permette al giocatore di scegliere, tra i due personaggi disponibili, chi controllare: Ghat o Rimat."}
{"id": "4508185", "revid": "106990", "url": "https://it.wikipedia.org/wiki?curid=4508185", "title": "Breve esame critico del Novus ordo Missae", "text": ""}
{"id": "4508186", "revid": "62748", "url": "https://it.wikipedia.org/wiki?curid=4508186", "title": "Episodi di Studio One (terza stagione)", "text": "La terza stagione della serie televisiva Studio One \u00e8 andata in onda negli Stati Uniti dal 28 agosto 1950 al 10 settembre 1951 sulla CBS."}
{"id": "4508189", "revid": "984922", "url": "https://it.wikipedia.org/wiki?curid=4508189", "title": "Beatriz Michelena", "text": "\u00c8 stata una delle poche attrici latine degli anni dieci che apparvero sugli schermi nei film USA.\nViene ricordata, insieme a Myrtle Gonzalez, come una delle prime star del cinema latino-americano hollywoodiano. Fu protagonista di ogni film cui prese parte. Insieme al marito, fond\u00f2 e diresse una propria compagnia di produzione.\nScrisse articoli per i quotidiani, tenendo una rubrica di consigli per le ragazze dove raccontava la sua esperienza di attrice e rispondeva alle domande dei lettori. Scrisse anche articoli sull'industria cinematografica. Nel 1920, quando smise di fare film, ritorn\u00f2 alla sua carriera di cantante.\nBeatriz Michelena spar\u00ec dalla storiografia per molti anni, ma il suo posto nella storia del cinema \u00e8 stato recentemente rivalutato.\nBiografia.\nBeatriz Michelena nacque a New York nel 1890, sei anni dopo la nascita di sua sorella Vera e pi\u00f9 o meno nello stesso periodo in cui suo padre Fernando (1858-1921), un noto tenore venezuelano emigrato nelli Stati Uniti, rivestiva i panni del protagonista nell'opera \"Ernani\" con una compagnia itinerante che presentava famose opere liriche tradotte in inglese per il pubblico americano (nel censimento del 1920, Michelena dichiar\u00f2 di essere nata a New York mentre nel censimento del 1930 disse di essere nata in California).\nSia Beatriz che Vera presero lezioni di canto e recitazione, seguendo le orme del padre e iniziando ognuna una propria carriera artistica. Vera fece a 17 anni il suo debutto sul palcoscenico in un ruolo da protagonista con la compagnia Princess Chic Opera. Anche Beatriz prese parte nel 1901 agli spettacoli della stessa compagnia, in ruoli adatti a una bambina di undici anni. A met\u00e0 del 1904, mentre Vera proseguiva la sua carriera a New York, Fernando Michelena si stabil\u00ec a San Francisco per dedicarsi all'insegnamento, continuando a impartire lezioni di canto alla figlia pi\u00f9 piccola.\nMatrimonio e primi anni di carriera.\nIl 3 marzo 1907, Beatriz spos\u00f2 George E. Middleton, un importante rivenditore di auto di San Francisco. La loro storia d'amore era iniziata sui banchi di scuola. Middleton, figlio di un barone del legname, era direttore della Middleton Motor Car Company e introdusse la moglie nei circoli esclusivi di San Francisco, presentandola ai suoi partner commerciali tra cui gli amministratori del patrimonio di Charles Crocker, colui che aveva ricostruito il St. Francis Hotel dopo il terribile terremoto del 1906 che aveva distrutto la citt\u00e0 californiana.\nDopo due anni di assenza dal palcoscenico, Beatriz Michelena Middleton apparve al Garrick Theater nell'ottobre 1910 ricevendo un'ovazione per il suo ruolo interpretato in \"The White Hen\", una commedia musicale ambientata in Austria. Il primo attore, il paffuto comico Max Dill, star dello spettacolo, ebbe quattordici minuti di applausi alla sua entrata in scena. Secondo Walter Anthony, il recensore teatrale del \"San Francisco Call\u200d\u200d \", Michelena ricevette fiori che valevano una piccola fortuna e prese pi\u00f9 applausi della protagonista, l'attrice Lora Lieb. Qualche tempo dopo la prima, Middleton e Michelena rilasciarono a Anthony un'intervista nella quale il finanziere dichiarava che aveva tenuto la moglie lontano dalle scene perch\u00e9 non gli piaceva l'idea che prendesse parte a delle \"commedie musicali\", mentre non era contrario a sue apparizioni nel grand op\u00e9ra. Nonostante ci\u00f2, aveva accettato l'offerta di Max Dill. Michelena, dal canto suo, dichiar\u00f2 che aveva impiegato quel periodo per studiare in particolar modo tre ruoli operistici che avrebbe voluto interpretare: Carmen e Micaela della \"Carmen\" e Violetta della \"Traviata\". Aggiunse anche che aveva temuto di aver perso con l'inattivit\u00e0 tutta la sua formazione teatrale e che, per ritornare in scena, aveva dovuto superare sia i propri timori che le obiezioni del marito.\nAlla fine di novembre, Beatriz lasci\u00f2 la compagnia di Dill rifiutandosi di lasciare nei cartelloni dello spettacolo il suo famoso nome di famiglia al secondo posto dopo quello di Lora Lieb come appariva nella pubblicit\u00e0 della commedia, nonostante l'accordo che lei aveva raggiunto in precedenza con l'impresario Nat A. Magner.\nIl 6 dicembre 1910, sul \"Call\" venne riportata la storia di come le sorelle Michelena fossero state \"scoperte\" sette anni prima da John Slocum, il manager che lavorava con le ragazze per la compagnia Princess Chic. Secondo il giornale, Slocum aveva cercato di far firmare a Beatriz un contratto a lungo termine, venendo per\u00f2 picchiato da Middleton. Michelena, che aveva creato sensazione con il suo abbandono della compagnia Dill, accett\u00f2 comunque di apparire in quattro recite di \"The Kissing Girl\", una produzione itinerante di Slocum, dove sostitu\u00ec per qualche giorno la sua buona amica Texas Guinan."}
{"id": "4508191", "revid": "585241", "url": "https://it.wikipedia.org/wiki?curid=4508191", "title": "Pirate Parties International", "text": ""}
{"id": "4508194", "revid": "300067", "url": "https://it.wikipedia.org/wiki?curid=4508194", "title": "Episodi di Studio One (quarta stagione)", "text": "La quarta stagione della serie televisiva Studio One \u00e8 andata in onda negli Stati Uniti dal 17 settembre 1951 al 15 settembre 1952 sulla CBS."}
{"id": "4508195", "revid": "465169", "url": "https://it.wikipedia.org/wiki?curid=4508195", "title": "Villino Astaldi", "text": "Il villino Astaldi \u00e8 un edificio di Roma situato su via Saverio Mercadante, angolo via Niccol\u00f2 Porpora, nel quartiere Q. III Pinciano.\nVillino Rosmunda.\nTra gli anni '10 e gli anni '20 del XX secolo, in seguito alle disposizioni del Piano Regolatore del 1909, i terreni contigui all'estremit\u00e0 orientale di villa Borghese, di propriet\u00e0 dell'ingegner Adolfo Sebastiani, vanno incontro a lottizzazione e sono edificati a villini. La presella posta all'angolo tra via Mercadante e via Porpora \u00e8 destinata da Sebastiani ad ospitare la residenza della figlia Rosmunda, mentre quella contigua \u00e8 destinata all'altra figlia Valeria.\nIl villino Astaldi nasce quindi tra il 1920 e il 1923 con il nome di villino Rosmunda. Il progetto \u00e8 affidato ad Arnaldo Foschini, coadiuvato da Attilio Spaccarelli. Nella sua struttura originaria il villino si compone di un corpo principale con struttura parallepipedale e con asse maggiore e facciata principale lungo via Mercadante, di due piani fuori terra pi\u00f9 seminterrato e attico. Un corpo secondario si affianca a quello principale sul retro, affacciandosi sul giardino, caratterizzato da pini a ombrello ma oggi in larga parte lastricato; quest'ultimo avvolge completamente l'edificio, determinando una zona di rispetto tra l'edificato e gli assi viari circostanti.\nNella concezione stilistica dell'edificio, Foschini e Spaccarelli si ispirano ad un contenuto cinquecentismo, su cui si innesta un impianto decorativo gi\u00e0 aperto al barocchetto, soprattutto evidente in corrispondenza dell'attico (oggi scomparso), coronato, su via Mercadante, da un frontoncino sovrastato da timpano e delimitato da volute, su cui aggetta un piccolo balcone, e del piano terreno, le cui finestre sono caratterizzate da inferriate ed delimitate da una cornice a bugnato; il bugnato orna anche gli angoli dell'edificio. Pi\u00f9 sobria \u00e8 invece la decorazione del primo piano, delimitato da cornici marcapiano; la facciata su via Mercadante \u00e8 impreziosita da un balcone ed ornata da due loggette che delimitano la porta-finestra centrale e racchiudono bassorilievi.\nI coniugi Astaldi.\nNel 1954 l'edificio fu venduto dai Sebastiani ai coniugi Sante e Maria Luisa Astaldi, affermato costruttore edile lui, scrittrice lei. La Astaldi incaric\u00f2 Mario Ridolfi di aumentare il volume edificato allo scopo di ospitare il proprio studio/biblioteca. Ridolfi (coadiuvato da Volfango Frankl) procedette, tra il 1955 e il 1956, alla demolizione della struttura sovrastante il primo piano ed alla realizzazione di un ulteriore piano in calcestruzzo armato, con pianta stellare a quattro raggi, uno in corrispondenza di ciascun lato dell'edificio. La nuova costruzione, \"staccata e disimpegnata dal resto\" dell'edificio, \u00e8 interamente circondata da una terrazza, sulla quale si aprono le stanze e alla quale si accede attraverso ampie superfici vetrate. Ridolfi oper\u00f2 anche internamente curando l'allestimento e l'arredamento dei nuovi volumi e installando un ascensore per agevolarne l'accesso. Tra gli anni '50 e '70, il villino ospit\u00f2 un salotto letterario frequentato da varie personalit\u00e0 del mondo culturale italiano.\nItalia Nostra e vicende recenti.\nPer disposizione testamentaria, nel 1982 Maria Luisa Astaldi lasci\u00f2 la propriet\u00e0 dell'edificio all'associazione Italia Nostra, che vi trasfer\u00ec la propria sede nazionale. Nel 2006, in seguito a sopravvenute necessit\u00e0 finanziarie, la direzione di Italia Nostra ha provveduto alla vendita dell'edificio a una societ\u00e0 privata, per la somma di 12.850.000 Euro.\nL'edificio \u00e8 vincolato dalla Soprintendenza per i Beni Architettonici e Paesaggistici del Comune di Roma."}
{"id": "4508197", "revid": "57342", "url": "https://it.wikipedia.org/wiki?curid=4508197", "title": "Nastri d'argento 1948", "text": "La 3\u00aa edizione dei Nastri d'argento si \u00e8 tenuta nel 1948."}
{"id": "4508199", "revid": "486946", "url": "https://it.wikipedia.org/wiki?curid=4508199", "title": "Dipartimento della giovent\u00f9", "text": ""}
{"id": "4508202", "revid": "1573940", "url": "https://it.wikipedia.org/wiki?curid=4508202", "title": "Hatton (Sri Lanka)", "text": "Hatton (in singalese; \u0dc4\u0dd0\u0da7\u0db1\u0dca in tamil \u0bb9\u0bb1\u0bcd\u0bb1\u0ba9\u0bcd)) \u00e8 una citt\u00e0 dello Sri Lanka; conta circa 14.000 abitanti .\nHatton \u00e8 una citt\u00e0 nel distretto di Nuwara Eliya nella Provincia Centrale, governata da un Consiglio Urbano .\nSituato sulla linea ferroviaria Colombo - Badulla , e sull'autostrada(A7) Colombo - Nuware Eliya \u00e8 noto per i suoi piantagioni e l'industria del t\u00e8 di Ceylon .\nNel 2008 parte della citt\u00e0 Hatton, tra cui luoghi di culto, \u00e8 stata adibita a zona religiosa del governo dello Sri Lanka."}
{"id": "4508204", "revid": "300067", "url": "https://it.wikipedia.org/wiki?curid=4508204", "title": "Episodi di Studio One (quinta stagione)", "text": "La quinta stagione della serie televisiva Studio One \u00e8 andata in onda negli Stati Uniti dal 22 settembre 1952 al 14 settembre 1953 sulla CBS."}
{"id": "4508206", "revid": "80030", "url": "https://it.wikipedia.org/wiki?curid=4508206", "title": "Chapelle royale de Dreux", "text": ""}
{"id": "4508213", "revid": "767487", "url": "https://it.wikipedia.org/wiki?curid=4508213", "title": "Valencia (gruppo musicale)", "text": "I Valencia sono un gruppo alternative rock di Toms River, una municipalit\u00e0 del New Jersey.\nLa band \u00e8 momentaneamente in \u201cpausa\u201d.\nBiografia.\nI Valencia si sono incontrati mentre suonavano insieme in concerti locali, ma ognuno nella propria band, nella zona della \u201ctri-state area\u201d, cio\u00e8 l'area metropolitana di New York, che comprende il New Jersey.\nGeorge Ciukurescu e JD Perry si conoscono fin da piccoli, avendo frequentato insieme le scuole elementari, la \u201chigh school\u201d e il primo anno di college. Nel 2001 entrarono a far parte di una band chiamata The Capgun Heroes con Brendan Walter e i membri attuali Sean Mundy e Ryan O'Hara. Shane Henderson ha cantato nella band Attracted to Miss e Max ha suonato la batteria nei The Emphasis. Fondarono la band che ora si chiama Valencia nel 2004. La band trae il suo nome da Valencia, la moglie del protagonista del libro Slaughterhouse-Five (Mattatoio n\u00b05, nella sua versione italiana) di Kurt Vonnegut. Nel 2005, i Valencia firmarono un contratto per la I Surrender Records, dopo che il proprietario dell'etichetta, il batterista dei Midtown Rob Hitt, sent\u00ec una loro demo. Dopo aver messo in atto il Warped Tour nel 2005, nell'ottobre dello stesso anno pubblicarono il loro primo album, This Could Be A Possibility, per poi ristamparlo nel Settembre del 2006. L'album ricevette critiche contrastanti. Nel 2006, i Valencia furono band del giorno per la rivista SPIN e furono finalisti anche come band dell'anno. Nel Maggio del 2006 la band smise di andare in tour a causa della morte della ragazza di Shane. Nel Giugno del 2006 la band si rec\u00f2 in Giappone per suonare al Fuji Rock Festival. Nel 2007 i Valencia fecero un tour con i Boys Like Girls, The Audition e gli All Time Low negli Stati Uniti. Nell'Aprile del 2008 parteciparono anche a date di: We the Kings, The Cab, Charlotte Sometimes e Sing it Loud. Nel 2009 si esibirono al Soundwave (festival musicale australiano) con I New Found Glory, i Say Anything e i Billy Talent. La band apr\u00ec inoltre I concerti dei Blink-182 nel tour estivo della loro reunion.\nIl secondo album dei Valencia, We All Need a Reason to Believe, contenente undici pezzi, fu pubblicato il 26 agosto 2008, ma in realt\u00e0 usc\u00ec per la prima volta interamente dieci giorni prima. Il 19 agosto 2008 fu reso disponibile in streaming sul profilo Myspace della band stessa. La canzone Safe to say \u00e8 stata usata come colonna sonora per il videogame MLB 09 The Show. I Valencia trascorsero l'estate del 2009 in tour con la band Every Avenue.\nIl chitarrista Brendan Walter fu uno dei trentadue citati in giudizio dalla RIAA nella prima inchiesta sul file-sharing. Durante un'intervista del 19 dicembre 2010 per la radio WCUR, l'intervistatore Adam Barnard chiese spiegazioni riguardo al fatto. Walter rispose di essere stato selezionato a caso poich\u00e9 aveva scaricato illegalmente musica degli Smash Mouth.\nIl terzo album dei Valencia, Dancing With A Ghost, fu distribuito il 12 ottobre 2010. Dopo un lungo periodo passato senza andare in tour, la band riprese a fare concerti dopo l'uscita del nuovo album nell'Ottobre del 2010. Il tour includeva alcune esibizioni come headliner e alcuni concerti con i Say Anything, i Saves the Day e i Motion City Soundtrack. Il tour della band arriv\u00f2 fino all'Australia. Nel Giugno del 2011 il chitarrista JD Perry lasci\u00f2 la band in rapporti amichevoli per motivi personali. La band mantenne l'impegno preso con i \u201ccouch tour\u201d per la Zumiez, insieme ai Forever the Sickest Kids e gli I See Stars, con l'amico Trevor Leonard alla chitarra.\nIl 30 settembre del 2011, il batterista Maxim Soria mor\u00ec in un incidente in moto.\nL'11 ottobre 2011 i Valencia annunciarono che si sarebbero fermati presto per un periodo non definito.\nLa loro ultima esibizione fu il 28 dicembre 2011, presso la Electric Factory di Philadelphia.\nAltri progetti.\nShane ha un progetto da solista chiamato Promise of Redemption, anch'esso sotto contratto per la I Surrender Records. Il primo album, Lights That Flicker Will Surely Fade, fu pubblicato dalla Pacific Ridge Records nel 2005. Una nuova registrazione, When the Flowers Bloom, fu pubblicata il 4 dicembre 2007 in digitale e in seguito come CD."}
{"id": "4508219", "revid": "2034231", "url": "https://it.wikipedia.org/wiki?curid=4508219", "title": "Episodi di Studio One (sesta stagione)", "text": "La sesta stagione della serie televisiva Studio One \u00e8 andata in onda negli Stati Uniti dal 21 settembre 1953 al 13 settembre 1954 sulla CBS."}
{"id": "4508220", "revid": "767487", "url": "https://it.wikipedia.org/wiki?curid=4508220", "title": "L'uomo che vide il futuro (film 1934)", "text": "L'uomo che vide il futuro (\"The Clairvoyant\", noto anche come \"The Evil Mind\") \u00e8 un film del 1934 diretto da Maurice Elvey.\nTrama.\nCon l'aiuto della moglie Rene, Maximus \u00e8 diventato \"il re\" dei lettori della mente, usando un codice segreto che gli permette di eseguire il suo numero al music-hall. Una sera, per\u00f2, trova in mezzo al pubblico Christine Shawn, una bellissima donna che riesce a trasformare in realt\u00e0 quello che fino a quel momento \u00e8 stato un trucco. Maximus senza alcun aiuto riesce a leggere veramente nella mente degli altri.\nMaximus incontra nuovamente Christine a bordo di un treno e ha la percezione che stanno correndo incontro a un incidente ferroviario. Tira il freno d'emergenza ma, quando il treno si ferma, nessuno gli crede. Scende allora dal treno insieme alla sua famiglia e a Christine. Pochi minuti dopo, il treno deraglia. Christine, impressionata, racconta il fatto a suo padre, un editore, che racconta con grande risalto la storia sui suoi giornali, rendendo Maximus famoso.\nIl chiaroveggente si rende conto che il suo potere funziona solo quando \u00e8 vicino a Christine. I due cominciano a frequentarsi fino a innamorarsi, provocando la gelosia di Rene. Maximus ha una nuova intuizione che si rivela non solo vincente, ma anche ben pubblicizzata, quando un cavallo poco quotato vince il Derby di Epsom. Ma ignora la premonizione sulla morte di sua madre e, quando questa accade, non sa perdonarselo.\nRivela poi che sta per accadere un grande disastro in una miniera. Molti saranno i morti e i dispersi. Maximus viene allora accusato di aver provocato lui i due tragici incidenti: il primo, quello del treno, quando ne ha ritardato la corsa. Il secondo, allarmando i minatori che sono stati presi dal panico per causa sua, provocando l'incidente. In aula, Maximus prevede che i minatori dispersi saranno ritrovati vivi. La previsione si rivela esatta e il chiaroveggente viene rilasciato. L'uomo, allora, decide di rinunciare al suo dono e, insieme a Rene, se ne va, ritirandosi nell'ombra.\nProduzione.\nIl film fu prodotto dalla Gaumont British Picture Corporation.\nVenne girato a Londra, nei Gainsborough Studios di Islington.\nDistribuzione.\nLa pellicola \u00e8 entrata nel pubblico dominio negli Stati Uniti."}
{"id": "4508224", "revid": "775372", "url": "https://it.wikipedia.org/wiki?curid=4508224", "title": "Partito Pirata (Islanda)", "text": "Il Partito Pirata (in islandese: \"P\u00edratar\") \u00e8 un partito politico islandese fondato nel 2012.\nSostiene la democrazia diretta, la riforma del diritto d'autore, e la libert\u00e0 di informazione.\nStoria.\nIl partito si \u00e8 presentato per la prima volta alle elezioni parlamentari in Islanda del 2013, ottenendo il 5,1% e 3 seggi al Parlamento. Nel marzo 2015 secondo i sondaggi era il primo partito d'Islanda, al 23,9%: nella storia dell'Islanda aveva sempre primeggiato il Partito dell'Indipendenza, che questa volta era dietro al Partito Pirata dello 0,5%. Dopo lo scandalo Panama Papers, nell'aprile 2016 la percentuale si alz\u00f2 al 43%, con il Partito dell'Indipendenza allo 21.6%. Tutti i Partiti Pirata e lo stesso Rickard Falkvinge accolsero con gioia questi risultati. Nonostante questi dati che facevano pensare ad un'assurda ipotetica vittoria del Partito Pirata, alle elezioni del 29 Ottobre 2016 il prese il 14,48% dei voti per un totale di 10 seggi su 63, dietro solamente ai Verdi (15,31%) e al Partito dell'Indipendenza (29,00%)."}
{"id": "4508225", "revid": "1543377", "url": "https://it.wikipedia.org/wiki?curid=4508225", "title": "Efebo di Crizio", "text": "La statua frequentemente denominata Efebo di Crizio \u00e8 un'opera in marmo alta 86 cm, realizzata e dedicata sull'acropoli di Atene intorno agli anni ottanta o settanta del V secolo a.C.; non \u00e8 possibile allo stato delle conoscenze datare con sicurezza l'opera anteriormente o posteriormente al sacco perpetrato dai Persiani ai danni della cittadella nel 480-479 a.C. L'opera, fin dal suo rinvenimento, \u00e8 stata accostata, su base stilistica, alla bottega di Crizio e Nesiote, e la sua importanza consiste nell'essere la pi\u00f9 antica testimonianza (la sua posa non \u00e8 attestata prima del 480 a.C.) del passaggio stilistico che determin\u00f2 l'abbandono, nella scultura greca, degli stilemi arcaici in favore di una struttura maggiormente organica della figura umana, convenzionalmente indicato nel passaggio dal tardo arcaico allo stile severo, e che sarebbe giunto, nell'arco di qualche decennio, agli esiti canonici policletei.\nL'\"Efebo di Crizio\" \u00e8 conservato al Museo dell'acropoli di Atene con il numero di inventario 698.\nStoria.\nIl torso e la testa furono trovati in siti differenti e in periodi differenti; nessuna delle due parti \u00e8 collegabile con un deposito risalente alla colmata persiana, intesa come sepoltura immediata dei resti della distruzione operata dai persiani. \u00c8 probabile che le due parti della statua non siano state sepolte fino al terzo quarto del V secolo a.C. all'epoca della ricostruzione della cittadella ad opera di Pericle, o pi\u00f9 precisamente, fino ai lavori iniziati da Cimone nel 466 a.C., in un'area dell'acropoli, quella sud orientale in cui i ritrovamenti mostrano variet\u00e0 cronologiche molto ampie, tardo arcaiche, protoclassiche e classiche.\nIl torso fu rinvenuto in quest'area nella seconda met\u00e0 del XIX secolo, in occasione degli scavi effettuati per la costruzione del museo destinato ad accogliere le opere rinvenute; fu in questa occasione che si rinvennero le fondamenta di un edificio, conosciuto come \"Edificio IV\", che inglobava all'interno delle proprie mura alcune statue reimpiegate come materiale di riempimento. Gli scavi iniziarono nel 1863, si interruppero per un breve periodo dopo il ritrovamento dell'edificio e ripresero poco dopo, nel 1865-1866. La prima pubblicazione relativa a questa seconda fase degli scavi che menziona tra i ritrovamenti l'\"Efebo di Crizio\" \u00e8 il \"Bullettino dell'Instituto di corrispondenza archeologica\".\nLa testa \"Acropolis 699\", in marmo pario e databile alla met\u00e0 del V secolo a.C., rinvenuta contestualmente al torso, fu ritenuta inizialmente ad esso pertinente e la ricostruzione fu effettuata da Adolf Furtw\u00e4ngler tra il 1878 e il 1880. La testa che attualmente completa il torso dell'efebo fu rinvenuta nel 1888 durante i lavori e gli scavi condotti da Kavvadias e Kawerau, tra il museo e le mura meridionali dell'acropoli; riconosciuta subito come pertinente al \"torso 698\", la testa fu sostituita alla precedente.\nRestauri.\nHumfry Payne fu il primo ad evidenziare le scheggiature presenti sulle parti combacianti del torso e della testa, che egli ritenne praticate in epoca antica, in occasione di una sostituzione. La statua sub\u00ec un primo restauro negli anni cinquanta del XX secolo, o nei primi anni sessanta quando, sostituendo il tassello in ferro che teneva unite le due parti con un pi\u00f9 sicuro tassello in bronzo, fu aggiunto un cuscinetto di stucco tra le due parti che port\u00f2 ad un allungamento del collo di circa 1 centimetro e ad una posizione arbitraria della testa rispetto al corpo. Nel 1987 una seconda operazione di restauro port\u00f2 alla luce le arbitrariet\u00e0 della prima e permise di comprendere come le due superfici in realt\u00e0 si adattassero in alcuni punti, soprattutto sulla parte frontale e sulla destra del collo, portando a riconoscerle come originariamente pertinenti, pertinenza confermata anche dall'osservazione della muscolatura che prosegue senza interruzione di continuit\u00e0 attraverso la frattura. Grandi scheggiature sono presenti sulla parte frontale del collo e sulla parte posteriore; il tipo di danneggiamento risulta incompatibile con una riparazione sistematica di epoca antica e le scheggiature ovali, osservabili sul davanti e sul retro del collo, sembrano coerenti con una decapitazione intenzionale.\nDescrizione.\nLa statua \u00e8 priva degli avambracci, del piede e della caviglia sinistra, della gamba destra e degli occhi. Risultano danneggiati il naso, il mento, le guance e il collo. Il torso presenta segni di usura dovuta ad esposizione soprattutto nella parte posteriore. La gamba destra \u00e8 avanzata e rilassata, il peso del corpo \u00e8 caricato sulla gamba sinistra e sempre verso sinistra si inclinano le anche. La testa \u00e8 girata verso destra e leggermente inclinata verso il basso. Tutto il corpo, come rivela l'osservazione del profilo sinistro, \u00e8 impercettibilmente inclinato in avanti. Il ginocchio destro \u00e8 leggermente inclinato verso l'interno e si pu\u00f2 intuire come il piede corrispondente fosse a sua volta posizionato obliquamente e poco avanzato rispetto al sinistro. Entrambi i piedi avevano con ogni probabilit\u00e0 la pianta interamente appoggiata alla base, essendo il tallone rialzato nelle figure stanti innovazione testimoniata a partire dall'epoca policletea intorno al 450-440 a.C. La capigliatura dell'efebo, con i capelli corti e acconciati attorno ad un anello, presumibilmente metallico, appoggiato all'altezza delle tempie, non \u00e8 comune prima del 480 a.C. e allontana la statua dalla precedente identificazione con un atleta (Dickins), avvicinandola alla rappresentazione di un dio o di un eroe (Hurwitt suggerisce la figura di Teseo).\nStile.\nIl ginocchio piegato, la torsione del torso e della testa sono caratteristiche che, singolarmente, \u00e8 possibile rilevare in alcune opere tardo arcaiche, ma nell'insieme la posa dell'efebo, con la sua avanzata comprensione dell'organica correlazione tra le parti del corpo, non \u00e8 rintracciabile in nessuna delle precedenti opere conosciute. Malgrado l'evidente allontanamento dell'efebo dall'impostazione del kouros arcaico, allo stato delle conoscenze resta impossibile chiarire se ci\u00f2 che avviene nell'\"Efebo di Crizio\" derivi da un prototipo preesistente, o se l'opera sia la prima manifestazione di ci\u00f2 che verr\u00e0 reso sistematico attraverso il canone policleteo.\nLe caratteristiche dell'\"Efebo di Crizio\" sono generalmente considerate attribuibili ad artisti abituati a lavorare con il bronzo: le dimensioni, comuni nei bronzi protoclassici, la superficie lucida e la resa fluida della muscolatura, assimilabili alla resa delle opere bronzee, gli occhi in pietra colorata o pasta vitrea, infine, il trattamento della capigliatura, che sembra derivare dall'arte della toreutica piuttosto che dalla scultura in marmo. Fu Furtw\u00e4ngler nell'articolo del 1880 in cui stabiliva la pertinenza della \"testa 699\" al torso dell'efebo ad avvicinare la figura di quest'ultimo a quella dell'Armodio nella copia del gruppo dei Tirannicidi conservata a Napoli e tale attribuzione continu\u00f2 ad essere l'unica, accettata o rifiutata, tramandata in letteratura. A seguito della sostituzione della testa, pur restando evidente l'impossibilit\u00e0 di attribuire in modo fondato l'opera alla mano di un artista individuabile, la quantit\u00e0 e qualit\u00e0 delle similitudini tra la nuova testa dell'efebo e la copia della testa di Armodio conservata a New York appaiono tali da allontanare la possibilit\u00e0 di una somiglianza stilistica pi\u00f9 generale, dovuta a tendenze legate agli anni di esecuzione dell'opera, e da mantenere plausibile la possibilit\u00e0 di considerare l'\"Efebo di Crizio\" come l'opera di un autore educato nella bottega di Crizio e Nesiote, o influenzato dalla loro opera."}
{"id": "4508227", "revid": "585241", "url": "https://it.wikipedia.org/wiki?curid=4508227", "title": "P\u00edratar", "text": ""}
{"id": "4508228", "revid": "122140337", "url": "https://it.wikipedia.org/wiki?curid=4508228", "title": "Diario minimo", "text": "Diario minimo \u00e8 una raccolta di scritti brevi pubblicato da Umberto Eco nel 1963, presso Arnoldo Mondadori Editore. A questa raccolta nel 1992 far\u00e0 seguito \"Il secondo diario minimo\". All'ed. del 1975 negli Oscar Mondadori l'autore ha aggiunto una \"Nota\" che racconta l'origine di questi saggi sulle pagine delle riviste \"Il Verri\", \"Il Caff\u00e8\", \"l'Espresso\" e \"Pirelli\".\nElogio di Franti.\nIn un periodo, il secondo dopo guerra, in cui il libro \"Cuore\" veniva smontato per la sua mentalit\u00e0 borghese e nazionalistica, Eco decide di rivalutare e reinterpretare il personaggio che nel romanzo \u00e8 sempre visto come \"il cattivo\" tanto che alla fine viene pure espulso dalla scuola. Nel 28 gennaio del romanzo, dopo che Franti era stato espulso da scuola per otto giorni, arriva la madre di lui disperata e chiede al direttore che il figlio venga riammesso. Qui si comprende la povert\u00e0 di quella famiglia, diversa da quella borghese di Enrico. Il sorriso di Franti alla frase del direttore \"tu uccidi tua madre\" fa supporre a Enrico un atteggiamento demoniaco, mentre per Eco \u00e8 simbolo umano, che dimostra la sua timidezza di fronte alla sua povera situazione economica. Peggio \u00e8 invece il carattere di Enrico, un burattino borghese, che vive sui pregiudizi, come quello verso Franti.\nFenomenologia di Mike Bongiorno.\nIn questa sezione Eco dipinge un impietoso ritratto del popolare conduttore italoamericano - o meglio, del personaggio che egli rappresenta - che, nonostante la sua tendenza alla gaffe e alla mediocrit\u00e0, viene idolatrato da milioni di telespettatori, giungendo ad affermare come \"Mike Bongiorno convince dunque il pubblico del valore della mediocrit\u00e0 [...]. Egli dice ai suoi adoratori: \"Voi siete Dio, restate immoti\".\nNella descrizione del presentatore, Eco si sofferma sul fatto di come lui riesca a condurre una conversazione anche su tematiche a lui quasi ignote e mostrando interesse nei confronti dell\u2019interlocutore.\nMy Examination Round his Factification for Incamination to Reduplication with Ridecolation of a Portrait of the Artist as Manzoni.\nIn questa sezione, scritta secondo lo stile dei New Critics, l'autore analizza il romanzo \"I promessi sposi\" come se fosse l'ultima opera, in ordine cronologico, di James Joyce, non il culmine della sua produzione, ma di certo \"il [suo] compimento\". L'analisi si sviluppa lungo molti parallelismi con le opere dello scrittore irlandese: il saggista sostiene che, in opposizione all'\"Ulisse\", in cui la descrizione di una giornata vissuta dal protagonista Leopold Bloom si muta nel discorso intorno a una citt\u00e0 e a uno Stato, le vicende narrate nei \"Promessi Sposi\" coprano \"in realt\u00e0 gli eventi di una sola giornata vissuta dal protagonista, Renzo Tramaglino\".\nInoltre, il famoso \"Addio ai monti\" di Lucia Mondella viene accostato all'altrettanto celebre monologo notturno di Molly: nelle \"cime ineguali, note a chi \u00e8 cresciuto tra voi\" salutate dalla giovane lombarda, l'autore giunge a vedere un potente simbolo fallico, manifestazione inconscia del complesso di Edipo.\nInfine, alla fine del capitolo XXVI, un Padre Cristoforo ormai morente, alle domande dei promessi ormai riuniti: \"Ci rivedremo? Ci rivedremo?\", risponde con l'espressione \"Lass\u00f9, spero\". Privando questa scena di \"una complicata luce soprannaturale\" l'autore coglie un riferimento a uno dei fondamentali dettami contenuti nel \"Corpus Hermeticum\": \"Sicut inferius sic superius\"."}
{"id": "4508231", "revid": "228587", "url": "https://it.wikipedia.org/wiki?curid=4508231", "title": "Episodi di Studio One (settima stagione)", "text": "La settima stagione della serie televisiva Studio One \u00e8 andata in onda negli Stati Uniti dal 20 settembre 1954 al 5 settembre 1955 sulla CBS."}
{"id": "4508234", "revid": "394", "url": "https://it.wikipedia.org/wiki?curid=4508234", "title": "FX Calcio", "text": "FX Calcio (\"FX F\u00fatbol\") \u00e8 un videogioco di genere manageriale e sportivo che \u00e8 uscito esclusivamente sulla piattaforma Microsoft Windows l'8 maggio 2013.\nIl giocatore ha il controllo della squadra, gestendo allenamenti, calciomercato e formazioni di squadre ispirate a quelle reali ma senza licenze. Il commento delle partite \u00e8 affidato a Massimo Tecca e Jos\u00e9 Altafini.\nLeghe, campionati e coppe.\nLe leghe disponibili sono:\nLe coppe sono:"}
{"id": "4508235", "revid": "80030", "url": "https://it.wikipedia.org/wiki?curid=4508235", "title": "Cappella Reale di San Luigi", "text": ""}
{"id": "4508239", "revid": "84184", "url": "https://it.wikipedia.org/wiki?curid=4508239", "title": "Elio Giulio Crotti", "text": ""}
{"id": "4508240", "revid": "228587", "url": "https://it.wikipedia.org/wiki?curid=4508240", "title": "Episodi di Studio One (ottava stagione)", "text": "La ottava stagione della serie televisiva Studio One \u00e8 andata in onda negli Stati Uniti dal 19 settembre 1955 al 17 settembre 1956 sulla CBS."}
{"id": "4508241", "revid": "712828", "url": "https://it.wikipedia.org/wiki?curid=4508241", "title": "Bismarck Waldstein", "text": ""}
{"id": "4508244", "revid": "1305772", "url": "https://it.wikipedia.org/wiki?curid=4508244", "title": "Shepherds United", "text": "Lo Shepherds United \u00e8 una societ\u00e0 calcistica di Port Vila, capitale di Vanuatu. "}
{"id": "4508255", "revid": "287204", "url": "https://it.wikipedia.org/wiki?curid=4508255", "title": "Episodi di Studio One (nona stagione)", "text": "La nona stagione della serie televisiva Studio One \u00e8 andata in onda negli Stati Uniti dal 24 settembre 1956 al 2 settembre 1957 sulla CBS."}
{"id": "4508256", "revid": "1318658", "url": "https://it.wikipedia.org/wiki?curid=4508256", "title": "Teppisti dei Sogni", "text": "I Teppisti dei Sogni sono un gruppo musicale italiano, esponente del pop melodico italiano, che ha avuto successo negli anni settanta grazie a canzoni divenute popolari come \"Piccolo fiore dove vai\", \"L'emigrante\", \"Bimba dagli occhi verdi\" e \"Tu amore mio, Salver\u00f2 il mio amore, Sei tu l'amore , La mia solitudine.\"\nAngelo Avarello, l'ideatore del gruppo, fond\u00f2 nel 1969 la prima formazione e successivamente, anche la societ\u00e0 che la gest\u00ec.\nStoria del gruppo.\nI Teppisti dei Sogni nacquero nel 1973 a Ravanusa (provincia di Agrigento) con la denominazione di Teppisti. La formazione originale era composta da Salvatore Romano, Angelo Avarello, Giuseppe Falletta, Tonino Cannarozzo e Ignazio Volpe. Confortati da un buon riscontro nelle esibizioni dal vivo, furono messi sotto contratto dalla New Star Records, con la quale pubblicarono i loro primi 45 giri, fra cui \"Piccolo fiore dove vai?/Io e te\" e \"Incontro/Bimba dagli occhi verdi\" . Salver\u00f2 il mio amore e altri.\nNel 1977, passarono alla Mia Records e cambiarono il nome in Teppisti dei Sogni. Nel 1977, fu reinciso il loro 45 giri di debutto \"Piccolo fiore dove vai\". La nuova versione raggiunse il milione di copie vendute nel mondo, consentendo al complesso di effettuare alcuni tour in Europa e negli Stati Uniti, soprattutto rivolti al pubblico degli emigranti italiani.\nIl gruppo, a partire dal 1977, ha avuto vari cambi di formazione, senza mai interrompere la propria attivit\u00e0 dal vivo e discografica. Nel 1979, Salvatore Romano abbandon\u00f2 il complesso per formare il gruppo \"Salvo e la rosa di cristallo\" per far ritorno sei anni dopo dal 1985 fino al 1991."}
{"id": "4508257", "revid": "74801", "url": "https://it.wikipedia.org/wiki?curid=4508257", "title": "Municipalit\u00e0 della Georgia", "text": "Le municipalit\u00e0 della Georgia rappresentano la suddivisione amministrativa di secondo livello del Paese, dopo le nove regioni e le due repubbliche autonome; fino al 2006 erano definiti con il nome di distretti, denominazione mantenuta soltanto Abcasia. Le municipalit\u00e0 e i distretti ammontano nel loro complesso a 67.\nAlle municipalit\u00e0 sono equiordinate 5 citt\u00e0, con pari poteri dei distretti: Batumi, Kutaisi, Poti, Rustavi e Tskhinvali.\nAi tempi dell'Unione Sovietica le municipalit\u00e0 erano note come \"raioni\". Tbilisi, come citt\u00e0 autonoma e capitale, \u00e8 l'unica delle 12 entit\u00e0 amministrative maggiori a non essere divisa in municipalit\u00e0."}
{"id": "4508263", "revid": "1226", "url": "https://it.wikipedia.org/wiki?curid=4508263", "title": "Villa Porto (Vivaro di Dueville)", "text": ""}
{"id": "4508264", "revid": "481666", "url": "https://it.wikipedia.org/wiki?curid=4508264", "title": "May McAvoy", "text": "Nel 1927, fu una delle interpreti de \"Il cantante di jazz\" a fianco di Al Jolson.\nBiografia.\nLasciati gli studi, May McAvoy esord\u00ec a neanche diciotto anni in un film diretto da Walter Richard Stahl, un regista che gir\u00f2 nella sua carriera solo due pellicole. Dopo essere apparsa in oltre una trentina di film, l'attrice - nel ruolo di Esther - apparve in \"Ben-Hur\", il kolossal della MGM con Ram\u00f3n Novarro e Francis X. Bushman, una delle pi\u00f9 costose e spettacolari produzioni degli anni venti.\nBench\u00e9 ne \"Il cantante di jazz\" non si senta la sua voce, May McAvoy recit\u00f2 in altri film del primo cinema sonoro, come \"The Terror\" dove ebbe come partner Conrad Nagel. Sposata dal 1929 al 1940 a Maurice Cleary, il tesoriere dell'United Artists, lasci\u00f2 la carriera cinematografica. Ritorn\u00f2 a recitare solo negli anni quaranta e cinquanta, prendendo parte a numerosi film in piccole parti. Il suo ultimo ruolo fu nel remake del 1959 di \"Ben-Hur\", dove appare tra la folla di Gerusalemme.\nRiconoscimenti.\nPer il suo contributo all'industria cinematografica, May McAvoy ha una stella sulla Hollywood Walk of Fame al 1731 di Vine Street.\nVita privata.\nMay McAvoy spos\u00f2 il banchiere Maurice Cleary il 26 giugno 1929. Dal matrimonio, che sarebbe durato fino al 1940, nacque un figlio, Patrick.\nL'attrice mor\u00ec nel 1984 a causa degli effetti di un infarto avuto l'anno precedente. Venne sepolta a Culver City nell'Holy Cross Cemetery."}
{"id": "4508275", "revid": "110157", "url": "https://it.wikipedia.org/wiki?curid=4508275", "title": "Futuro Luminoso", "text": "Futuro Luminoso (in islandese Bj\u00f6rt Framt\u00ed\u00f0, BF) \u00e8 un partito politico islandese.\nStoria.\nFondato nel 2012, Futuro Luminoso si \u00e8 presentato per la prima volta alle elezioni parlamentari in Islanda del 2013, ottenendo l'8,2% dei voti e 6 seggi all'Althing.\nAlle elezioni parlamentari in Islanda del 2016 invece ottiene soltanto il 7,2%, perdendo cos\u00ec 2 seggi.\nIdeologia.\nFuturo Luminoso \u00e8 un partito di centro, liberale e europeista, infatti sostiene l'adesione dell'Islanda all'Unione europea e il suo ingresso nell'Euro.\nUn membro del partito, nonch\u00e9 del Parlamento, fa parte della band Pollap\u00f6nk che rappresentato il paese all'Eurovision Song Contest 2014, e la sua ideologia si pu\u00f2 chiaramente intuire anche dal titolo stesso della canzone, \"No Prejudice, \"ossia \"Nessun Pregiudizio\"."}
{"id": "4508282", "revid": "585241", "url": "https://it.wikipedia.org/wiki?curid=4508282", "title": "Bj\u00f6rt Framt\u00ed\u00f0", "text": ""}
{"id": "4508285", "revid": "1573940", "url": "https://it.wikipedia.org/wiki?curid=4508285", "title": "Racata grata", "text": "Racata grata \u00e8 un ragno appartenente alla famiglia Linyphiidae.\n\u00c8 l'unica specie nota del genere Racata.\nDistribuzione.\nLa specie \u00e8 stata rinvenuta sull'isola di Krakatoa.\nTassonomia.\nDal 1995 non sono stati esaminati esemplari, n\u00e9 sono state descritte sottospecie al 2012."}
{"id": "4508286", "revid": "1442080", "url": "https://it.wikipedia.org/wiki?curid=4508286", "title": "Internationaler Raiffeisen Grand Prix 2003 - Qualificazioni singolare", "text": "Le qualificazioni del singolare dell'Internationaler Raiffeisen Grand Prix 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Internationaler Raiffeisen Grand Prix 2003 prevedevano 32 partecipanti di cui 4 sono entrati nel tabellone principale."}
{"id": "4508289", "revid": "1442080", "url": "https://it.wikipedia.org/wiki?curid=4508289", "title": "Gerry Weber Open 2003 - Qualificazioni singolare", "text": "Le qualificazioni del singolare del Gerry Weber Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Gerry Weber Open 2003 prevedevano 32 partecipanti di cui 4 sono entrati nel tabellone principale."}
{"id": "4508294", "revid": "31886", "url": "https://it.wikipedia.org/wiki?curid=4508294", "title": "Racata", "text": ""}
{"id": "4508295", "revid": "287204", "url": "https://it.wikipedia.org/wiki?curid=4508295", "title": "Episodi di Studio One (decima stagione)", "text": "La decima stagione della serie televisiva Studio One \u00e8 andata in onda negli Stati Uniti dal 9 settembre 1957 al 29 settembre 1958 sulla CBS."}
{"id": "4508296", "revid": "1442080", "url": "https://it.wikipedia.org/wiki?curid=4508296", "title": "Stella Artois Championships 2003 - Qualificazioni singolare", "text": "Le qualificazioni del singolare dello Stella Artois Championships 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneoStella Artois Championships 2003 prevedevano 48 partecipanti di cui 6 sono entrati nel tabellone principale."}
{"id": "4508299", "revid": "599013", "url": "https://it.wikipedia.org/wiki?curid=4508299", "title": "Ordina Open 2003 - Qualificazioni singolare maschile", "text": "Le qualificazioni del singolare maschile dell'Ordina Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Ordina Open 2003 prevedevano 32 partecipanti di cui 4 sono entrati nel tabellone principale."}
{"id": "4508300", "revid": "33689", "url": "https://it.wikipedia.org/wiki?curid=4508300", "title": "William Stafford (1554-1612)", "text": "Biografia.\nEra figlio di Sir William Stafford di Chebsey e della seconda moglie Dorothy Stafford.\nSuo padre era stato sposato in prime nozze con Maria Bolena, sorella della regina Anna e quindi zia della regina Elisabetta I d'Inghilterra. Sua madre invece vantava una discendenza dai Plantageneti essendo figlia di Margaret Pole, contessa di Salisbury.\nNel 1555, sotto il regno della cattolica Maria I d'Inghilterra, la protestante famiglia di William dovette vivere in esilio a Ginevra per evitare la politica delle persecuzioni condotta dalla regina. A Ginevra gli Stafford si legarono a Giovanni Calvino, che battezz\u00f2 il fratello minore di William, John.\nDopo la morte di suo padre nel 1565, la famiglia si trasfer\u00ec a Basilea dove furono vicini a John Knox. Il ritorno in Inghilterra avvenne nel 1559 quando l'anno prima ascese al trono la protestante Elisabetta I.\nWilliam frequent\u00f2 il Winchester College, dove fu ammesso nel 1564, ed il New College ad Oxford, dove si immatricol\u00f2 nel 1571.\nNel 1573 venne eletto membro del corpo decente del New College ma due anni dopo dovette lasciare l'incarico per essersi assentato senza permesso.\nSi rec\u00f2 quindi a Londra dove sua madre, Mistress of the Robes di Elisabetta, esercitava su di lei una forte influenza.\nNel 1585 and\u00f2 segretamente in Francia, ospitato da suo fratello Sir Edward Stafford, ambasciatore in Francia, ma svolgendo il ruolo di spia per proprio conto. Quando fu scoperto, chiese a sua madre di intercedere con Sir Francis Walsingham, capo della rete spionaggio al servizio della regina.\nTornato in Inghilterra, venne coinvolto nel complotto ordino da Ch\u00e2teauneuf, l'ambasciatore francese. Dal 1587 Ch\u00e2teauneuf stava cospirando per avvelenare Elisabetta I, usando le conoscenze a corte di William Stafford per avvelenare una veste che la regina usava.\nWilliam confess\u00f2 del complotto a Walsingham che fece arrestare i cospiratori. William invece venne rilasciato dalla Torre nell'agosto del 1588 senza alcuna accusa nei suoi confronti.\nSi \u00e8 pensato che William fosse in questa vicenda un agente provocatore al servizio di Walsingham e da questi mandato per esercitare il controspionaggio; certamente dall'accaduto William ne usc\u00ec senza subire alcuna pena o processo.\nDopo tale vicenda, William si ritir\u00f2 a vita privata in campagna.\nNel 1593 spos\u00f2 Anne Gryme, figlia di Thomas Gryme di Antingham, nel Suffolk. La coppia ebbe un figlio:\nMor\u00ec il 16 novembre 1612."}
{"id": "4508301", "revid": "1915706", "url": "https://it.wikipedia.org/wiki?curid=4508301", "title": "Nefazodone", "text": "Nefazodone \u00e8 una molecola con attivit\u00e0 antidepressiva. Il farmaco pu\u00f2 essere usato nel trattamento del disturbo depressivo maggiore, disturbo distimico, e nella fase depressiva del disturbo bipolare. Come molti altri antidepressivi, il trattamento pu\u00f2 richiedere diverse settimane prima di determinare effetti benefici.\nIn Italia il farmaco non \u00e8 pi\u00f9 commercializzato.\nFarmacodinamica.\nNefazodone esercita un'attivit\u00e0 antidepressiva potenziando l'attivit\u00e0 serotoninergica a livello del sistema nervoso centrale. La molecola blocca il recettore postsinaptico 5HT2 ed inibisce la ricaptazione della serotonina.\nNefazodone mostra anche una debole azione di blocco alfa 1-adrenergico. \u00c8 stato dimostrato che non sopprime il sonno REM, quindi non modifica l'architettura del sonno, ma diminuisce il numero dei risvegli notturni.\nFarmacocinetica.\nDopo somministrazione per via orale nefazodone viene rapidamente e completamente assorbito dal tratto gastrointestinale. Il picco di concentrazione plasmatica (Cmax) viene raggiunto a distanza di 1-3 ore dall'assunzione.\nNefazodone presenta un legame alle proteine del plasma superiore al 99%.\nSi stima che la biodisponibilit\u00e0 della molecola sia intorno al 15%-23%. L'emivita plasmatica di eliminazione \u00e8 di circa 2-4 ore. Lo steady state \u00e8 raggiunto dopo 3-4 giorni dall'inizio della terapia. L'assunzione del cibo ne ritarda l'assorbimento e ne riduce l'area sotto la curva (AUC) del 20% circa. Tuttavia questi effetti sembrano essere privi di qualsiasi rilevanza clinica. Nell'organismo il farmaco \u00e8 metabolizzato tramite n-dealchilazione e tramite idrossilazione alifatica e aromatica. Nelle urine si rintraccia meno dell'1% di farmaco immodificato. I metaboliti maggiori sono tre: idrossinefazodone, metaclorofenilpiperazina, e un metabolita triazolo-dionico.\nNefazodone, idrossinefazodone e metaclorofenilpiperazina possiedono un'attivit\u00e0 agonista su alcuni sottotipi di recettori serotoninergici. Nei pazienti affetti da cirrosi epatica, l'AUC di nefazodone e del metabolita idrossinefazodone \u00e8 approssimativamente del 25% pi\u00f9 alta di quella osservata nei soggetti sani. Nei pazienti anziani, con oltre 65 anni di et\u00e0, dopo assunzione di una singola dose di 300\u00a0mg, il picco di concentrazione plasmatica e l'AUC risultano due volte pi\u00f9 elevate rispetto a volontari giovani e sani.\nUsi clinici.\nNefazodone \u00e8 indicato nel trattamento delle sindromi depressive di varia origine, comprendendo la depressione ansiosa e la depressione associata a disturbi del sonno.\nEffetti collaterali ed indesiderati.\nIn corso di terapia con nefazodone gli effetti avversi che si registrano con maggiore frequenza sono: secchezza della fauci (25%), nausea(22%), vertigine e capogiro (17%), sonnolenza e sedazione (25%), costipazione, debolezza marcata, sensazione di testa vuota ed alterazioni della visione (16%).\nAltri sintomi che si possono verificare con una frequenza inferiore sono brividi, febbre, dolori articolari, parestesie, confusione mentale, insonnia ed incubi notturni, disturbi della memoria, incoordinamento motorio fino all'atassia.\nNella fase post-marketing sono stati segnalati rari casi di ittero, insufficienza epatica e di necrosi epatica, con necessit\u00e0 di trapianto epatico. Una minoranza di casi sono risultati fatali.\nInoltre si sono verificate gravi reazioni allergiche, angioedema, rash cutaneo, sindrome di Stevens-Johnson.\nDiversamente dalla maggior parte degli inibitori della ricaptazione della serotonina, nefazodone presenta una bassa incidenza di effetti negativi sulla libido e sulla funzione sessuale, ed \u00e8 talvolta utilizzato negli uomini come trattamento per l'anorgasmia o l'impotenza indotta dagli SSRI o SNRI.\nLa terapia con nefazodone pu\u00f2 tuttavia determinare disturbi della sfera sessuale comprendenti priapismo ed erezione dolorosa o prolungata.\nA differenza di mirtazapina, nefazodone non sembra essere strettamente associato ad un aumento dell'appetito o di peso corporeo.\nControindicazioni.\nNefazodone \u00e8 controindicato nei soggetti con ipersensibilit\u00e0 nota al principio attivo oppure ad uno qualsiasi degli eccipienti utilizzati nella formulazione farmaceutica, oppure ad altri antidepressivi fenilpiperazinici.\n\u00c8 inoltre controindicato nei soggetti con meno di 18 anni di et\u00e0 e nei soggetti con precedenti di epatopatia. Ne deve essere evitato l'utilizzo in associazione con terfenadina, astemizolo, pimozide, cisapride, oppure carbamazepina.\nDosi terapeutiche.\nIl dosaggio usuale iniziale nell'adulto \u00e8 di 100\u00a0mg, da assumersi due volte al giorno. Questo dosaggio, quando il medico curante lo ritenga necessario, pu\u00f2 essere aumentato, con gradualit\u00e0, di 100\u2013200\u00a0mg al giorno, sempre suddivisi in due dosi distinte giornaliere.\nL'aumento del dosaggio deve essere eseguito tenendo conto della risposta clinica del paziente e valutando la dose tollerata. Gli incrementi dovrebbero essere distanziati almeno di una settimana l'uno dall'altro. Studi clinici controllati hanno evidenziato che la dose efficace \u00e8 di solito compresa tra i 300 ed i 600\u00a0mg al giorno.\nUn numero limitato di pazienti affetti da grave depressione possono richiedere dosaggi superiori ai 600\u00a0mg al giorno. Va comunque ricordato che come per molti altri antidepressivi, pu\u00f2 essere necessario che trascorrano alcune settimane prima di ottenere un pieno effetto terapeutico."}
{"id": "4508303", "revid": "1442080", "url": "https://it.wikipedia.org/wiki?curid=4508303", "title": "Nottingham Open 2003 - Qualificazioni singolare", "text": "Le qualificazioni del singolare del Nottingham Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Nottingham Open 2003 prevedevano 32 partecipanti di cui 4 sono entrati nel tabellone principale."}
{"id": "4508304", "revid": "22356", "url": "https://it.wikipedia.org/wiki?curid=4508304", "title": "Thalassiodracon hawkinsii", "text": ""}
{"id": "4508306", "revid": "1442080", "url": "https://it.wikipedia.org/wiki?curid=4508306", "title": "Swedish Open 2003 - Qualificazioni singolare", "text": "Le qualificazioni del singolare dello Swedish Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Swedish Open 2003 prevedevano 32 partecipanti di cui 4 sono entrati nel tabellone principale."}
{"id": "4508308", "revid": "22356", "url": "https://it.wikipedia.org/wiki?curid=4508308", "title": "Cryptoclidus eurymerus", "text": ""}
{"id": "4508311", "revid": "1442080", "url": "https://it.wikipedia.org/wiki?curid=4508311", "title": "Swiss Open Gstaad 2003 - Qualificazioni singolare", "text": "Le qualificazioni del singolare dello Swiss Open Gstaad 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Swiss Open Gstaad 2003 prevedevano 32 partecipanti di cui 4 sono entrati nel tabellone principale."}
{"id": "4508312", "revid": "287204", "url": "https://it.wikipedia.org/wiki?curid=4508312", "title": "Londra tra le fiamme", "text": "Londra tra le fiamme (\"Flaming London\") \u00e8 un romanzo fantascientifico di Joe R. Lansdale del 2006. \u00c8 ambientato in un XIX secolo ucronico, con molti richiami steampunk.\n\u00c8 il secondo romanzo del ciclo di \"Ned la Foca\", preceduto da \"Fuoco nella polvere\" (\"Zeppelins West\", 2001).\nTrama.\nNed \u00e8 una foca su cui uno scienziato pazzo, il famoso dottor Moreau dell'omonima isola (il cui vero nome Ned rivela essere \"Momo\"), ha impiantato un cervello umano. Nel precedente romanzo del ciclo, \"Fuoco nella polvere\", Ned era stato attaccato da uno squalo e creduto morto. Viene rinvenuto gravemente ferito su di una spiaggia da Mark Twain che lo porta dal suo amico e collega scrittore Jules Verne. Durante la convalescenza nella villa spagnola di Verne, vengono attaccati da macchine marziane pilotate da mostri alieni litigiosi e decisi a invadere la Terra estinguendone gli abitanti.\nGrazie all'utilizzo di un veicolo sperimentale creato da Verne con l'aiuto del suo maggiordomo e stretto collaboratore, \"Passepartout\", riescono fortunosamente a scampare all'attacco marziano. Tuttavia, nel bel mezzo della fuga, il prototipo la cui carrozzeria non era ancora ben fissata, si smonta in mare aperto. I quattro utilizzano una mongolfiera per salvarsi dal naufragio ma vengono trasportati da una tempesta su di un'isola sconosciuta, popolata da animali preistorici. Una misteriosa perturbazione spazio temporale ha scaraventato sull'isola una nave pirata, il cui equipaggio ha preso prigionieri un enorme gorilla marziano, \"Rikwalk\", l'equipaggio di un'altra nave, l'Olandese volante ed il suo capitano e altri protagonisti del precedente romanzo, anch'essi creduti morti: (Toro Seduto, \"Cat\", \"John Feather\" e \"Beadle\". Ned, incurante del pericolo decide di prestare soccorso ai suoi vecchi amici: Toro Seduto, appena liberatosi, decima i pirati, aiutato nell'impresa da tutti gli altri prigionieri e, soprattutto, dal gorilla marziano che si scopre essere educato e intelligente.\nDopo fortunose vicende i nostri eroi, con l'impiego di un gigantesco robot a vapore, con l'aiuto di un altro famoso scrittore Herbert G. Wells (in questo romanzo anche grande scienziato), riescono ad arrestare l'avanzata aliena nel corso di una battaglia finale combattuta in una Londra distrutta dalle macchine marziane. L'impresa viene facilitata dal fatto che gli alieni sono rimasti contagiati mortalmente da comuni malattie terrestri. Purtroppo nella battaglia Passepartout perde la vita, disintegrato da un raggio mortale.\nNed, Mark Twain e Jules Verne decidono di riparare gli strappi spazio temporali causati da un viaggiatore a bordo della sua macchina del tempo, ripercorrendone a ritroso le tappe a bordo della stessa macchina recuperata da Wells."}
{"id": "4508315", "revid": "1573940", "url": "https://it.wikipedia.org/wiki?curid=4508315", "title": "Lonchorhina aurita", "text": "Lonchorhina aurita () \u00e8 un Pipistrello della famiglia dei Fillostomidi diffuso nell'America centrale e meridionale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 53 e 69\u00a0mm, la lunghezza dell'avambraccio tra 49 e 54\u00a0mm, la lunghezza della coda tra 49 e 56\u00a0mm, la lunghezza del piede tra 13 e 17\u00a0mm, la lunghezza delle orecchie tra 28 e 35\u00a0mm e un peso fino a 15\u00a0g.\nAspetto.\nLa pelliccia \u00e8 lunga. Le parti dorsali variano dal marrone scuro al bruno-rossastro. Il muso \u00e8 corto, con una foglia nasale molto lunga, lanceolata, attraversata da una cresta longitudinale e con due fosse alla base che circondano le narici, circondate da escrescenze carnose. Sul labbro inferiore \u00e8 presente un cuscinetto carnoso liscio e triangolare, mentre quello superiore \u00e8 ricoperto di piccole verruche. Le orecchie sono molto grandi, larghe ed appuntite, con il margine anteriore che si curva alla base per unirsi a quello dell'altro orecchio sopra il muso. Un lobo carnoso \u00e8 posizionato all'apertura del canale uditivo ed \u00e8 in grado di chiuderlo completamente. Il trago \u00e8 lungo circa la met\u00e0 del padiglione auricolare, \u00e8 appuntito e con due incavi alla base del margine posteriore. Le ali sono attaccate posteriormente sulla caviglia. La coda \u00e8 lunga ed inclusa completamente nell'ampio uropatagio. Il calcar \u00e8 lungo circa quanto il piede. Gli arti inferiori sono allungati. Il cariotipo \u00e8 2n=32 FNa=60.\nBiologia.\nComportamento.\nSi rifugia nelle grotte e in tunnel minerari in gruppi da 12 a 500 individui. L'attivit\u00e0 predatoria inizia ben dopo il tramonto nella notte profonda. \u00c8 un agile volatore e pu\u00f2 fermarsi e stazionare in aria per sfuggire alle trappole a rete.\nAlimentazione.\nSi nutre probabilmente di insetti raccolti sulla vegetazione, sebbene esemplari in cattivit\u00e0 siano stati nutriti anche con frutta.\nRiproduzione.\nFemmine gravide sono state osservate da febbraio ad aprile e le nascite sono sincronizzate con l'avvento della stagione delle piogge.\nDistribuzione e habitat.\nQuesta specie \u00e8 diffusa nell'America centrale dagli stati messicani meridionali di Oaxaca, Tabasco, Chiapas e Quintana Roo, attraverso il Guatemala, Belize, Honduras, El Salvador, Nicaragua, Costa Rica, Panama fino alla Colombia, Venezuela, Ecuador, Per\u00f9 settentrionale ed orientale, Bolivia settentrionale e Brasile occidentale, centrale e centro-orientale. \u00c8 presente anche sull'isola di Trinidad e un individuo \u00e8 stato catturato presso Nassau, sulle isole Bahamas.\nVive nelle foreste sempreverdi e mature fino a 1.500 metri di altitudine. Talvolta \u00e8 presente in foreste decidue e zone agricole.\nStato di conservazione.\nLa IUCN Red List, considerato il vasto areale, classifica \"L.aurita\" come specie a rischio minimo (LC)."}
{"id": "4508316", "revid": "1442080", "url": "https://it.wikipedia.org/wiki?curid=4508316", "title": "Hall of Fame Tennis Championships 2003 - Qualificazioni singolare", "text": "Le qualificazioni del singolare dell'Hall of Fame Tennis Championships 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Hall of Fame Tennis Championships 2003 prevedevano 32 partecipanti di cui 4 sono entrati nel tabellone principale."}
{"id": "4508317", "revid": "1442080", "url": "https://it.wikipedia.org/wiki?curid=4508317", "title": "Dutch Open 2003 - Qualificazioni singolare", "text": "Le qualificazioni del singolare del Dutch Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Dutch Open 2003 prevedevano 32 partecipanti di cui 4 sono entrati nel tabellone principale."}
