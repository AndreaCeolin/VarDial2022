{"id": "4504164", "revid": "1373765", "url": "https://it.wikipedia.org/wiki?curid=4504164", "title": "Alfredo Bazoli", "text": "Biografia.\n\u00c8 pronipote di Luigi Bazoli, deputato alla Camera per il Partito Popolare dal 1919 al 1921, e nipote di Stefano, componente dell'Assemblea Costituente e deputato alla Camera per la Democrazia Cristiana dal 1948 al 1953, mentre il padre Luigi fu assessore all'Urbanistica nella giunta del sindaco di Brescia Trebeschi. La madre, Giulietta Banzi Bazoli, \u00e8 una delle vittime della Strage di Piazza della Loggia. \nGiovanni Bazoli, presidente di Intesa Sanpaolo, \u00e8 invece suo zio.\nConsegue il Diploma di maturit\u00e0 classica presso il Liceo Classico Arnaldo di Brescia. Si laurea in giurisprudenza presso l'Universit\u00e0 di Pavia nel 1993 con il voto di 110 e lode. Dal 1996 \u00e8 iscritto all\u2019albo degli avvocati di Brescia, \u00e8 specializzato in diritto societario, bancario e amministrativo.\nNel 1995 contribuisce a fondare il Movimento dei Giovani per l\u2019Ulivo di Brescia. Nei Democratici di Romano Prodi e nella Margherita, si \u00e8 sempre battuto per la nascita del PD, per il quale \u00e8 stato eletto all'assemblea nazionale costituente nel 2007.\nNel 1999 diventa Portavoce provinciale dei Democratici di Romano Prodi.\nNel 2003 viene eletto consigliere della circoscrizione centro del Comune di Brescia nelle file della Margherita.\nDal 2010 \u00e8 consigliere comunale a Brescia eletto nelle file del PD.\nSposato con tre figli.\nFa parte di realt\u00e0 culturali e associative della citt\u00e0 di Brescia, tra cui la rivista di cultura politica Citt\u00e0 e dintorni, la confraternita di beneficenza Congrega della Carit\u00e0 Apostolica e la onlus Mine Action Italy.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione IV Lombardia per il Partito Democratico.\nAlle elezioni politiche del 2018 viene riconfermato deputato della XVIII legislatura della Repubblica Italiana per il Partito Democratico."}
{"id": "4504165", "revid": "533647", "url": "https://it.wikipedia.org/wiki?curid=4504165", "title": "Jaime Serra i Cau", "text": "Biografia.\nNacque nel 1427. Dedicatosi alla carriera ecclesiastica, divenne arcivescovo di Oristano nel 1492, carica che mantenne fino al 1510.\nPapa Alessandro VI lo elev\u00f2 al rango di cardinale nel concistoro del 28 settembre 1500 con il titolo di cardinale presbitero di San Vitale.\nFu amministratore apostolico delle sedi episcopali di Link\u00f6ping, in Svezia, di Elne, di Burgos e di Calahorra e La Calzada. \nDal 1509 al 1511 fu cardinale protopresbitero. Dal 1511 al 1517 fu cardinale vescovo di Albano.\nMor\u00ec il 15 marzo 1517 a Roma e la sua salma fu inumata in una cappella della chiesa di San Giacomo degli Spagnoli.\nConclavi.\nDurante il periodo del suo cardinalato Jaime Serra i Cau partecip\u00f2 ai seguenti conclavi:"}
{"id": "4504169", "revid": "1776051", "url": "https://it.wikipedia.org/wiki?curid=4504169", "title": "Veronica Tentori", "text": "Biografia.\nLaureata in Architettura al Politecnico di Milano col massimo dei voti nel 2010, ottiene nel 2011 l'abilitazione all'esercizio della professione di architetto, vince un concorso come tecnico comunale a Cinisello Balsamo (MI), carica dalla quale \u00e8 in aspettativa.\nOltre all'architettura, l'urbanistica, la sostenibilit\u00e0 ambientale e la musica, si appassiona alla politica entrando a far parte fin dai 16 anni di et\u00e0 della Sinistra giovanile e poi nel Partito Democratico.\nNel 2012 partecipa alle primarie del Partito Democratico della Provincia di Lecco, ottenendo 1719 preferenze. Alle elezioni politiche del 2013 \u00e8 eletta alla Camera dei deputati dove fa parte della Commissione Agricoltura; ha presentato come prima firmataria 3 proposte di legge e 17 tra interrogazioni interpellanze e mozioni e ha partecipato al 93,69% delle votazioni della Camera.\nNei primi mesi del 2013, prima dell'elezione alla Camera dei deputati, \u00e8 stata al centro di un vivace dibattito con il Comitato Lecchese Acqua Pubblica relativamente alla gestione del servizio idrico integrato in Provincia di Lecco."}
{"id": "4504170", "revid": "729019", "url": "https://it.wikipedia.org/wiki?curid=4504170", "title": "Th\u00e9ophile-Malo de La Tour d'Auvergne-Corret", "text": "Biografia.\nQuesto personaggio, soldato ed intellettuale, rispolverer\u00e0 il mito degli eroi celti dell'antichit\u00e0, sottraendoli all'oblio. Nel 1743, La Tour d'Auvergne intraprende brillanti studi a Quimper, prima di arruolarsi nel 1767, nel reggimento dei Moschettieri del Re. Nel 1781 viene ingaggiato dal corpo di Volontari della Catalogna, per lottare contro gli inglesi. Termina la prima fase della sua carriera militare con il grado di capitano, ritornando nel 1784 a Carhaix, dove soggiorner\u00e0 fino allo scoppio della Rivoluzione francese. Contrariamente alla maggior parte degli ufficiali di nobili origini, egli si rifiuta di emigrare, sposando la causa della Repubblica. Di fatto dar\u00e0 prova di bravura sui diversi fronti, dalle Alpi ai Pirenei. Nel 1794 si congeda meritatamente, lasciando Bordeaux via mare, per far rientro alla sua natia Bretagna. Ma il naviglio viene catturato ed egli passer\u00e0 qualche mese in Cornovaglia, dove avr\u00e0 modo di apprendere la lingua locale, molto simile al bretone antico. Liberato, si arruola nuovamente nel 1797 come soldato semplice, per prendere il posto del figlio pi\u00f9 giovane del suo amico Le Brigant, altro famoso celtomane come lui. Nel 1800, il Console Bonaparte lo proclama \u201cPrimo Granatiere dell'Armata Repubblicana\u201d. Caduto sul campo qualche tempo dopo, vittima di un combattimento in Baviera, le sue spoglie verranno inumate nel Pantheon a Parigi.\nOltre che per i suoi brillanti fatti d'arme, viene unanimemente ricordato per essere stato uno dei primi riscopritori dei Celti. Come il suo amico Le Brigant, egli considerava la lingua celtica come lingua originale dell'umanit\u00e0. Egli intendeva dimostrare che le parole di tutte le lingue parlate nel mondo potevano avere un'etimologia celtica. Al momento della sua morte egli stava lavorando alla redazione di un dizionario comparativo, mettendo a confronto parole di quarantadue lingue differenti. Egli non ci ha lasciato che una sola opera: \"Origines gauloises\", pubblicato nel 1792 a Bayonne. Una dozzina d'anni dopo, allorch\u00e9 Napoleone I creer\u00e0 l'Accademia Celtica, La Tour d'Auvergne verr\u00e0 proclamato presidente ad-honorem."}
{"id": "4504172", "revid": "123210932", "url": "https://it.wikipedia.org/wiki?curid=4504172", "title": "Giovanni Sanga", "text": "\u00c8 stato deputato alla Camera per tre legislature, ricoprendo vari incarichi parlamentari. \u00c8 stato brevemente deputato nella XVIII legislatura.\nBiografia.\nNasce a Entratico, in provincia di Bergamo, il 13 settembre 1962, si \u00e8 laureato in Economia e Commercio ed \u00e8 iscritto all'Ordine dei Dottori commercialisti di Bergamo.\nNel 2004 viene eletto Consigliere comunale di Entratico, venendo rieletto nel 2009, 2014 e nel 2019, dove ricopre tuttora.\nAlle elezioni politiche del 2006, elezioni politiche del 2008 e elezioni politiche del 2013 viene eletto deputato della XVII legislatura della Repubblica Italiana nella circoscrizione Lombardia 2 per Uniti nell'Ulivo prima e per il Partito Democratico poi.\n\u00c8 stato relatore in Commissione Finanze ed in Aula di diversi e importanti provvedimenti. Tra questi, le disposizioni volte al potenziamento della lotta alla evasione fiscale, alla emersione e rientro di capitali detenuti all'estero (voluntary disclosure) e alla esecuzione dell'Accordo \"Foreign account tax compliance act\" tra Italia e Stati Uniti d'America finalizzato allo scambio automatico di informazioni con diversi Stati esteri. Queste norme hanno consentito la modifica di Convenzioni tra e Italia e Svizzera, Montecarlo e Liechtenstein e di fatto portato all'abolizione del segreto bancario, segnando una svolta nei rapporti finanziari internazionali.\n\u00c8 stato altres\u00ec relatore della legge di riforma delle Banche di Credito Cooperativo, del decreto fiscale di rottamazione delle cartelle esattoriali e di liquidazione delle banche venete.\nAlle elezioni politiche del 2018 si ricandida alla Camera dei deputati nel collegio di Bergamo e risulta il primo dei non eletti del PD.\nIl 10 ottobre 2019 \u00e8 nominato presidente di SACBO, la Societ\u00e0 per l'aeroporto civile di Bergamo-Orio al Serio (SACBO).\nNel gennaio 2021, quando Maurizio Martina si dimette da deputato per ricoprire l'incarico di vicedirettore generale della FAO, Sanga gli subentra al suo posto a Montecitorio, ma si dimette a sua volta per mantenere l'incarico di presidente di SACBO. Gli subentra al suo posto Graziella Leyla Ciag\u00e0."}
{"id": "4504174", "revid": "123052740", "url": "https://it.wikipedia.org/wiki?curid=4504174", "title": "Maria Chiara Gadda", "text": "Biografia.\nElezione a deputato.\nNel 2009 inizia la sua esperienza politica come consigliere comunale di Fagnano Olona. Alle elezioni politiche del 2013 viene eletta deputata della XVII legislatura della Repubblica Italiana nella circoscrizione IV Lombardia per il Partito Democratico.\nNel suo impegno parlamentare \u00e8 promotrice di una proposta di legge contro lo spreco di cibo, detta appunto \"legge Gadda\", approvata nel 2016 con un'amplissima maggioranza (Legge 19 agosto 2016, n. 166 \"Disposizioni concernenti la donazione e la distribuzione di prodotti alimentari e farmaceutici a fini di solidariet\u00e0 sociale e per la limitazione degli sprechi\").\nViene rieletta in quanto capolista nel plurinominale Lombardia 1-02.\nIl 18 settembre 2019, in seguito alla scissione nel Partito Democratico promossa da Matteo Renzi, decide di abbandonare il gruppo parlamentare del Partito Democratico ed iscriversi al nuovo partito di centro del senatore fiorentino, Italia Viva, con altri 40 parlamentari.Il 21 aprile 2021 viene nominata coordinatore d'Italia Viva in Lombardia."}
{"id": "4504176", "revid": "300067", "url": "https://it.wikipedia.org/wiki?curid=4504176", "title": "Abdoulaye M'Baye", "text": ""}
{"id": "4504178", "revid": "1005847", "url": "https://it.wikipedia.org/wiki?curid=4504178", "title": "Giuseppe Guerini (politico)", "text": "Biografia.\nElezione a deputato.\nAlle elezioni politiche del 2013 viene eletto alla Camera dei Deputati, nelle liste del Partito Democratico nella circoscrizione Lombardia 2. Nella XVII legislatura \u00e8 membro della Commissione Politiche dell'Unione Europea (dal 7 maggio 2013 al 7 ottobre 2014), della Commissione Giustizia (dal 7 ottobre 2014 al 22 marzo 2018) e della Commissione d'Inchiesta sull'Accoglienza dei Migranti (dal 20 marzo 2015 al 22 marzo 2018). [Dalla scheda personale della Camera dei Deputati - XVII legislatura].\nNel 2018 \u00e8 candidato al Senato nel collegio uninominale di Treviglio, ma non viene rieletto."}
{"id": "4504179", "revid": "599013", "url": "https://it.wikipedia.org/wiki?curid=4504179", "title": "Orange Prokom Open 2004 - Qualificazioni singolare maschile", "text": "Le qualificazioni del singolare maschile dell'Orange Prokom Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Orange Prokom Open 2004 prevedevano 32 partecipanti di cui 4 sono entrati nel tabellone principale."}
{"id": "4504180", "revid": "854974", "url": "https://it.wikipedia.org/wiki?curid=4504180", "title": "Anzianit\u00e0 (previdenza)", "text": ""}
{"id": "4504182", "revid": "466539", "url": "https://it.wikipedia.org/wiki?curid=4504182", "title": "Ferdinand Pr\u00e9nom", "text": "Carriera.\nMilita dal 2008 nel Digione in Pro A, fatta eccezione per una parentesi in prestito all'Olympique d'Antibes in Pro B. Nel suo palmar\u00e8s figurano l'oro ai FIBA EuroBasket Under-20 2010 e l'argento ai FIBA EuroBasket Under-20 2011."}
{"id": "4504183", "revid": "122773559", "url": "https://it.wikipedia.org/wiki?curid=4504183", "title": "Angelo Senaldi", "text": "Biografia.\nCarriera politica.\nNel 2011 viene nominato Vicesindaco di Gallarate ed assessore all'urbanistica nella giunta di Edoardo Guenzani.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione IV Lombardia per il Partito Democratico."}
{"id": "4504185", "revid": "1442080", "url": "https://it.wikipedia.org/wiki?curid=4504185", "title": "Legg Mason Tennis Classic 2004 - Qualificazioni singolare", "text": "Le qualificazioni del singolare del Legg Mason Tennis Classic 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Legg Mason Tennis Classic 2004 prevedevano 32 partecipanti di cui 4 sono entrati nel tabellone principale."}
{"id": "4504188", "revid": "767487", "url": "https://it.wikipedia.org/wiki?curid=4504188", "title": "Dino Alberti", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione IV Lombardia per il Movimento 5 Stelle."}
{"id": "4504189", "revid": "300067", "url": "https://it.wikipedia.org/wiki?curid=4504189", "title": "Aur\u00e9lien Salmon", "text": ""}
{"id": "4504190", "revid": "287204", "url": "https://it.wikipedia.org/wiki?curid=4504190", "title": "Aurelien Salmon", "text": ""}
{"id": "4504194", "revid": "1005847", "url": "https://it.wikipedia.org/wiki?curid=4504194", "title": "Claudio Cominardi", "text": "\u00c8 stato sottosegretario di Stato al Ministero del lavoro e delle politiche sociali del Governo Conte I\nBiografia.\nNato a Calcinate (Bergamo), risiede da sempre a Palazzolo sull'Oglio (Brescia).\nTecnico della gestione aziendale a indirizzo informatico, ha lavorato per oltre quindici anni come attrezzista, disegnatore e programmatore nel settore metalmeccanico e chimico-plastico.\nAttivit\u00e0 politica.\nNel 2007 si iscrive al Meetup \"Amici di Beppe Grillo\" di Brescia.\nAlle elezioni amministrative del 2009 si candida sindaco di Palazzolo sull'Oglio nella prima lista del Movimento 5 Stelle della provincia di Brescia (\"Palazzolo a 5 Stelle\").\nAlle elezioni politiche del 2013 viene eletto alla Camera dei deputati col Movimento 5 Stelle. \u00c8 membro della XI Commissione Lavoro Pubblico e Privato, componente della Commissione parlamentare d'inchiesta sul rapimento e sulla morte di Aldo Moro e fa parte dell'Intergruppo parlamentare per l\u2019innovazione tecnologica.\nRieletto alle elezioni politiche del 2018, entra a far parte del Governo Conte I in qualit\u00e0 di sottosegretario al Lavoro.\nAttivit\u00e0 parlamentare.\n\u00c8 stato primo firmatario delle proposte di legge per la riduzione dei compensi erogati agli amministratori delle societ\u00e0 pubbliche partecipate e ai manager delle societ\u00e0 quotate in Borsa (luglio 2014), contro la delocalizzazione dei servizi di call center e a tutela dei lavoratori del settore (gennaio 2015), per la riforma degli enti bilaterali paritetici (agosto 2016).\n\u00c8 stato anche il primo firmatario della proposta di legge per l'istituzione di una commissione parlamentare di inchiesta sulle agevolazioni statali ottenute dalla Fiat dal Dopoguerra fino ai giorni nostri.\nNel corso dell'attivit\u00e0 parlamentare ha osteggiato duramente la Riforma delle pensioni Fornero emanata dal Governo Monti ed \u00e8 stato relatore di minoranza contro il Jobs Act promulgato dal Governo Renzi.\nLavoro e nuove tecnologie.\nNell'agosto del 2014 ha presentato la prima risoluzione sul tema della disoccupazione tecnologica. La discussione della risoluzione ha visto susseguirsi in audizione esperti e rappresentanti delle maggiori realt\u00e0 industriali e lavorative: Google Italia, Roland Berger, Rete Imprese Italia, Istituto Italiano di Tecnologia, Agenda Digitale, Alessandro Ovi, Maurizio Pallante, Domenico De Masi, Adapt, Isfol, Confindustria, Cgil, Cisl, Uil, Ugl e Cobas.\nInsieme alla collega Tiziana Ciprini \u00e8 stato ideatore e promotore di \"Lavoro 2025\", la prima ricerca predittiva interdisciplinare sull\u2019evoluzione del lavoro nel prossimo decennio (Marsilio Editori). Coordinata dal sociologo Domenico De Masi, \"Lavoro 2025\" \u00e8 il frutto del contributo offerto da undici celebri esperti: Leonardo Becchetti, Federico Butera, Nicola Cacace, Luca De Biase, Donata Francescato, Diego Fusaro, Fabiano Longoni, Walter Passerini, Umberto Romagnoli, Riccardo Staglian\u00f2, Michele Tiraboschi.\nAttraverso il format \"Lavoro 2025 Tour\" svolge in tutta Italia attivit\u00e0 di divulgazione sui temi della ricerca.\nNel marzo 2017 ha presentato alla Camera una mozione sulla robotica e l'intelligenza artificiale.\nSul tema della disoccupazione tecnologica e del reddito di cittadinanza, ha scritto l'introduzione al libro \u201cLa societ\u00e0 degli automi\u201d dell\u2019autore Riccardo Campa (D Editore).\nDall'estate del 2017 \u00e8 blogger de Il Fatto Quotidiano sui temi del lavoro e dell'innovazione tecnologica.\nAltre iniziative.\nTra le varie iniziative parlamentari, ha intrapreso e sostenuto battaglie a favore dell'acqua pubblica, a tutela delle vittime di reati violenti intenzionali, contro le grandi opere come la Tav e Brebemi, contro l'utilizzo di pesticidi nocivi come il glifosate e, pi\u00f9 in generale, sulle tematiche ambientali.\nPer sensibilizzare i cittadini sul tema del consumo di suolo, con il collega Ferdinando Alberti ha promosso la produzione del docu-video musicale \"Trenta pi\u00f2\", realizzato dal rapper bresciano Dellino Farmer e dal cantautore Piergiorgio Cinelli."}
{"id": "4504197", "revid": "1005847", "url": "https://it.wikipedia.org/wiki?curid=4504197", "title": "Cerchio delle Dodici Miglia", "text": "Il Cerchio delle Dodici Miglia \u00e8 un arco quasi circolare che costituisce gran parte del confine tra il Commonwealth della Pennsylvania e lo stato del Delaware, negli Stati Uniti d'America. Effettivamente non si tratta di un confine circolare, ma \u00e8 piuttosto una combinazione di diversi archi di circonferenza che sono stati uniti tra loro.\nNominalmente si tratta di un cerchio con un supposto raggio approssimativamente lungo 12 miglia, con centro nella citt\u00e0 di New Castle. Nel 1750 il centro del cerchio fu fissato presso la cupola del Tribunale di New Castle (anche se le successive modifiche hanno basato i calcoli su un diverso centro, qualche centinaia di metri pi\u00f9 a nord-ovest del tribunale). Il Cerchio delle Dodici Miglia continua anche nel fiume Delaware; una piccola porzione del cerchio, chiamata \"Linea dell'Arco\", forma anche la Linea Mason-Dixon, che separa il Delaware dal Maryland. Due altre piccole porzioni, che non sono state definite fino al 1934, formano parti del confine tra Delaware e New Jersey. Nonostante il Cerchio venga spesso definito l'unico confine territoriale negli USA con la forma di un arco (ad eccezione di quelli che seguono gli archi di latitudine e longitudine), in realt\u00e0 il confine tra Messico e Texas comprende diversi tratti con la forma di arco, e molte citt\u00e0 del Sud (come Plains in Georgia) hanno confini circolari.\nLa sua esistenza risale al dono a William Penn da parte di Giacomo, Duca di York del 24 agosto 1682, che concesse a Penn:\nIl fatto che il cerchio si estenda anche nel fiume Delaware rende il confine insolito; molti confini territoriali che seguono i corsi d'acqua, dividono infatti le acque tra i due territori o tramite una linea mediana (il metodo groziano, derivato da Ugo Grozio), oppure, pi\u00f9 spesso, il confine sorge al centro del principale canale del flusso d'acqua, o talweg. Tuttavia, a causa del testo sopra citato, entro il cerchio delle 12 miglia sorge tutta la parte del fiume Delaware fino al confine con il New Jersey.\nIl New Jersey ha spesso messo in discussione il confine, dato che il resto del confine territoriale lungo il fiume Delaware \u00e8 determinato dalla linea mediana e dal metodo thalweg. La disputa \u00e8 arrivata fino alla Corte Suprema degli Stati Uniti in tre occasioni (tutte chiamate \"New Jersey v. Delaware\"), nel 1934, 1935 e 2007. La prima sentenza della corte contiene una dettagliata storia della disputa sul territorio, mentre la seconda imponeva a New Jersey e Delaware di non sollevare pi\u00f9 dispute sulla giurisdizione del territorio.\nIgnorando l'ammonizione della Corte Suprema ai due stati, Delaware e New Jersey si ripresentarono in tribunale nel novembre 2005, quando il desiderio del New Jersey di approvare i progetti della British Petroleum per costruire un impianto di liquefazione del gas naturale lungo la costa dello stato sul fiume Delaware, incorse nel Coastal Zone Act del Delaware.\nLa Corte nomin\u00f2 un arbitro speciale il 23 gennaio 2006, per studiare la disputa sul confine, e il 21 marzo 2008 fu consegnato il rapporto, che sosteneva l'autorit\u00e0 del Delaware.\nNel frattempo, la Camera dei rappresentanti del Delaware approv\u00f2 una legge simbolica per richiamare la Guardia Nazionale per difendere gli interessi dello stato, mentre i legislatori del New Jersey si lamentarono per la USS New Jersey (BB-62), ormeggiata a monte del sito."}
{"id": "4504198", "revid": "767487", "url": "https://it.wikipedia.org/wiki?curid=4504198", "title": "Tatiana Basilio", "text": "Biografia.\nDiplomata in lingue straniere, nel giugno 2018 promuove la costituzione del Centro Studi Laran che opera nell'ambito di difesa, sicurezza ed energia, dove ricopre l'incarico di Presidente.\nAttivit\u00e0 politica.\nAttivista del Movimento 5 Stelle dal 2010 nel comune di Gussago, contribuisce all'elezione di un consigliere comunale del Movimento 5 Stelle alle elezioni del 2011.\nGrazie al meccanismo pubblicato sul blog di Beppe Grillo, si candida alle \"elezioni Parlamentarie\" per la scelta dei candidati alle politiche del febbraio 2013, arrivando terza nella lista per il Movimento 5 Stelle nella circoscrizione Lombardia 2.\nElezione a deputata.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione IV Lombardia per il Movimento 5 Stelle.\nCandidata anche nel 2018, non viene rieletta.\nAttivit\u00e0 parlamentare nella XVII Legislatura.\nViene indicata dal gruppo parlamentare del Movimento 5 Stelle come membro della Commissione Difesa e successivamente ne viene nominata Capogruppo.\nPromuove, nel periodo in cui \u00e8 membro del Movimento 5 Stelle, diversi provvedimenti di legge e atti di indirizzo."}
{"id": "4504200", "revid": "300067", "url": "https://it.wikipedia.org/wiki?curid=4504200", "title": "Aaron Cel", "text": ""}
{"id": "4504202", "revid": "251174", "url": "https://it.wikipedia.org/wiki?curid=4504202", "title": "Giorgio Sorial", "text": "Biografia.\nNato a Brescia, figlio di genitori di origine egiziana di famiglia cristiana copta ortodossa, si \u00e8 diplomato all'Istituto Tecnico Industriale Statale \"B. Castelli\" della stessa citt\u00e0. Si \u00e8 laureato in Ingegneria all'Universit\u00e0 degli Studi di Brescia con una tesi sperimentale sulla normativa 2002/95/CE (RoHS).\nHa lavorato per anni nel campo dell'ingegneria dell'automazione, occupandosi della progettazione e certificazione di sistemi industriali complessi per un'azienda leader nella produzione di grandi impianti robot tecnologicamente avanzati, passando molto tempo all'estero (Francia, Svizzera). \nGli viene poi affidato il ruolo di Export Area Manager EMEA \nin un gruppo industriale operante a livello internazionale con la responsabilit\u00e0 dell'espansione delle attivit\u00e0 del gruppo all'estero, nonch\u00e9 lo sviluppo delle attivit\u00e0 fieristiche e di promozione internazionale. \nNel 2010 si trasferisce a Dublino per ricoprire il ruolo di Business Operation Manager in un'azienda irlandese. \nParallelamente all'attivit\u00e0 professionale in Irlanda intraprende ulteriori studi post universitari, conseguendo nel 2011 un MBA, Master of Business Administration presso il Trinity College di Dublino. Durante gli studi si specializza in particolar modo in Corporate Financial Management, Quantitative Analysis, International Business, Human Resource Management e Negotiations.\nProsegue la sua attivit\u00e0 professionale come esperto in processi direzionali e organizzazione strategica delle grandi imprese internazionali, occupandosi anche di alta formazione aziendale.\nNel 2012 diventa Senior Consultant in una grande azienda multinazionale operante nella consulenza globale direzionale e di servizi strategici per le grandi imprese, nella sede di Dublino. \nNel 2013 viene eletto deputato. Qui viene eletto Vicepresidente della Commissione speciale per l'esame degli atti urgenti presentati dal Governo e in seguito Vicepresidente della Commissione bilancio. \n\u00c9 membro dell'Unione Interparlamentare (IPU) dove rappresenta l'Italia ed \u00e8 anche membro della organizzazione internazionale Assemblea Parlamentare del Mediterraneo (PAM), che ricopre il ruolo di osservatore presso l'Assemblea generale delle Nazioni Unite. \nDal 2018 \u00e8 stato Vice Capo di Gabinetto del Ministero dello Sviluppo. \nDal 2019 \u00e8 amministratore di Marina di Portisco SPA, societ\u00e0 a partecipazione pubblica operante nella gestione dell'omonimo porto turistico situato nel Golfo di Cugnana ad Olbia.\nAttivit\u00e0 politica.\nNel 2009 si iscrive al Meetup \"Amici di Beppe Grillo\" di Brescia. Nel 2010 \u00e8 candidato come consigliere regionale per il Movimento 5 Stelle alle elezioni regionali lombarde del 2010.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione IV Lombardia 2 per il Movimento 5 Stelle.\nHa fatto parte della Commissione Speciale per l'esame degli atti del Governo, di cui viene eletto vicepresidente e in seguito della Commissione della V Commissione Bilancio, tesoro e programmazione, di cui diviene vicepresidente. \u00c8 stato inoltre componente della commissione parlamentare per l'Infanzia e l'adolescenza.\nDal 5 agosto 2015 e fino al 5 dicembre 2015 \u00e8 stato il capogruppo del Movimento 5 Stelle alla Camera dei Deputati.\nTra le sue proposte di legge figura \"Disposizioni in materia di acquisto e dismissione delle autovetture di servizio o di rappresentanza delle pubbliche amministrazioni\" ossia l'abolizione delle cosiddette auto blu, approvata alla Camera dei Deputati in data 15 marzo 2016 e la proposta di legge di modifica alla legge 24 dicembre 2012, n. 243, in materia di equilibrio dei bilanci e ricorso all'indebitamento per operazioni relative alle partite finanziarie.\nImpegnato anche su altri fronti non prettamente economico-finanziari, \u00e8 intervenuto in svariate occasioni per denunciare l'inquinamento ambientale di Brescia, arrivando a portare nell'aula di Montecitorio un campione di acqua inquinata da Cromo esavalente. \nAlle Elezioni politiche italiane del 2018 \u00e8 candidato alla Camera nel collegio uninominale di Brescia.\nViene in seguito incaricato come Vice capo di Gabinetto del Ministero dello Sviluppo Economico.\nControversie.\nNel gennaio 2014 definisce il presidente Napolitano \"...un boia; che sta avallando una serie di azioni per cucire la bocca all'opposizione...\". Viene, quindi, indagato dalla Procura di Roma per vilipendio.; ; "}
{"id": "4504204", "revid": "1652635", "url": "https://it.wikipedia.org/wiki?curid=4504204", "title": "Ivan Catalano", "text": "Biografia.\nElezione a deputato.\nNel 2010 \u00e8 candidato al Consiglio regionale della Lombardia con il Movimento 5 Stelle nel collegio di Varese. Ottiene 273 preferenze, ma il proprio partito, fermo al 3%, non supera la soglia di sbarramento regionale.\nL'anno successivo si candida a consigliere comunale di Busto Arsizio sempre col Movimento di Grillo. 68 preferenze non gli consentono inizialmente di entrare in Consiglio comunale, risultando il primo dei non eletti. In seguito alle dimissioni di Giampaolo Sablich nel maggio del 2014, Catalano, nel frattempo divenuto deputato, gli subentra in Consiglio, venendo per\u00f2 criticato dagli attivisti M5S in quanto gi\u00e0 uscito dal Movimento qualche mese prima.\nAlle elezioni politiche del 2013 \u00e8 eletto alla Camera dei deputati nelle liste del Movimento 5 Stelle, formazione che abbandona il 27 febbraio 2014 adducendo una gestione antidemocratica e populista del gruppo parlamentare; passa cos\u00ec al Gruppo misto.\nIl 20 novembre successivo aderisce poi al Partito Liberale Italiano, iscrivendosi alla componente \"Partito Socialista Italiano (PSI)-Liberali per l'Italia (PLI)\" ed entrando cos\u00ec a far parte della maggioranza parlamentare a sostegno del governo Renzi.\nSuccessivamente, il 1\u00ba aprile 2015, abbandona la componente \"PSI-PLI\" del Gruppo misto per aderire al gruppo Scelta Civica per l'Italia; a causa di questo scelta Catalano viene espulso dal Partito Liberale Italiano.\nDal 17 dicembre 2015 \u00e8 vicepresidente dalla Commissione parlamentare di inchiesta sugli effetti dell'utilizzo dell'uranio impoverito. Il 27 marzo 2018 illustra la relazione finale della Commissione alla conferenza \"Militari, uranio e vaccini\" organizzata a Torino dal Movimento Roosevelt Piemonte. \nIl 12 febbraio 2016 abbandona il gruppo di \"Scelta Civica\" e ritorna tra i non iscritti del Gruppo misto\nIl 27 ottobre 2016 abbandona nuovamente il Misto per aderire nuovamente al gruppo di Scelta Civica ora denominato Civici e Innovatori, questa volta assieme alla deputata ex M5S Mara Mucci.\nIl 13 dicembre 2016 insieme al proprio gruppo vota la fiducia al governo Gentiloni ma si oppone al decreto Lorenzin sui vaccini obbligatori.\nAlle elezioni regionali in Emilia-Romagna del 2020 \u00e8 candidato da indipendente con il Movimento 3V (Vaccini Vogliamo Verit\u00e0) nella circoscrizione di Bologna. Ottiene 130 preferenze.\nDal maggio 2020 \u00e8 membro di R2020, soggetto politico fondato insieme alla deputata Sara Cunial e al consigliere regionale del Lazio Davide Barillari, entrambi ex M5S.\nAttualmente \u00e8 presidente del Comitato Scientifico Militari."}
{"id": "4504206", "revid": "1005847", "url": "https://it.wikipedia.org/wiki?curid=4504206", "title": "Cosimo Petraroli", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione IV Lombardia per il Movimento 5 Stelle."}
{"id": "4504208", "revid": "73843", "url": "https://it.wikipedia.org/wiki?curid=4504208", "title": "Oops (Oh My)", "text": "Oops (Oh My) \u00e8 il singolo di debutto della cantante statunitense Tweet, pubblicato all'inizio del 2002 come singolo d'apertura del primo disco della cantante, \"Southern Hummingbird\". Il brano, scritto dalla stessa interprete e prodotto da Timbaland, ebbe un grande successo: arriv\u00f2 infatti alla prima posizione della classifica R&amp;B/Hip-Hop americana ed entr\u00f2 nella top10 della classifica statunitense e di quella britannica. Il brano, che presenta una strofa rap scritta e interpretata da Missy Elliott, \u00e8 caratterizzato da un sound mid-tempo esotico e da un testo interpretato da molti come un'ode alla masturbazione.\nComposizione e testo.\nIl brano \u00e8 stato prodotto da Timbaland, il quale, insieme a Missy Elliott, conobbe Tweet negli anni 1990, quando entrambi presero parte all'ambizioso progetto mai realizzato di DeVante Swing di realizzare una \"crew\" musicale estesa a molti artisti. Il beat ipnotico creato da Timbaland \u00e8 composto da percussioni in loop che si fermano e ripartono, un clarinetto che improvvisa sulla base e il campionamento di un coro distorto artificialmente. L'atmosfera creata \u00e8 densa di esotismo e di un'etnicit\u00e0 non identificata.\nAppena la canzone fu pubblicata, iniziarono immediatamente a circolare speculazioni riguardo al significato reale del testo, visto da molti come un'ode velata alla masturbazione. La cantante ha smentito queste voci, dichiarando che la canzone sia dedicata all'amore verso se stessi e all'accettazione della propria immagine. Nello specifico, Tweet ha asserito che la canzone \u00e8 stata scritta nel combattere l'atteggiamento che le donne afro-americane dalla pelle molto scura hanno nei propri confronti a causa degli stereotipi di bellezza imposti dalla societ\u00e0, sentendosi non attraente e inferiori. \"Oops (Oh My)\" \u00e8 stata dunque scritta come inno personale, nell'accettazione di se stessi.\nVideo.\nIl videoclip del singolo \u00e8 stato diretto da Cameron Casey ed \u00e8 ambientato in un hotel fatto completamente di ghiaccio situato in una zona artica completamente coperta di neve, dove un sole debole \u00e8 oscurato da una tempesta di neve. Il video si apre con l'arrivo della cantante nell'hotel che lascia i propri bagagli ai portieri, per poi raggiungere la propria \"suite\" e rilassarsi. Mentre il video prosegue, la presenza di Tweet riscalda l'ambiente, causando una forte evaporazione acquea e la rottura di alcune pareti dell'edificio fatto di ghiaccio. La cantante \u00e8 affiancata da quattro danzatrici in alcune sequenze coreografiche, mentre Missy Elliott \u00e8 raffigurata come una presenza evanescente che alla fine del video si solidifica per poi sciogliersi e scomparire. Il look della cantante \u00e8 principalmente composto da stivali aderenti lunghi fino al ginocchio, shorts e minigonne di jeans, bandane e baschi dai colori accesi.\nRicezione.\nCritica.\nStephen Thomas Erlewine di \"Allmusic\" ha definito il brano \"la cosa pi\u00f9 figa dell'album [Southern Hummingbird]\".\nKeysha Davis di \"BBC Music Magazine\" ha descritto il pezzo come \"un classico da club certificato\", affermando che \"i ritmi rapidi e sincopati e la voce roca di Tweet sono una formula vincente\".\nIl singolo \u00e8 stato inserito dalla rivista \"Complex\" nella classifica dei 25 brani migliori prodotti da Timbaland, alla tredicesima posizione. Il critico della rivista Brendan Frederick ha notato come una vocalist solitamente forte come Tweet ceda al beat ipnotico creato dal produttore.\nPubblico.\nIl singolo \u00e8 entrato nella top10 della classifica R&amp;B statunitense il 23 febbraio 2002, saltando dalla posizione numero 11 al numero 4. Due settimane pi\u00f9 tardi ha raggiunto la prima posizione, dove \u00e8 rimasto per tre settimane consecutive, finch\u00e9 non \u00e8 stato scalzato da \"Foolish\" di Ashanti. Il singolo ha passato un totale di ventisette settimane nella classifica R&amp;B/Hip-Hop.\nNella classifica di fine anno dedicata ai 100 brani R&amp;B/Hip-Hop di maggior successo, la canzone \u00e8 stata inserita al quindicesimo posto; Tweet \u00e8 presente nella stessa classifica con \"Call Me\" al numero 45.\nIl singolo \u00e8 entrato nella top10 della Hot 100 di \"Billboard\" durante la settimana del 23 marzo 2002, e ha raggiunto la settima posizione il 4 maggio. Il singolo ha speso 19 settimane nella Hot 100. Il successo \u00e8 stato garantito in particolare dal massiccio passaggio in radio, che ha permesso al brano di raggiungere la quinta posizione nella classifica radiofonica americana e la prima in quella dedicata esclusivamente ai brani R&amp;B e Hip-Hop.\nLa canzone ha avuto un buon successo internazionale. Nel Regno Unito il singolo \u00e8 arrivato fino alla quinta posizione della classifica dei singoli pi\u00f9 venduti. In Germania ha raggiunto la posizione numero 23, e ha passato 9 settimane nella top40. Nella classifica australiana \u00e8 entrato in top20, dove ha raggiunto la posizione numero 18. Il singolo \u00e8 entrato nella top40 di molti altri paesi, tra cui Nuova Zelanda, Paesi Bassi e Svezia."}
{"id": "4504210", "revid": "1618934", "url": "https://it.wikipedia.org/wiki?curid=4504210", "title": "Lemma di Hopf", "text": "In matematica, il lemma di Hopf o teorema di Hopf stabilisce che se una funzione definita in una regione dello spazio euclideo delimitata da una superficie sufficientemente liscia ha un massimo (o minimo) sul bordo della regione ed \u00e8 armonica in tutti i punti interni, allora la derivata direzionale nella direzione normale uscente dal bordo \u00e8 strettamente positiva (o negativa).\nSi tratta di un risultato che viene particolarmente utilizzato nello studio dei punti di massimo e delle equazioni alle derivate parziali.\nEnunciato.\nData una funzione formula_1 subarmonica su un insieme aperto formula_2 e che ha un massimo assoluto in formula_3, dove formula_4 \u00e8 la frontiera di formula_2, allora se esiste una sfera formula_6 in cui per formula_7 vale la condizione della sfera interna (ovvero formula_8) si ha:\ncon formula_10 un versore che da formula_7 entra perpendicolarmente in formula_12.\nIl discorso \u00e8 analogo per i punti di minimo, per i quali la disuguaglianza ha il verso opposto. Pi\u00f9 in generale se formula_13 non \u00e8 differenziabile in formula_4 il limite che definisce la derivata direzionale \u00e8 un limite superiore, e se formula_2 non \u00e8 limitato non \u00e8 detto che formula_7 esista (sia nel caso di massimo che di minimo).\nOperatori ellittici.\nDato un operatore ellittico:\ndove formula_18 \u00e8 aperto, il principio del massimo in forma debole stabilisce che una soluzione di formula_19 in formula_2 assume il suo valore massimo sulla chiusura formula_21 in un qualche punto formula_22 della frontiera formula_23. Per tale punto si ha che la derivata direzionale formula_24 nella direzione normale uscente \u00e8 strettamente positiva:\nSi tratta di una immediata conseguenza del fatto che formula_26 deve essere non-decrescente per formula_27. Il lemma di Hopf assicura che, facendo assunzioni \"blande\" sulla regolarit\u00e0 di formula_2 e formula_29, si ha:\nPi\u00f9 precisamente, sia formula_2 una regione limitata in formula_32 e sia formula_33 una soluzione della disuguaglianza formula_34 in formula_2. Sia inoltre formula_22 scelto in modo che:\nSe formula_38 in formula_39 e formula_40 allora o formula_13 \u00e8 costante oppure formula_42\nIl risultato viene generalizzato rimpiazzando le assunzioni di regolarit\u00e0 su formula_2 con la condizione della sfera interna: in tal caso il lemma considera una palla aperta formula_6, con formula_45, che soddisfa la condizione della sfera interna."}
{"id": "4504211", "revid": "767487", "url": "https://it.wikipedia.org/wiki?curid=4504211", "title": "Cristian Invernizzi", "text": "Biografia.\nDal 2009 al 2013 \u00e8 stato Assessore alla Sicurezza, Polizia Locale e Protezione Civile nel Comune di Bergamo.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione IV Lombardia 2 per la Lega Nord. Cinque anni dopo viene rieletto grazie alla vittoria nel collegio uninominale di Treviglio."}
{"id": "4504212", "revid": "599013", "url": "https://it.wikipedia.org/wiki?curid=4504212", "title": "Roughshod", "text": ""}
{"id": "4504213", "revid": "1305772", "url": "https://it.wikipedia.org/wiki?curid=4504213", "title": "Nuoto ai Giochi della V Olimpiade - Staffetta 4x200 metri stile libero maschile", "text": "La Staffetta 4x200 metri stile libero maschile dei Giochi di Stoccolma 2012 venne disputata il 12 e il 15 luglio. Le squadre partecipanti furono 5, che schierarono in totale 20 atleti.\nLa competizione si svolse in due turni, ma tutte le partecipanti furono ammesse alla finale. Il titolo olimpico venne conquistato dall'Australasia, che super\u00f2 Stati Uniti e Gran Bretagna. La formazione vincitrice era composta da tre australiani (Healy, Boardman e Hardwick) e un neozelandese (Champion)."}
{"id": "4504214", "revid": "1543377", "url": "https://it.wikipedia.org/wiki?curid=4504214", "title": "Gregorio Gitti", "text": "Biografia.\nGitti nasce il 21 giugno del 1964 a Brescia da famiglia di tradizione politica democristiana, Figlio del politico Tarcisio Gitti (deputato DC 1979-1994) e di Gigliola Monticelli. Anche il nonno, Angelo Gitti, era stato deputato DC dopo essere stato tra i fondatori della CISL.\nGitti si laurea in Giurisprudenza all'Universit\u00e0 degli Studi di Pavia (Collegio Borromeo) nel 1988, con lode. Attualmente Gitti \u00e8 professore ordinario di Diritto civile all'Universit\u00e0 degli Studi di Milano.\nSposato con Francesca Bazoli, figlia del banchiere Giovanni Bazoli, \u00e8 padre di tre figli: Giulia, Giovanni e Luigi.\n\u00c8 socio fondatore dello Studio Legale Gitti \u2013 Pavesi di Milano, quindi Studio Pavesi-Gitti-Verzoni. Gitti \u00e8 stato advisor della fusione tra le municipalizzate AEM Milano e ASM Brescia, creando la multiutility pubblica A2A, sotto l'egida del centrosinistra bresciano di Paolo Corsini, ma secondo i critici con un esito sbilanciato a favore di Milano. Ugualmente, Gitti ha curato la fusione bancaria tra il Banco Lombardo bresciano e la BPU bergamasca, con la nascita di Ubi Banca; anche in questo caso, i critici hanno lamentato il trasferimento del potere bancario verso Bergamo.\nNel 2009 il suo Studio Pavesi-Gitti-Verzoni si \u00e8 fuso con lo Studio Vitali Romagnoli Piccardi, gi\u00e0 fondato da Giulio Tremonti. Gitti ha quindi partecipato all'operazione di privatizzazione di Alitalia e fusione con Air One nella Compagnia aerea italiana spa (CAI), e alla creazione del Fondo italiano di investimento Sgr spa, il cui socio di maggioranza \u00e8 la Cassa depositi e prestiti.\n\u00c8 stato membro del consiglio di amministrazione di Edison, di Flos, di Metalcam, delle Librerie Feltrinelli, di Hopa, di Ansaldo STS.\nCarriera politica.\nMilitante nei circoli della DC bresciana durante la Prima Repubblica, negli anni '90 Gitti si avvicina al progetto dell'Ulivo di Romano Prodi. Si fa promotore dell'\"Associazione per il partito democratico\", quindi contribuisce alla stesura delle regole per le Primarie del 2005 de L'Ulivo.\nNel 2007 \u00e8 parte del Comitato promotore del referendum abrogativo del Porcellum. Si allontana quindi dal progetto del Partito Democratico, che considera \"snaturato da parte di DS e Margherita\".\nNel 2008 lancia la Fondazione Etica assieme a Romain Zaleski, Carlo Feltrinelli, Chicca Olivetti, Valerio Onida, e Piergaetano Marchetti.\nNel 2012 viene nominato alla presidenza della lista \"Italiani Liberi e Forti\" che sostiene la candidatura di Gaspare Sturzo alla presidenza della Regione Siciliana.\nAlle elezioni politiche del 2013 viene candidato nella lista Scelta Civica con Monti per l'Italia nella circoscrizione IV Lombardia 2 e viene eletto deputato della XVII Legislatura. Il 10 dicembre 2013 aderisce al gruppo parlamentare Per l'Italia.\nNel settembre 2014 annuncia la sua richiesta di adesione, da indipendente, al gruppo del Partito Democratico di Matteo Renzi, alla Camera, ritenendo ormai esaurito il progetto di Scelta Civica e dei Popolari per l'Italia insieme alla vicecapogruppo di Per l'Italia alla Camera, Gea Schir\u00f2 Planeta.. Nel marzo 2017 ha deciso di sostenere la candidatura di Andrea Orlando alla segreteria del Partito Democratico."}
{"id": "4504220", "revid": "896540", "url": "https://it.wikipedia.org/wiki?curid=4504220", "title": "Milena Santerini", "text": "Biografia.\nMilanese di adozione insegna Pedagogia presso l\u2019Universit\u00e0 Cattolica del Sacro Cuore di Milano; sempre all\u2019UNICATT \u00e8 responsabile del Centro di Ricerca sulle Relazioni interculturali e del Master \u201cCompetenze interculturali - Formazione per l\u2019inclusione sociale\u201d, del Centro di Ricerca sulle Relazioni Interculturali.\nNel 2013 \u00e8 stata eletta nella XVII Legislatura alla Camera dei Deputati con la lista di Scelta Civica, di cui \u00e8 stata anche vicepresidente. L'anno dopo entra nel gruppo parlamentare Democrazia Solidale - Centro Democratico.\nGi\u00e0 vicepresidente del CDEC (Centro di Documentazione Ebraica Contemporanea), della Fondazione Memoriale della Shoah di Milano, e componente del consiglio didattico nazionale della Fondazione Museo della Shoah di Roma, il 15 gennaio 2020 l\u2019ex premier Giuseppe Conte annuncia con un tweet che, al successivo Consiglio dei ministri, avrebbe nominato la deputata Milena Santerini coordinatrice nazionale per la lotta contro l\u2019antisemitismo. L'incarico \u00e8 stato poi confermato il 17 gennaio 2020.\nLa Santerini \u00e8 stata membro inoltre della Commissione europea contro il razzismo e l'intolleranza ECRI (\"European Commission against Racism and Intolerance\"), del Consiglio d\u2019Europa.\nCollabora poi per il consiglio scientifico al programma di integrazione delle minoranze religiose in Italia con il FIDR, acronimo del Forum Internazionale Democrazia e Religioni.\nIl 7 marzo 2019 le \u00e8 stata conferita dal Presidente della Repubblica Sergio Mattarella l'onorificenza di Cavaliere Ordine al Merito della Repubblica Italiana."}
{"id": "4504222", "revid": "1005847", "url": "https://it.wikipedia.org/wiki?curid=4504222", "title": "Mario Sberna", "text": "Biografia.\nAlle elezioni comunali di Brescia del 2003 \u00e8 candidato come indipendente nella lista della Margherita a sostegno di Paolo Corsini e viene eletto consigliere comunale con delega per i temi della pace, della solidariet\u00e0 e dell'immigrazione.\nElezione a deputato.\nAlle elezioni politiche del 2013 viene candidato nella circoscrizione IV Lombardia per Scelta Civica con Monti per l'Italia e viene eletto deputato della XVII legislatura della Repubblica Italiana. Il 10 dicembre 2013 aderisce al gruppo parlamentare Per l'Italia. Il 4 luglio 2014 \u00e8 tra i fondatori del movimento Democrazia Solidale con Lorenzo Dellai e Andrea Olivero.\nCOVID-19.\nNel giugno 2020 dichiara che dopo essersi gravemente ammalato di COVID-19 \u00e8 stato ricoverato agli Spedali Civili di Brescia. Denuncia al \"Corriere della Sera\" la malagestione dell'emergenza sanitaria da parte di regione Lombardia."}
{"id": "4504223", "revid": "54253", "url": "https://it.wikipedia.org/wiki?curid=4504223", "title": "Cinzia Fontana", "text": ""}
{"id": "4504224", "revid": "729019", "url": "https://it.wikipedia.org/wiki?curid=4504224", "title": "JNG-90", "text": "Il MKEK JNG-90 \u00e8 un fucile di precisione a otturatore girevole-scorrevole in calibro 7,62 \u00d7 51 mm NATO utilizzato dalle forze militari turche. L'arma \u00e8 stata progettata tra il 2004 ed il 2008 ed \u00e8 entrata in servizio nell'esercito con il nomignolo di \"Bora\".\nProgetto.\nIl JNG-90, secondo la MKEK, \u00e8 accreditato con una accuratezza di sparo di gruppi di 0.3 MOA ad una distanza fino a 100. Rotaie Picatinny vengono fornite sul frontale e sulla parte superiore della canna. L'arma \u00e8 dotata anche di calcio regolabile.\nCuriosit\u00e0.\nIl JNG-90 \u00e8 uno dei fucili di precisione disponibili nei videogame Battlefield 3 e Battlefield 4"}
{"id": "4504226", "revid": "1543377", "url": "https://it.wikipedia.org/wiki?curid=4504226", "title": "Faro (birra)", "text": "La Faro \u00e8 una birra lambic a cui viene aggiunto zucchero, solitamente quello bruno candito (ma anche melassa, saccarosio, caramello o qualsiasi altro dolcificante) durante la fermentazione, anche per ridurre l'acidit\u00e0 dovuta allo stesso processo di fermentazione spontanea.\nSi ottiene tagliando birre lambic la cui componente pi\u00f9 vecchia \u00e8 maturata per almeno tre anni in barili di legno e birre marzoline, ma si definiscono Faro anche le lambic miscelate con birre ad alta fermentazione.\nLa sua componente microbica determinante \u00e8 costituita dalla specie Brettanomyces bruxellensis e/o lambicus, ha un pH massimo di 3.8, la sua gradazione saccarometrica iniziale minima \u00e8 di 8\u00b0 Plato, l'indice di colore massimo \u00e8 di 30 EBC mentre l'indice di amaro \u00e8 compreso tra 3 e 22 IBU, ovvero da impercettibile a basso.\nAl palato \u00e8 frizzante ed il sapore \u00e8 allo stesso tempo dolce, fresco ed acidulo; il colore \u00e8 ambrato, la schiuma \u00e8 abbastanza fine e persistente, abbondante e color nocciola."}
{"id": "4504227", "revid": "18323", "url": "https://it.wikipedia.org/wiki?curid=4504227", "title": "Alan Ferrari", "text": "Biografia.\nNasce a Pavia il 14 febbraio 1975, ma vive a Giussago.\nHa svolto come ingegnere civile funzioni di programmazione, progettazione e direzione lavori presso il settore di Edilizia Residenziale Pubblica del Comune di Milano; poi dal 2007 fino al 2010 \u00e8 stato direttore di AISLO, Associazione Italiana di Sviluppo Locale.\nAppassionato di sviluppo locale, \u00e8 diventato nel corso degli anni 2000 allievo del professor Luca Meldolesi, con il quale approfondisce tuttora la conoscenza e lo studio dei temi legati al federalismo, all'Europa e alla pubblica amministrazione, seguendo con particolare interesse gli insegnamenti di Albert Hirschman ed Eugenio Colorni.\nAttivit\u00e0 politica.\n\u00c8 stato assessore alle politiche sociali del comune di Giussago dal 2000 al 2010, per poi essere rieletto in consiglio comunale, dove ha assunto la carica di capogruppo di maggioranza fino alla sua elezione in parlamento.\nSul piano politico ha ricoperto la carica di segretario provinciale del partito democratico della federazione di Pavia dal 2009 al 2013, e prima diversi ruoli dirigenziali nel PDS, poi DS, occupandosi in particolare del coordinamento del dipartimento Lavoro.\nHa partecipato alle primarie per l'indicazione dei parlamentari, indette il 29 dicembre 2012, risultando largamente il primo degli eletti.\nElezione a deputato.\nAlle elezioni politiche del 2013 viene eletto alla Camera dei Deputati, nelle liste del Partito Democratico nella circoscrizione Lombardia 3.\nMembro della commissione Affari costituzionali, della presidenza del Consiglio e degli Interni, si \u00e8 occupato nel corso della XVII legislatura di diversi progetti di legge, anche con il ruolo di relatore, come la riforma della pubblica amministrazione, la riforma costituzionale e le leggi elettorali vagliate dal parlamento.\nDal 2015 \u00e8 promotore e organizzatore di Demo, laboratorio di democrazia partecipata, definito il \"fratello minore della Leopolda\", che nell'autunno di ogni anno raccoglie a Pavia circa 500 persone, tra cui diversi studiosi e manager da tutta Italia, per riflettere sul tema della \"Small valley\" e le sue potenzialit\u00e0 nel mondo globale.\nElezione a senatore.\nAlle elezioni politiche del 2018 viene eletto senatore, nelle liste del Partito Democratico nella circoscrizione Lombardia.\n\u00c8 membro della V commissione permanente (Bilancio), in sostituzione del Sottosegretario di Stato Antonio Misiani, e della XIV commissione permanente (Politiche dell\u2019Unione Europea)."}
{"id": "4504228", "revid": "1305772", "url": "https://it.wikipedia.org/wiki?curid=4504228", "title": "Nuoto ai Giochi della V Olimpiade - Staffetta 4x100 metri stile libero femminile", "text": "La Staffetta 4x100 metri stile libero femminile dei Giochi di Stoccolma 1912 si disput\u00f2 in un turno unico il 15 luglio, ultimo giorno di gare. Le squadre partecipanti furono quattro, per un totale di 16 atlete.\nLa gara, prima staffetta olimpica femminile della storia, fu vinta dalla squadra britannica, composta dal bronzo della gara individuale Jennie Fletcher e da Isabella Moore, Annie Speirs e Irene Steer. L'argento and\u00f2 alla Germania e il bronzo all'Austria."}
{"id": "4504230", "revid": "1005847", "url": "https://it.wikipedia.org/wiki?curid=4504230", "title": "Chiara Scuvera", "text": "Biografia.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione V Lombardia per il Partito Democratico."}
{"id": "4504232", "revid": "47767", "url": "https://it.wikipedia.org/wiki?curid=4504232", "title": "Perioli", "text": "Perioli \u00e8 un cognome italiano.\nDiffusione.\nCognome diffuso soprattutto a La Spezia, Vezzano Ligure e Citt\u00e0 di Castello, presenta anche vari ceppi minori nella quasi totalit\u00e0 delle regioni centro-settentrionali italiane.\nEtimologia.\nDi origine insicura, il cognome Perioli potrebbe derivare da una probabile alterazione del cognome base Pietri o dal nome medioevale Periolus, comunque sempre un ipocoristico di Perus (Pietro).\nVarianti.\nPeriolo, Perrioli, Parioli, Peroli, Perolo."}
{"id": "4504236", "revid": "1005847", "url": "https://it.wikipedia.org/wiki?curid=4504236", "title": "Giovanna Martelli", "text": "Biografia.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione Lombardia 3 per il Partito Democratico.\nIl 26 novembre 2015 lascia il gruppo del PD alla Camera dei Deputati, passando quindi al Gruppo misto.\nIl 22 febbraio 2016 aderisce a Sinistra Italiana.\nIl 28 febbraio 2017 lascia Sinistra Italiana e aderisce al Movimento Democratico e Progressista."}
{"id": "4504240", "revid": "729019", "url": "https://it.wikipedia.org/wiki?curid=4504240", "title": "Narikala", "text": "Narikala () \u00e8 un'antica fortezza della Georgia che domina la capitale Tbilisi ed il fiume Kura. Si compone di due sezioni murate su una ripida collina tra i bagni di zolfo ed il giardino botanico nazionale. Nel cortile inferiore si trova la chiesa di San Nicola, recentemente restaurata.\nLa fortezza fu costruita nel IV secolo e divenne nota con il nome di \"Shuris-tsikhe\" \"(\"Forte odioso\")\". Venne considerevolmente ampliata dagli Omayyadi nel VII secolo. In seguito sub\u00ec un ulteriore allargamento ad opera del re Davide il Fondatore. I mongoli la rinominarono \"Narin Qala\" \"(\"Piccola fortezza\")\". La maggioranza delle fortificazioni ancora esistenti risale al XVI e XVII secolo. Nel 1827 alcune parti della fortezza vennero danneggiate da un terremoto e poi demolite."}
{"id": "4504243", "revid": "124861494", "url": "https://it.wikipedia.org/wiki?curid=4504243", "title": "Alberto Zolezzi", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione V Lombardia per il Movimento 5 Stelle. Cinque anni dopo \u00e8 candidato all\u2019uninominale di Mantova. Viene eletto deputato della XVIII legislatura della Repubblica Italiana durante le elezioni politiche italiane del 2018."}
{"id": "4504244", "revid": "682087", "url": "https://it.wikipedia.org/wiki?curid=4504244", "title": "Frana di Niscemi", "text": ""}
{"id": "4504246", "revid": "18323", "url": "https://it.wikipedia.org/wiki?curid=4504246", "title": "Danilo Toninelli", "text": "Prima della nomina ministeriale \u00e8 stato deputato nella XVII legislatura e senatore, nonch\u00e9 capogruppo del M5S al Senato, nella XVIII.\nBiografia.\nNato a Soresina nel 1974, vive a Castelleone con la moglie e i due figli.\nDopo la maturit\u00e0 al Liceo scientifico \"Pascal\" di Manerbio, frequentato nella sezione di Orzinuovi con 54/60, nel 1994 si iscrive alla facolt\u00e0 di Giurisprudenza presso l'Universit\u00e0 degli Studi di Brescia dove si laurea nel 1999 con 100/110.\nDal 1999 al 2002 \u00e8 Ufficiale di Complemento dell'Arma dei Carabinieri. Prima di essere eletto deputato, \u00e8 stato impiegato come liquidatore sinistri e ispettore tecnico presso la Vittoria Assicurazioni.\nCarriera politica.\nGli inizi.\nNel 2009 aderisce al Movimento 5 Stelle (M5S), fondandone il gruppo meetup cremasco.\nAlle elezioni regionali in Lombardia del 2010 \u00e8 stato candidato a consigliere regionale, tra le liste dei 5 Stelle per la Provincia di Cremona, nella mozione di Vito Crimi (futuro Reggente politico del M5S), ottenendo solo 84 preferenze e non venendo eletto.\nAlle elezioni comunali in Lombardia del 2012 si candida al consiglio comunale di Crema con il M5S, a sostegno del candidato sindaco Alessandro Boldi, ottenendo solo 9 preferenze e non viene eletto.\nElezione a deputato.\nAlle elezioni politiche del 2013 viene eletto Deputato della XVII legislatura della Repubblica Italiana nella circoscrizione Lombardia 3 per il Movimento 5 Stelle, insieme col capolista Alberto Zolezzi.\nDal 7 maggio 2013 al 20 luglio 2015 \u00e8 vicepresidente della I Commissione, Affari Costituzionali della Presidenza del Consiglio e Interni, della Camera dei Deputati e successivamente membro del \"Comitato permanente dei pareri\" e della giunta per il regolamento della Camera.\nAttivit\u00e0 parlamentare.\nIl 14 maggio 2013 viene depositata una proposta di legge costituzionale in merito all'abolizione delle province, di cui \u00e8 primo firmatario.\nIn occasione del \"\"Decreto Scuola\", il 22 ottobre 2013 presenta un emendamento, poi approvato, che introduce il plurilinguismo nelle scuole dell'infanzia a partire dall'anno scolastico 2014-2015.\nIl 4 ottobre 2013 deposita, come primo firmatario, una proposta di legge elettorale.\nIl 12 marzo 2014, durante la dichiarazione di voto per la legge elettorale proposta dal PD l\"'Italicum\", accusa il sistema partitico e la legge elettorale che andavano ad approvare, parlando di \"dittatura di un capo\". Il 25 giugno dello stesso anno fa parte della delegazione del M5S nell'incontro con il Presidente del Consiglio Matteo Renzi, a cui illustra il funzionamento del cosiddetto \"Democratellum\"\".\nIl 12 ottobre 2017, durante il voto sulla nuova legge elettorale \"Rosatellum\" alla Camera, accusa e sostiene, assieme ai 5 stelle, Articolo 1-MDP, Sinistra Italia e Possibile, che l'emendamento che prevede che le persone residenti in Italia possano candidarsi nelle circoscrizioni estere inserito nel testo della legge, favorirebbe la rielezione di Denis Verdini (influente senatore indicato come un simbolo del malcostume e trasformismo).\nCapogruppo M5S al Senato.\nAlle elezioni politiche del 2018 viene candidato nel collegio uninominale di Cremona al Senato della Repubblica per il Movimento 5 Stelle, dove perde contro Daniela Santanch\u00e8, ottenendo solo il 22,23% dei voti. Viene eletto come capolista nella quota proporzionale nel collegio plurinominale Lombardia-1.\nIl 27 marzo 2018 Toninelli \u00e8 stato eletto capogruppo del Movimento 5 Stelle al Senato per acclamazione, indicato su proposta del capo politico del M5S Luigi Di Maio, mantenendo la carica fino alla nomina di ministro delle infrastrutture e dei trasporti nel governo Conte il 1\u00b0 giugno 2018.\nMinistro delle infrastrutture e dei trasporti.\nIl 31 maggio 2018 viene designato da Giuseppe Conte come Ministro delle infrastrutture e dei trasporti nel suo governo, ruolo inizialmente destinato a Mauro Coltorti, carica per cui presta giuramento il giorno dopo. Tra i suoi obiettivi dichiarati vi sono il rilancio dell'edilizia esistente, la riqualifica economica degli edifici, l'analisi della problematica TAV e l'inasprimento delle sanzioni per chi usa lo smartphone alla guida.\nTra i suoi primi atti vi \u00e8 la \"chiusura dei porti\" alle navi delle ONG, messa in atto con il Ministro dell'Interno Matteo Salvini, con l'intento di ridurre i flussi migratori dal Nord Africa: L'11 giugno 2018 viene fermata l\"'Aquarius Dignitus\" con a bordo 629 migranti, successivamente sbarcata in Spagna, che \u00e8 la prima imbarcazione fermata.\nIl 25 luglio 2018 firma la decadenza dell'intero consiglio di amministrazione di Ferrovie dello Stato Italiane e in particolare del suo AD Renato Mazzoncini, rinviato a giudizio per truffa il mese precedente e sostituito da Giancarlo Battisti. La decisione arriva a pochi giorni dall'annuncio del probabile annullamento della fusione tra FS ed ANAS, attuatasi a gennaio e ritenuta \"certamente sbagliata perch\u00e9 \u00e8 stata fatta senza capire perch\u00e9\".\nIl 25 settembre 2018 viene approvato il cosiddetto \"DDL Seggiolini\", con cui diviene obbligatorio avere nelle auto degli specifici dispositivi anti-abbandono involontario di bambini.\nIl 13 dicembre 2018 ha approvato la prosecuzione della realizzazione del cosiddetto Terzo valico, al termine della valutazione costi benefici avviata dal suo ministero.\nIl 22 marzo 2019 vengono bocciate due mozioni di sfiducia, in Senato, precedentemente presentate nei suoi confronti da parte di Partito Democratico e Forza Italia, motivato le mozioni parlando della contrariet\u00e0 di Toninelli per la TAV Torino Lione.\nCessa dall'incarico il 5 settembre 2019 con il giuramento del Governo Conte II.\nCrollo del Ponte Morandi di Genova.\nDa Ministro si trova anche ad affrontare il disastro del crollo del Ponte Morandi di Genova, il 14 agosto 2018, che causa 43 morti, oltre 600 sfollati e gravi problemi infrastrutturali nel capoluogo ligure. A seguito di ci\u00f2, Toninelli annuncia l'intenzione di avviare le pratiche per revocare la concessione autostradale ad Autostrade per l'Italia, richiedendone anche le dimissioni dei vertici della societ\u00e0, accusandoli di gravi inadempienze collegate al crollo del ponte Morandi e manifesta l'intenzione di nazionalizzare la compagnia.\nIl 4 settembre 2018, nella relazione alla Camera, denuncia \"pressioni\" subite da parte di AISCAT per non pubblicare \"i contratti di concessione delle autostrade e tutti i relativi allegati\", con l'opposizione che lo invita a maggior chiarezza; due giorni dopo presenta a supporto delle lettere, che risultano essere dei mesi di gennaio e marzo. Il 21 settembre annuncia che il Decreto sulla ricostruzione del Ponte Morandi e sulla nomina del Commissario \u00e8 pronto e che sar\u00e0 pubblicato nei giorni successivi, proponendo anche l'idea di un \"luogo vivibile, un luogo di incontro in cui le persone si ritrovino, possano vivere, giocare, mangiare\u00bb, sul modello del Ponte di Galata di Istanbul. Il 4 ottobre viene ufficializzata la nomina del sindaco di Genova Marco Bucci a Commissario straordinario per la ricostruzione del ponte Morandi."}
{"id": "4504247", "revid": "767487", "url": "https://it.wikipedia.org/wiki?curid=4504247", "title": "Anna Lucasta (film 1949)", "text": "Anna Lucasta \u00e8 un film del 1949 diretto da Irving Rapper.\n\u00c8 un film drammatico statunitense con Paulette Goddard, William Bishop e Oskar Homolka. \u00c8 basato sull'opera teatrale del 1944 \"Anna Lucasta\" di Philip Yordan.\nProduzione.\nIl film, diretto da Irving Rapper su una sceneggiatura di Philip Yordan e Arthur Laurents con il soggetto dello stesso Yordan (autore dell'opera teatrale), fu prodotto da Yordan per la Columbia Pictures Corporation e la Security Pictures e girato dal 26 gennaio al 16 marzo 1949.\nDistribuzione.\nIl film fu distribuito negli Stati Uniti dall'11 agosto 1949 (premi\u00e8re a New York) dalla Columbia Pictures.\nAltre distribuzioni:\nCritica.\nSecondo Leonard Maltin il film \u00e8 un \"adattamento annacquato\" dell'opera teatrale."}
{"id": "4504248", "revid": "1494169", "url": "https://it.wikipedia.org/wiki?curid=4504248", "title": "Anna Lucasta", "text": ""}
{"id": "4504251", "revid": "838137", "url": "https://it.wikipedia.org/wiki?curid=4504251", "title": "Paolo Alli", "text": "Biografia.\n\u00c8 nato il 6 luglio 1950 a Legnano, alle porte di Milano. Nel 1976 si laurea in Ingegneria elettronica presso il Politecnico di Milano.\nDal termine degli studi al 1999 ha lavorato in grandi aziende italiane operanti nel campo dell'energia, occupandosi nel contempo di pubblicazioni tecniche nel settore energetico e ambientale.\nAttivit\u00e0 politica.\nNel 1993 viene eletto al Consiglio Comunale di Legnano per la Democrazia Cristiana come consigliere di opposizione. Nel 1997 diventa vicesindaco nella nuova amministrazione di centro-destra.\nRiveste tale ruolo fino al giugno 2000, quando inizia a lavorare per la Regione Lombardia, dapprima in qualit\u00e0 di Direttore Generale dell'Assessorato ai Servizi di Pubblica Utilit\u00e0 e poi come Direttore Centrale delle Relazioni Esterne, Internazionali e Comunicazione.\nDal 2006 al 2010 \u00e8 responsabile della Segreteria Particolare e Politica del Presidente Formigoni.\nDal 2008 al 2010 \u00e8 membro del Consiglio di Amministrazione della societ\u00e0 Expo 2015 SpA.\nNel maggio 2010 \u00e8 nominato Sottosegretario alla Presidenza della Regione Lombardia con delega alla Attuazione del Programma e ad Expo 2015. Fino a marzo 2013 \u00e8 Vice Commissario Generale di Expo 2015.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione Lombardia 3 per Il Popolo della Libert\u00e0.\nNella XVII Legislatura \u00e8 componente della \"Commissione Affari Esteri\", della \"Commissione Politiche dell'Unione Europea\" e della \"Commissione Bicamerale per l'Attuazione del Federalismo Fiscale\".\nIl 16 novembre 2013, alla sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano, la cui denominazione viene successivamente modificata in Alternativa Popolare.\nMembro della Direzione Nazionale del Partito, ne ricopre la carica di Tesoriere Nazionale dal 2014 al 2018. A seguito delle dimissioni di Angelino Alfano, il 27 settembre 2018 la Direzione Nazionale lo nomina Presidente di Alternativa Popolare.\n\u00c8 Vice Presidente della delegazione italiana presso l'Assemblea parlamentare della NATO per l'intera XVII Legislatura. Il 24 novembre 2014, nel corso della sessione plenaria tenutasi a L'Aia, viene eletto Vice Presidente di tale organismo. Il 19 novembre 2016 a Istanbul, durante la 62\u00aa sessione annuale, l'Assemblea Parlamentare della NATO lo ha scelto come nuovo Presidente, a distanza di 55 anni dall'ultima volta che un italiano aveva ricoperto tale carica. Nell'ottobre del 2017 a Bucarest, nel corso della 63\u00aa sessione annuale dell'Assembla, \u00e8 stato confermato alla Presidenza.\nAlle elezioni politiche del 2018 \u00e8 candidato al Senato per la coalizione di centro-sinistra, in rappresentanza di Civica Popolare, nel collegio uninominale di Mantova, ma non viene eletto, nettamente sconfitto dalla candidata di centro-destra Isabella Rauti.\nGrazie al regime di proroga previsto dal regolamento della Assemblea Parlamentare NATO, continua a ricoprirne la Presidenza per sei mesi dopo l'insediamento delle nuove Camere, cessando definitivamente il proprio mandato il 23 settembre 2018.\nCandidatosi alle elezioni europee del 2019 per Il Popolo della Famiglia-Alternativa Popolare nel Nord-Ovest, raccoglie 1.505 preferenze risultando il primo della lista la quale per\u00f2 non supera la soglia minima di accesso.\nProcedimenti giudiziari.\nIl 25 ottobre 2017 viene rinviato a giudizio dal gup di Milano per tentato abuso d'ufficio nell'ambito dell'inchiesta che coinvolge l'ex Presidente della Regione Lombardia Roberto Formigoni e l\u2019ex direttore generale della sanit\u00e0 lombarda Carlo Lucchina. Il 17 settembre 2018, a seguito del trasferimento del processo a Cremona per competenza territoriale, viene prosciolto dal GUP di Cremona."}
{"id": "4504252", "revid": "1543377", "url": "https://it.wikipedia.org/wiki?curid=4504252", "title": "Condizione della sfera interna", "text": "In matematica, un dominio chiuso formula_1 in una variet\u00e0 riemanniana completa soddisfa la condizione della sfera interna o propriet\u00e0 della sfera interna in formula_2, dove formula_3 \u00e8 la frontiera di formula_1, se esiste una palla geodetica formula_5 centrata in formula_6 di raggio formula_7 contenuta nell'interno di formula_1 (non sulla frontiera) tale che formula_9."}
{"id": "4504254", "revid": "1573940", "url": "https://it.wikipedia.org/wiki?curid=4504254", "title": "Cyphonetria thaia", "text": "Cyphonetria thaia \u00e8 un ragno appartenente alla famiglia Linyphiidae.\n\u00c8 l'unica specie nota del genere Cyphonetria.\nDistribuzione.\nLa specie \u00e8 stata rinvenuta in Thailandia\nTassonomia.\nDal 1995 non sono stati esaminati esemplari, n\u00e9 sono state descritte sottospecie al 2012."}
{"id": "4504255", "revid": "670104", "url": "https://it.wikipedia.org/wiki?curid=4504255", "title": "Andrea Mazziotti di Celso", "text": " Attualmente \u00e8 vicesegretario e coordinatore della segreteria di Azione.\nStudi.\nSeguendo le orme del padre Manlio Mazziotti di Celso, noto costituzionalista, si iscrive a giurisprudenza presso la Libera universit\u00e0 internazionale degli studi sociali Guido Carli (Luiss) dove si laurea nel 1989. Vive a Roma.\nAttivit\u00e0 professionale.\nDiventa avvocato in Italia nel 1992 e supera l'esame per l'iscrizione al New York Bar nel 1993. Nel 1993 consegue il Master of Comparative Jurisprudence presso la New York University.\nNel 2006 fonda con altri due soci lo studio Labruna Mazziotti Segni. Nel 2014, insieme ad altri soci dello studio di Roma, si unisce allo studio milanese Lombardi Molinari, dando vita a Lombardi Molinari Segni, poi Lombardi, Segni e Associati.\nDal maggio del 2019 \u00e8 partner dello studio Gianni &amp; Origoni.\nNella sua attivit\u00e0 professionale \u00e8 specializzato nel diritto delle societ\u00e0 e dei mercati finanziari.\nAttivit\u00e0 politica.\nElezione a deputato.\nAlle elezioni politiche del 2013 \u00e8 candidato alla Camera dei Deputati, nella circoscrizione Lombardia 3, come capolista di Scelta Civica per l'Italia, venendo eletto deputato della XVII Legislatura.\n\u00c8 stato capogruppo alla Camera di Scelta Civica fino al settembre 2015.\nIl 21 luglio 2015 viene eletto Presidente della I Commissione (Affari Costituzionali) della Camera dei Deputati, succedendo a Francesco Paolo Sisto di Forza Italia, non riconfermato dopo il passaggio del partito all'opposizione.\nA seguito della scelta di Enrico Zanetti di allearsi con Denis Verdini, sceglie di far parte del gruppo Civici e Innovatori.\nA fine legislatura, secondo l'osservatorio Open Polis, \u00e8 nella top 20 dei deputati pi\u00f9 produttivi su 630 della XVII legislatura.\nCandidato alle elezioni del 4 marzo 2018 nella lista +Europa con Emma Bonino nei collegi plurinominali Lombardia 2 - 01 e Lombardia 2 - 02, non risulta eletto. Dal 14 luglio dello stesso anno \u00e8 uno dei membri del consiglio direttivo del partito.\nAttivit\u00e0 legislativa.\nTra le proposte di legge presentate:\nAll\u2019interno del decreto banche varato dal governo Gentiloni a fine 2016, ha proposto due misure:\nIn seguito alla bocciatura delle due proposte, non ha votato il provvedimento.\nNel gennaio 2017, un suo emendamento alla legge per il voto semplice e sicuro consente il voto di studenti e lavoratori fuorisede alle elezioni europee, oltre che ai referendum. La legge \u00e8 ora ferma al Senato.\nSempre nel febbraio 2017, si schiera al fianco di alcune associazioni (tra cui Unicef, Emergency, Save the Children e Comunit\u00e0 di Sant'Egidio) che in un appello congiunto ai presidenti e ai capigruppo di Camera e Senato esprimono forte rammarico per il ritardo nell\u2019approvazione della legge sui minori non accompagnati. L\u2019iter del provvedimento, infatti, viene rallentato \u201cper questioni sollevate dalla Ragioneria Generale dello Stato che potevano benissimo essere risolte a ottobre alla Camera in prima lettura\u201d.\n\u00c8 tra i promotori di \"Forza Europa\", la campagna pro-Europa contro i populismi che diventa una lista capeggiata da Benedetto Della Vedova.\nL'impegno per una nuova legge elettorale.\nDopo la bocciatura dell'Italicum da parte della Corte Costituzionale, diventa relatore del provvedimento in Commissione Affari Costituzionali alla Camera. Il 16 maggio, d'intesa coi gruppi, presenter\u00e0 un Italicum corretto ed esteso come testo base di partenza per la discussione. Dopo il dietrofront del Pd, che in un primo momento aveva garantito l'appoggio a questa proposta, ritira il testo e nonostante le richieste di Forza Italia e M5S, rinuncia al ruolo di relatore, nominando il capogruppo del Pd in Commissione, Emanuele Fiano.\nCon i suoi emendamenti, si batte per\nA sostegno di quest'ultima iniziativa si mobilitano 15 associazioni giovanili e realt\u00e0 pro innovazione con una petizione permanente. Le associazioni sono il Comitato Io Voto Fuori Sede, il Forum Nazionale Giovani, le associazioni Rena, Erasmus Student Network, i Giovani Democratici, il Comitato Ventotene, l\u2019Adi (Associazione dei dottorandi e dottori di ricerca), le associazioni studentesche Link Coordinamento Nazionale Universitario e Udu\u00a0\u2013 Unione degli Studenti Universitari, Forza Europa, il think tank Tortuga, la rivista Strade, l'Associazione Nazionale Famiglie Emigrati e l'Unione Nazionale delle Associazioni degli Immigrati e degli Emigrati.\nPoco prima del voto finale del 12 ottobre, il governo si impegna a trovare una soluzione al problema \"con la massima urgenza\".\nL'impegno per la trasparenza e la concorrenza.\nNel febbraio 2017, da relatore del Decreto Milleproroghe alla Camera si oppone alla norma cosiddetta anti Flixbus, ottenendo dal governo l\u2019impegno a cancellarla in nome del principio di libera concorrenza. La norma viene effettivamente soppressa nel decreto manovrina, ma la Commissione Bilancio con emendamenti PD reinserisce i limiti eliminati. Grazie al decreto Mezzogiorno tali vincoli vengono definitivamente aboliti.\nNel maggio 2017 promuove l'iniziativa \"Fiducia alla concorrenza\" per chiedere la rapida approvazione del ddl concorrenza, anche con la fiducia.\nNell\u2019estate 2017 promuove la campagna \u201cSpiagge trasparenti\u201d, chiedendo trasparenza sui canoni delle concessioni balneari e ottenendo l\u2019approvazione di un emendamento al riguardo nella delega.\nL'impegno contro le partecipate inutili.\nNell'estate 2014 ha presentato una proposta di legge, definita giornalisticamente \u201cdisbosca Italia\u201d che prevedeva una serie di interventi per ridurre il numero delle circa 10.000 partecipate pubbliche, in linea con il rapporto presentato dal commissario alla spending review Carlo Cottarelli. Molti spunti della proposta di legge finiranno nei decreti legistlativi della riforma Madia.\nCon alcuni suoi emendamenti alla legge di stabilit\u00e0 2015 sono diventati legge:\nSul territorio, a Pavia, ha promosso la raccolta firme per la chiusura di Technostone e ASM Lavori.\nCandidatura alle elezioni del 2018\nNel 2018, si candida alle elezioni politiche nelle file di +Europa, ma la lista non raggiunge il quorum e non viene eletto.\nPartecipazione ad Azione\nAlla fine del 2019, \u00e8 uno dei fondatori di Azione, il partito fondato da Carlo Calenda.\nIn occasione del primo Congresso di Azione, tenutosi il 19-20 febbraio 2021, \u00e8 stato eletto nel Comitato Direttivo, diventando Vicesegretario e Coordinatore della segreteria del partito."}
{"id": "4504257", "revid": "31886", "url": "https://it.wikipedia.org/wiki?curid=4504257", "title": "Cyphonetria", "text": ""}
{"id": "4504259", "revid": "729019", "url": "https://it.wikipedia.org/wiki?curid=4504259", "title": "Over the Love (Florence and the Machine)", "text": "Over the Love \u00e8 un singolo promozionale del gruppo musicale britannico Florence and the Machine, appartenente alla colonna sonora del film \"Il grande Gatsby\" e pubblicato il 7 maggio 2013.\nDescrizione.\n\"Over the Love\" fa parte della colonna sonora prodotta dal rapper Jay-Z per il film \"Il grande Gatsby\" di Baz Luhrmann.\nOver the Love (Of You).\nUna versione indietronica del brano chiamata \"Over the Love (Of You)\" \u00e8 stata prodotta con il musicista SBTRKT ed inserita nella versione deluxe della colonna sonora del film."}
{"id": "4504264", "revid": "124254206", "url": "https://it.wikipedia.org/wiki?curid=4504264", "title": "Caronno Corbellaro", "text": "Caronno Corbellaro \u00e8 una frazione del comune italiano di Castiglione Olona in provincia di Varese, posta a nordovest del centro abitato in posizione isolata all'interno del parco Rile Tenore Olona.\nStoria.\nLocalit\u00e0 di antica origine inserita nella pieve di Castelseprio, il comune di Caronno Corbellaro entr\u00f2 nel 1786 a far parte della nuova provincia di Gallarate (denominata dall'anno successivo \"provincia di Varese\"); dal 1791, con la soppressione della provincia, pass\u00f2 sotto la provincia di Milano.\nCon la creazione della Repubblica Cisalpina (1797), Caronno fece parte dell'effimero dipartimento del Verbano e, dal 1798, del dipartimento d'Olona. Nel 1801 pass\u00f2 al dipartimento del Lario.\nNel 1809 il comune di Caronno Corbellaro, che all'epoca contava 98 abitanti, venne aggregato al comune di Castiglione; fu ripristinato nel 1816, alla creazione del Regno Lombardo-Veneto.\nAll'Unit\u00e0 d'Italia (1861) il comune di Caronno Corbellaro contava 122 abitanti.\nNel 1927 il comune di Caronno Corbellaro venne nuovamente aggregato al comune di Castiglione Olona.\nA nord della frazione, si estende un grande pianoro utilizzato a tutt'oggi per coltivazioni e pascoli. Dentro di esso, vi sorgono la chiesetta romanica di San Nazaro ed il piccolo cimitero storico, risalenti rispettivamente al XII secolo e X secolo; all'inizio del XX secolo, il cimitero venne modificato con l'abbattimento del suo vecchio oratorio per la realizzazione della cappella della nobil famiglia Parrocchetti Piantanida, trasferiti altrove negli anni '60 a seguito della dismissione del medesimo camposanto."}
{"id": "4504268", "revid": "1410376", "url": "https://it.wikipedia.org/wiki?curid=4504268", "title": "Federico Ginato", "text": "Biografia.\nElezione a deputato.\n\u00c8 eletto Segretario Provinciale del Partito Democratico di Vicenza nel giugno del 2010. Alle elezioni parlamentarie per la selezione dei candidati in vista delle elezioni politiche del 2013 ottiene 6061 voti.\nViene candidato in sesta posizione nella circoscrizione VII Veneto 1 nelle medesime elezioni politiche e viene eletto deputato della XVII legislatura della Repubblica Italiana per il Partito Democratico."}
{"id": "4504270", "revid": "767487", "url": "https://it.wikipedia.org/wiki?curid=4504270", "title": "Giulia Narduolo", "text": "Biografia.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione VII Veneto 1 per il Partito Democratico."}
{"id": "4504271", "revid": "92723", "url": "https://it.wikipedia.org/wiki?curid=4504271", "title": "Cattedrali in Polinesia Francese", "text": "Questa \u00e8 una lista delle Cattedrali presenti in Polinesia francese."}
{"id": "4504273", "revid": "1373765", "url": "https://it.wikipedia.org/wiki?curid=4504273", "title": "Gian Pietro Dal Moro", "text": "Biografia.\nNato a Verona, vive a San Martino Buon Albergo.\nElezione a deputato.\nAlle elezioni politiche del 2008 viene eletto deputato, nelle liste del Partito Democratico nella circoscrizione Veneto 2.\nAlle elezioni politiche del 2013 viene rieletto deputato. Viene nuovamente eletto anche nel 2018.\nIn occasione delle primarie del Partito del 2019 \u00e8 nominato presidente della Commissione per il Congresso."}
{"id": "4504275", "revid": "1410376", "url": "https://it.wikipedia.org/wiki?curid=4504275", "title": "Diego Crivellari", "text": "Biografia.\nLaureato in Filosofia all'Universit\u00e0 di Padova con Umberto Curi, con una tesi su Tocqueville, ha conseguito un master di secondo livello in Editoria cartacea e multimediale alla Scuola superiore di studi umanistici di Bologna, sotto la direzione di Umberto Eco.\nDocente di Filosofia e scienze umane nelle scuole superiori. Consulente editoriale. \u00c8 stato consigliere comunale a Rosolina (Rovigo) nel 1999-2000 e 2006-2011. Componente del consiglio di amministrazione del Consorzio universitario rodigino (Cur) nel periodo 2008-2013. Segretario provinciale e regionale della Sinistra giovanile (2000-2002), poi segretario provinciale dei Democratici di Sinistra nel 2007. Dal 2010 al 2014 \u00e8 stato segretario provinciale del Partito democratico polesano. Nel 2012 vince le \"Parlamentarie\" del Pd in Polesine.\nNel 2019 \u00e8 nominato vicepresidente del cda dell'Accademia dei Concordi di Rovigo. Nel 2021 diventa presidente del Cur - Consorzio universit\u00e0 Rovigo.\nHa pubblicato i volumi \"Matteotti e l'antifascismo in Polesine\", \"Scrittori e mito nel Delta del Po\" e \"Mistero adriatico. Il viaggio di Filisto e le radici greche dell'antico delta padano\" (Apogeo editore).\nCarriera Politica.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione VII Veneto 1 per il Partito Democratico.\nAlle elezioni politiche del 2018 viene schierato come candidato uninominale per la coalizione di centrosinistra nel collegio di Rovigo alla Camera. Riceve il 21,08% dei voti venendo battuto dalla candidata del centrodestra Antonietta Giacometti, che risulta eletta con il 46,94%, e dal candidato del Movimento 5 Stelle.\nNel 2020 \u00e8 candidato come consigliere alle elezioni regionali del Veneto per il Partito Democratico ma non viene eletto, pur risultando il candidato pi\u00f9 votato per il centrosinistra nel collegio di Rovigo."}
{"id": "4504276", "revid": "755885", "url": "https://it.wikipedia.org/wiki?curid=4504276", "title": "Attimi e momenti", "text": "Attimi e momenti \u00e8 il primo album inciso dal cantautore italiano Francesco Renzi, pubblicato nel 2007."}
{"id": "4504278", "revid": "599013", "url": "https://it.wikipedia.org/wiki?curid=4504278", "title": "Giann\u012bs Kanak\u012bs", "text": "Carriera.\nHa giocato nella prima divisione greca con l' dal 1949 al 1960."}
{"id": "4504279", "revid": "1373765", "url": "https://it.wikipedia.org/wiki?curid=4504279", "title": "Alessia Rotta", "text": "Biografia.\nDopo la maturit\u00e0 classica al Liceo ginnasio statale Scipione Maffei di Verona, si \u00e8 laureata in Scienze della comunicazione all'Universit\u00e0 di Bologna. Dal 2004 lavora come giornalista presso la rete locale veronese Telearena, iscrivendosi nel 2006 all'Ordine dei giornalisti.\nAttivit\u00e0 politica.\nIl 30 dicembre 2012 ha partecipato alle primarie del Partito Democratico della provincia di Verona per la scelta dei candidati alle Elezioni Politiche 2013, ricevendo oltre 2400 voti.\n\u00c8 stata eletta alle Elezioni politiche del 24 e 25 febbraio 2013 diventando deputata per la XVII legislatura della Repubblica Italiana.\nCome deputata dal 7 maggio 2013 al 14 marzo 2014 \u00e8 stata membro della IX Commissione permanente (trasporti, poste e telecomunicazioni), mentre dal 14 marzo 2014 diviene membro della XI Commissione permanente (lavoro pubblico e privato).\nNel giugno 2013 entra a far parte del Comitato Direttivo dei Deputati del Partito Democratico, organo di indirizzo politico sulle materie all'ordine del giorno e a supporto dell\u2019Ufficio di Presidenza del Pd nell'attuazione degli orientamenti del Gruppo parlamentare.\nIl 15 dicembre 2013, durante l\u2019Assemblea Nazionale del PD che ha proclamato Matteo Renzi nuovo Segretario del Partito Democratico, entra nella Direzione Nazionale del PD.\nIl 16 settembre 2014, viene nominata dal segretario membro della Segreteria del PD, ottenendo la delega alla comunicazione.\nDopo il Congresso del Partito Democratico del 2017 (durante il quale \u00e8 membro del coordinamento nazionale della mozione Renzi), l'Assemblea Nazionale eletta dalle primarie del 30 aprile 2017 la conferma membro della Direzione Nazionale del PD. Tuttavia non viene riconfermata all'interno della segreteria nazionale.\nAlle politiche del 2018 viene rieletta deputata, sia pure nella circoscrizione Toscana, e diventa Vice-capogruppo del PD alla Camera."}
{"id": "4504280", "revid": "115462585", "url": "https://it.wikipedia.org/wiki?curid=4504280", "title": "Roberto Paolo", "text": "Biografia.\nNato a Napoli ma cresciuto a Montesarchio, nel Sannio Caudino, si \u00e8 laureato in Scienze Politiche alla Libera universit\u00e0 internazionale degli studi sociali Guido Carli di Roma. Ha conseguito due master di specializzazione al Collegio d'Europa di Bruges e alla Scuola Superiore della Pubblica Amministrazione di Caserta.\nEntrato al Ministero dei lavori pubblici, si \u00e8 dimesso nel 1996 per diventare giornalista professionista.\nInsieme al direttore Pasquale Clemente ha fondato prima \"Il Corriere di Caserta\" poi \"La Gazzetta di Caserta\", oggi tra i quotidiani locali pi\u00f9 venduti in Campania. In quegli anni si \u00e8 occupato prevalentemente di camorra e del clan dei Casalesi, ma anche di inchieste e dei maggiori scandali campani (sue le rivelazioni sui responsabili degli incendi che a ripetizione devastarono la Reggia di Caserta). \u00c8 stato autore di inchieste politico - giudiziarie che hanno avuto vasta eco sulla stampa nazionale ed ha ideato e coordinato numerose inchieste a puntate sul degrado della citt\u00e0 di Napoli.\nDal 2001 \u00e8 caporedattore dello storico quotidiano napoletano \"Roma\".\nNel 2008 \u00e8 stato tra i protagonisti della docu-fiction di Abel Ferrara \"Napoli, Napoli, Napoli\", con Peppe Lanzetta e Maurizio Braucci (presentato al Festival di Venezia 2009).\nNel 2010 una sua inchiesta a puntate ha svelato retroscena inediti dell'omicidio del giornalista Giancarlo Siani, arrivando a svelare i nomi di mandanti ed assassini diversi da quelli attualmente condannati. Sulla base dei suoi articoli la Procura di Napoli ha riaperto dopo 25 anni le indagini sul caso. Sempre in quell'anno ha ottenuto il premio della Commissione regionale anticamorra per i giornalisti che si sono distinti nell'impegno contro la criminalit\u00e0 organizzata.\nAffermato come fotoreporter soprattutto per i suoi viaggi in Africa, ha pubblicato reportage, tra gli altri, su \"L'espresso\" e \"Io Donna\" (\"Corriere della Sera\"), collabora con il quotidiano romano \"Il tempo\" e la rivista \"Africa\".\n\u00c8 tra gli autori della mostra fotografica itinerante \"Spezziamo le catene\", inaugurata a Roma nella Chiesa del Ges\u00f9 nel novembre 2012, con una foto che ritrae una famiglia di schiavi a Nouakchott, in Mauritania.\nNel novembre del 2014 ha pubblicato il libro-inchiesta \"Il caso non \u00e8 chiuso. La verit\u00e0 sull'omicidio Siani\", edito da Castelvecchi, nel quale fa nuove rivelazioni inedite su mandanti ed esecutori dell'assassinio del giornalista napoletano.\nDal 2015 \u00e8 vicedirettore del quotidiano \"Roma\"."}
{"id": "4504282", "revid": "18323", "url": "https://it.wikipedia.org/wiki?curid=4504282", "title": "Francesca Businarolo", "text": "Biografia.\nNata ad Este, in provincia di Padova. Si \u00e8 diplomata al liceo scientifico G.B.Ferrari di Este. Si \u00e8 laureata in giurisprudenza all'Universit\u00e0 degli Studi di Ferrara, con una tesi sulla giustizia amministrativa.\nHa lavorato in campo amministrativo presso privati. Ha svolto la pratica forense presso studi legali, specializzati anche in diritto concorsuale, senza, tuttavia, mai conseguire l'abilitazione da avvocato.\nAttivit\u00e0 politica.\nPartecipa al Movimento 5 Stelle fin dalla sua fondazione, il 4 ottobre 2009. Collabora, nelle province di Verona e di Padova, alle liste per le elezioni regionali dello stesso anno.\nNel 2011 partecipa attivamente alla promozione dei referendum per l'acqua pubblica. Nel Veronese \u00e8 attiva nei comitati contro il consumo del suolo e a favore del riciclo e riuso dei rifiuti, battendosi contro il progetto dell'inceneritore di Ca' del Bue.\nAlle Parlamentarie del M5S nel 2012 risulta la pi\u00f9 votata nel suo collegio (Veneto 1 - Padova, Verona, Vicenza e Rovigo).\nAlle elezioni politiche del 2013 viene eletta deputata della XVII legislatura della Repubblica\u00a0Italiana nella circoscrizione VII Veneto 1 per il Movimento 5 Stelle. Il 2 luglio 2013 viene scelta dai colleghi del M5S come candidata alla vicepresidenza della Camera, poi il voto dell'aula ha visto prevalere il candidato di un altro partito. Il 9 febbraio 2015 \u00e8 eletta vicecapogruppo vicario alla camera superando Claudio Cominardi ottenendo 24 voti contro 13. Al primo aveva superato Giorgio Sorial, Luca Frusone e Giulia Grillo.\nDal 12 maggio 2015 fino al 5 agosto 2015 \u00e8 capogruppo e portavoce del Movimento 5 Stelle alla Camera dei deputati, subentrando a Fabiana Dadone della quale era vice capogruppo vicario.\nAlle Parlamentarie del M5S nel 2018 risulta la pi\u00f9 votata nel suo collegio (Camera Veneto 2 - 03). Candidata alla Camera per il Movimento 5 Stelle capolista nel plurinominale nel collegio Verona Rovigo e nell'uninominale Villafranca di Verona. A seguito delle elezioni politiche italiane del 2018, il 4 marzo viene eletta alla Camera dei Deputati.\nAttivit\u00e0 parlamentare.\nNella XVIII Legislatura \u00e8 componente della commissione Giustizia, che ha presieduto dal 5 marzo 2019 al 30 luglio 2020, e della commissione parlamentare per l'infanzia e l'adolescenza.\nNella XVII Legislatura ha fatto parte della Commissione Giustizia e del Comitato per la Legislazione, organi di cui \u00e8 stata segretaria dell'Ufficio di Presidenza. Dal 2 ottobre 2014 \u00e8 stata componente della Giunta per le Autorizzazioni e del Comitato Parlamentare per i procedimenti d'accusa.\nHa depositato oltre cento interrogazioni, alcune rivolte al ministero dei trasporti e a quello dell'ambiente sul Tav, altre al ministero dell'ambiente riguardanti la discarica Ca' Filissine di Pescantina, la discarica di Torretta, il collettore del Garda e l'inquinamento da Pfas, altre ancora al ministero della giustizia per la situazione delle carceri in Veneto (in particolare a Verona e a Rovigo) e sulla REMS di Nogara. Molte le interrogazioni su casi di whistleblowing.\nAttraverso una mozione approvata alla Camera, riguardante le societ\u00e0 partecipate, impegna il Governo ad introdurre l\u2019obbligo di pubblicazione del curriculum e del certificato penale per i candidati.\nHa presentato otto proposte di legge. La pi\u00f9 importante \u00e8 quella che prevede la tutela per i whistleblower, ovvero quanti, dipendenti d'azienda (pubblica e privata) segnalino episodi di corruzione all'interno dell'ambiente di lavoro. Di questa proposta \u00e8 stata anche la relatrice alla Camera dei Deputati, il voto finale \u00e8 stato il 15 novembre 2017: ora \u00e8 la legge n. 179 del 30 novembre 2017, in vigore dal 29 dicembre 2017. Altre proposte di legge che ha depositato, sono quelle per la depenalizzazione del reato di diffamazione a mezzo stampa, con la previsione di sanzioni per chi intenta citazioni civili a scopo unicamente intimidatorio e per l'estensione dell'Oiv (Organismo di valutazione della performance) anche agli enti territoriali ed al servizio Sanitario nazionale, in modo da garantire un migliore sistema di valutazione della performance.\nHa monitorato attentamente la scalata di Save al Catullo, segnalando all'autorit\u00e0 anticorruzione tutte le anomalie. Sempre all'Anac ha segnalato la mancata applicazione della clausola di gratuit\u00e0 tra i membri del cda del Consorzio Funivia Monte Baldo-Malcesine. Lo stesso ente \u00e8 stato oggetto di un esposto alla Corte dei Conti per danno erariale."}
{"id": "4504283", "revid": "61051", "url": "https://it.wikipedia.org/wiki?curid=4504283", "title": "Football Club Femminile Como 2000 2002-2003", "text": "Questa pagina raccoglie i dati riguardanti il Football Club Femminile Como 2000 nella stagione 2002-2003."}
{"id": "4504284", "revid": "1410376", "url": "https://it.wikipedia.org/wiki?curid=4504284", "title": "Marco Brugnerotto", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione VII Veneto 1 per il Movimento 5 Stelle.\nDiventa segretario del Movimento 5 Stelle alla Camera dei deputati."}
{"id": "4504285", "revid": "124007314", "url": "https://it.wikipedia.org/wiki?curid=4504285", "title": "Mattia Fantinati", "text": "Biografia.\nNato a Nogara, \u00e8 cresciuto a Verona dove si \u00e8 diplomato al Liceo Scientifico Statale \"Angelo Messedaglia\".\nNel 1999 si \u00e8 laureato in Ingegneria gestionale all'Universit\u00e0 degli Studi di Brescia, conseguendo successivamente una serie di specializzazioni di ambito economico in Italia e all'estero, quali il corso in \"Supply Chain Management\" alla SDA Bocconi School of Management ed il corso in \"Business Development\" alla MMU (Manchester Metropolitan University) nel 2005. La formazione \u00e8 continuata nel 2006 in Cina, con una seconda laurea presso l'Universit\u00e0 di Pechino: \"China's Economy Development\", poi alla LSE (London School of Economics and Political Science), cui ha fatto seguito la partecipazione alla missione economica imprenditoriale in Cina (Nanjing, Guangzhou).\nLe esperienze maturate all'interno di aziende e multinazionali italiane e straniere lo hanno portato a specializzarsi nel settore delle energie rinnovabili, prima di biomasse e poi di impianti fotovoltaici, in tutto il processo che va dalla progettazione alla costruzione, dal finanziamento alla vendita. \nHa guidato la nascita sul territorio italiano della start up di una societ\u00e0 tedesca, specializzata in impianti fotovoltaici chiavi in mano.\n\u00c8 stato consigliere dell'Ordine degli Ingegneri di Verona dal 2010 al 2014 e referente del Network Nazionale Giovani Ingegneri.\nCarriera politica.\nAlle elezioni politiche italiane del 2013 viene eletto deputato della XVII legislatura della Repubblica Italiana nella circoscrizione VII Veneto 1 per il Movimento 5 Stelle. Nello stesso anno entra a far parte della X Commissione Industria, Commercio, Energia, Ricerca e Turismo. Da marzo 2014 fa parte della Commissione Parlamentare di inchiesta sui fenomeni della contraffazione, della pirateria in campo commerciale e del commercio abusivo.\nIl 28 giugno 2013 ha presentato la proposta di legge relativa all'Esenzione delle microimprese dall'imposta regionale sulle attivit\u00e0 produttive (IRAP).\nIl 10 dicembre 2013 viene presentato e approvato un suo emendamento alla Legge Finanziaria relativo alla delocalizzazione, nel dettaglio: le imprese che delocalizzano fuori dalla Unione Europea e riducono il personale del 50% perdono gli incentivi pubblici e devono restituire quelli ricevuti.\nIl 5 febbraio 2014 viene presentato e approvato un suo emendamento nel DL \"Destinazione Italia\" per la compensazione delle cartelle esattoriali a favore delle imprese titolari di crediti non prescritti, certi, liquidi ed esigibili, per somministrazione, forniture, appalti e servizi, anche professionali, maturati nei confronti della pubblica amministrazione e certificati secondo le modalit\u00e0 previste dai decreti del Ministero dell'economia e delle finanze per l'anno 2014.\nIl 26 agosto 2015 \u00e8 intervenuto al Meeting di Rimini di Comunione e Liberazione invitato dall'amico Raffaello Vignali. Era la prima volta nella storia che un esponente del Movimento 5 Stelle veniva invitato a salire sul palco dell'evento organizzato da Cl. Il discorso di Fantinati \u00e8 stato molto severo e critico nei confronti del movimento cattolico. Nel suo intervento il deputato ha criticato aggressivamente Cl per \u00ab\"avere trasformato l'esperienza spirituale in un paravento di interessi personali, finalizzati sempre e comunque a denaro e potere\"\u00bb, \u00ab\"Avere generato un potere politico capace di influenzare sanit\u00e0, scuole private cattoliche, universit\u00e0 e appalti. Sempre dalla parte dei potenti, sempre dalla parte di chi comanda. Sempre in nome di Dio\"\u00bb.. L'intervento ha suscitato varie reazioni, tra cui la sorpresa di Vignali, mostratosi stupito dato il tono pi\u00f9 conciliante del dibattito avvenuto prima dell'intervento del deputato grillino, e quella di Beppe Grillo, che si \u00e8 congratulato per le opinioni espresse da Fantinati, evidentemente coincidenti con quelle della forza politica da lui rappresentata nell'occasione.\nIl 16 Luglio 2017 ha pubblicato il suo primo libro: \"Onest\u00e0, Onest\u00e0, il M5S al meeting di comunione e liberazione\".\nRieletto deputato nel plurinominale del Veneto, il 12 giugno 2018 diventa sottosegretario alla Pubblica Amministrazione nel Governo Conte I di 5 Stelle e Lega. Ha curato principalmente gli aspetti della digitalizzazione della Pubblica Amministrazione. Ha viaggiato molto (in Europa e negli Stati Uniti) per conto del Ministro della Pubblica Amministrazione per identificare le \"best practices\" nella \"trasformazione digitale\" e nell\u2019 \"e-Gov\".\nA febbraio del 2019 presenzia alla nascita della Social Academy, un ente formativo che promuove la digitalizzazione di soggetti e aziende pubbliche in particolare attraverso il Binario F, un hub di LVenture e LUISS EnLabs gestito da Facebook alla stazione di Roma Termini.\nDal 2019 al 2021 \u00e8 stato nominato come consigliere nei rapporti internazionali del Ministro dell\u2019Innovazione e Digitalizzazione della Pubblica Amministrazione. Per il Governo Italiano ha seguito le iniziative dell \u2018IGF (Internet Governance Forum) internazionale ed Italiano e il HLPDC (High Level Panel of Digital Cooperation) alle Nazioni Unite .\nDal 01 settembre 2020 \u00e8 membro della Commissione Permanente Affari Esteri , commissioni in cui tratta i temi della cybersecurity e dei rapporti di cooperazione digitale sui diritti umani; membro dell'intergruppo parlamentare sull'Intelligenza artificiale.\n\u00c8 stato nominato dal Segretario Generale delle Nazioni Unite membro del MAG (Multistakeholder Advisory Group) che ha lo scopo di fornire consulenza al Segretario Generale sull\u2019IGF (Internet Governance Forum).\n\u00c8 presidente del IGF Italia (Internet Governance Forum) dal 2021 e partecipa all\u2019organizzazione di EuroDIG dal 2019. Alle Nazioni Unite Mattia rappresenta l\u2019Italia alle tavole rotonde dell\u2019 HLPDC (High Level Panel of Digital Cooperation).\n\u00c8 presidente dell\u2019intergruppo parlamentare della trasformazione digitale e dell\u2019internet governance, \u00e8 inoltre membro del gruppo parlamentare sull'Intelligenza Artificiale all\u2019 OCSE."}
{"id": "4504287", "revid": "22356", "url": "https://it.wikipedia.org/wiki?curid=4504287", "title": "Cerasinops", "text": ""}
{"id": "4504289", "revid": "124720964", "url": "https://it.wikipedia.org/wiki?curid=4504289", "title": "Tancredi Turco", "text": "Biografia.\nTancredi Turco \u00e8 nato e vissuto da sempre a Verona.\nNel 1994 ha conseguito il diploma al liceo classico statale Scipione Maffei di Verona.\nNel 1999 si laurea in giurisprudenza all'Universit\u00e0 di Trento, con indirizzo transnazionale e una tesi in Storia delle codificazioni moderne.\nDopo due anni di praticantato presso un avvocato e due presso un notaio, decide di intraprendere la professione forense e, dopo aver superato l'esame per l'abilitazione professionale, dal 01.03.2004 \u00e8 iscritto all'Ordine degli Avvocati di Verona dove esercita in proprio la professione, principalmente occupandosi di diritto penale, con una particolare specializzazione nel ramo militare.\nCome avvocato ha affrontato casi riguardanti reati anche piuttosto gravi quali: diffamazione, reati ambientali, bancarotta fraudolenta, spaccio di stupefacenti, rapina, estorsione, sino a quelli per pedofilia, sequestro di persona, stalking, violenza sessuale e strage.\nRecentemente ha seguito l'ultimo processo ancora pendente, relativo ai reati commessi dai militari tedeschi in Italia durante la loro ritirata, sul finire della seconda guerra mondiale, (eccidio di Fragheto di Casteldelci, 6 e 8 aprile 1944, in cui furono uccisi almeno 47 civili, cittadini italiani, fra cui donne, anziani e bambini inermi).\n\u00c8 stato iscritto alle liste dei difensori d'ufficio presso l'Ordine degli Avvocati di Verona e a tutt'oggi resta iscritto alle liste del gratuito patrocinio.\nNel corso degli anni ha sviluppato un forte interesse per la politica locale e nazionale che lo ha portato a coltivare attivamente la sua passione politica, dapprima candidandosi nelle elezioni amministrative e successivamente alle elezioni politiche del febbraio 2013.\nDeputato in Parlamento.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione VII Veneto 1 per il Movimento 5 Stelle.\nDal 7 maggio 2013 \u00e8 componente della seconda commissione (giustizia) mentre dal giorno successivo \u00e8 membro anche del Comitato per la Legislazione.\nDal 24 luglio 2013 \u00e8 componente del Comitato parlamentare per i procedimenti di accusa e dal 26 giugno 2013 \u00e8 membro del Consiglio di giurisdizione.\nIl 26 gennaio 2015 ha annunciato assieme ad altri 8 deputati e 1 senatore la fuoriuscita dal Movimento 5 Stelle. Il giorno successivo, assieme ad altri 9 parlamentari appartenenti al Movimento 5 Stelle, costituisce il nuovo gruppo Alternativa Libera.\nNel corso della sua attivit\u00e0 politica si \u00e8 occupato di vari temi che rivestono particolare interesse anche sotto il profilo dell'attualit\u00e0.\nNella sua attivit\u00e0 politica persegue il riconoscimento nell'ordinamento giuridico italiano di una pi\u00f9 piena bigenitorialit\u00e0 al fine di sottolineare l'importanza della tutela dei diritti di tutte le parti, soprattutto dei minori, nelle coppie che decidono di lasciarsi.\nSi \u00e8 impegnato nelle battaglie per favorire l'adozione di condizioni pi\u00f9 umane nelle sovraffollate carceri italiane, al fine di consentire che la pena detentiva per i detenuti, gi\u00e0 di per s\u00e9 punitiva, sia improntata ai fini rieducativi costituzionalmente garantiti.\nFa parte dell'Intergruppo parlamentare per la legalizzazione della \"cannabis,\" poich\u00e9 convinto che una forma di regolarizzazione del consumo potrebbe conseguire un notevole risparmio di spesa per lo Stato, venendo parallelamente a togliere ingenti profitti alle organizzazioni criminali che si occupano del traffico internazionale di stupefacenti.\nDurante l'attivit\u00e0 parlamentare ha presentato 20 disegni di legge e 504 emendamenti come primo firmatario, e 88 disegni di legge e 3096 emendamenti come co-firmatario, oltre a numerose interpellanze e interrogazioni."}
{"id": "4504292", "revid": "1305772", "url": "https://it.wikipedia.org/wiki?curid=4504292", "title": "Vedder", "text": ""}
{"id": "4504296", "revid": "463686", "url": "https://it.wikipedia.org/wiki?curid=4504296", "title": "Sicilianista", "text": ""}
{"id": "4504306", "revid": "767487", "url": "https://it.wikipedia.org/wiki?curid=4504306", "title": "Trofeo Franco Balestra 2007", "text": "Il Trofeo Franco Balestra 2007, trentunesima edizione della corsa e valida come evento dell'UCI Europe Tour 2007 categoria 1.2, si svolse l'11 marzo 2007 su un percorso totale di circa 171\u00a0km. Fu vinto dall'italiano Simone Ponzi che termin\u00f2 la gara in 4h10'20\", alla media di 40,98\u00a0km/h.\nAlla partenza 178 ciclisti presero il via."}
{"id": "4504312", "revid": "767487", "url": "https://it.wikipedia.org/wiki?curid=4504312", "title": "The Scarf (film)", "text": "The Scarf \u00e8 un film del 1951 diretto da Ewald Andr\u00e9 Dupont.\n\u00c8 un film drammatico a sfondo noir e thriller statunitense con John Ireland, Mercedes McCambridge e James Barton.\nProduzione.\nIl film, diretto da Ewald Andr\u00e9 Dupont su una sceneggiatura di Ewald Andr\u00e9 Dupont con il soggetto di Isadore Goldsmith e E.A. Rolfe, fu prodotto da Isadore Goldsmith per la Gloria Productions e girato nell'aprile del 1950 nei Motion Picture Center Studios. Il titolo di lavorazione fu \"The Dungeon\".\nDistribuzione.\nIl film fu distribuito negli Stati Uniti dal 1\u00ba giugno 1951 (premi\u00e8re a Los Angeles) dalla United Artists.\nAltre distribuzioni:"}
{"id": "4504313", "revid": "106129351", "url": "https://it.wikipedia.org/wiki?curid=4504313", "title": "The Scarf", "text": ""}
{"id": "4504314", "revid": "706090", "url": "https://it.wikipedia.org/wiki?curid=4504314", "title": "Florence and The Machine", "text": ""}
{"id": "4504321", "revid": "36426", "url": "https://it.wikipedia.org/wiki?curid=4504321", "title": "Amanti passeggeri", "text": ""}
{"id": "4504322", "revid": "287204", "url": "https://it.wikipedia.org/wiki?curid=4504322", "title": "Appendix perottina", "text": "L'Appendix Perottina \u00e8 la sezione, composta di 32 racconti, posta in fondo alla raccolta di favole di Fedro, composta dall'umanista Niccol\u00f2 Perotti.\nOrigine.\nPerotti, vescovo di Siponto, nel 1470 scrisse per suo nipote una serie di favole traendole da codici, oggi perduti, di Fedro stesso e di Aviano.\nL'autografo di Perotti fu scoperto a Parma nella biblioteca Farnese nel 1727 da Jacques Philippe D'Orville; perso nuovamente, fu ritrovato a Napoli nel 1808 dall'abate Andr\u00e8s. Grazie a questa scoperta si \u00e8 capito che Perotti, nel ricopiare le favole, possedeva una raccolta pi\u00f9 ampia o almeno diversa da quella giunta a noi, in 5 libri, dal manoscritto P (\"Pithoeanus\") oggi conservata alla Pierpont Morgan Library di New York.\nStruttura.\nNell\"'Appendix\" i titoli delle favole sono un riassunto delle morali, che sono state tolte dai racconti. Questo il contenuto dei racconti:\n1. \"Simius et vulpes\"; 2-3. \"Auctor\"; 4. \"Mercurius et duae mulieres\"; 5. \"Prometheus et Dolus\"; 6. \"Nihil diu occultum\"; 7-8. \"Auctor\"; 9. \"Aesopus et scriptor\"; 10. \"Pompeius Magnus et eius miles;\" 11. \"Iuno, Venus et gallina\"; 12. \"Pater familias et Aesopus\"; 13. \"Aesopus et victor gymnicus\"; 14. \"Asinus ad lyram\"; 15. \"Mulier vidua et miles\"; 16. \"Duo iuvenes sponsi dives et pauper\"; 17. \"Aesopus et domina\"; 18. \"Gallus lectica a felibus vectus\"; 19. \"Scrofa parturiens et lupus\"; 20. \"Aesopus et servus profugus\"; 21. \"Equus quadrigalis in pistrinum venumdatus\"; 22. \"Ursus esuriens\"; 23. \"Viator et corvus\"; 24. \"Pastor et capella\"; 25. \"Serpens et lacerta\"; 26. \"Cornix et ovis\"; 27. \"Servus et dominus\"; 28. \"Lepus et bubulcus\"; 29. \"Meretrix et iuvenis\"; 30. \"Fiber\"; 31. \"Papilio et vespa\"; 32. \"Terraneola et vulpes.\"\nAnche la \"Appendix\" attesta il carattere variegato della favola di Fedro, che spazia dall'apologo classico di tipo esopico a molti aneddoti di vita quotidiana, riferiti a personaggi celebri o anche a rielaborazioni poetiche di \"fabulae Milesiae\"."}
{"id": "4504325", "revid": "62004", "url": "https://it.wikipedia.org/wiki?curid=4504325", "title": "Trofeo Franco Balestra 2006", "text": "Il Trofeo Franco Balestra 2006, trentesima edizione della corsa e valida come evento dell'UCI Europe Tour 2006 categoria 1.2, si svolse il 12 marzo 2006 su un percorso totale di circa 171\u00a0km. Fu vinto dal francese Aur\u00e9lien Passeron che termin\u00f2 la gara in 4h22'00\", alla media di 39,16\u00a0km/h."}
{"id": "4504328", "revid": "767487", "url": "https://it.wikipedia.org/wiki?curid=4504328", "title": "The Basketball Fix", "text": "The Basketball Fix \u00e8 un film del 1951 diretto da Felix E. Feist.\n\u00c8 un film poliziesco a sfondo drammatico e sportivo statunitense con John Ireland, Marshall Thompson e Vanessa Brown.\nProduzione.\nIl film, diretto da Felix E. Feist su una sceneggiatura di Charles K. Peck Jr. e Peter R. Brooke con il soggetto dello stesso Peck Jr., fu prodotto da Edward Leven per la Jack Broder Productions e girato da met\u00e0 marzo 1951 negli Hal Roach Studios.\nDistribuzione.\nIl film fu distribuito negli Stati Uniti dal 13 settembre 1951 (premi\u00e8re a New York) dalla Realart Pictures. \u00c8 stato distribuito anche in UK (alternative title) con il titolo \"The Big Decision\".\nPromozione.\nLa tagline \u00e8: \"Big-shot gamblers prostituting the nation's youth! \"."}
{"id": "4504338", "revid": "597500", "url": "https://it.wikipedia.org/wiki?curid=4504338", "title": "Ridi paiasso!", "text": "Ridi paiasso! \u00e8 il quarto album in studio del cantante italiano Sir Oliver Skardy, pubblicato nel 2013.\nDescrizione.\nLa produzione del disco \u00e8 di Paolo Baldini (Africa Unite, Mellow Mood, TARM). Accompagnano Skardy i Fahrenheit 451, con i quali aveva gi\u00e0 inciso i due album precedenti.\nAl disco hanno partecipato diversi personaggi del mondo della musica e dello spettacolo, tra cui Elio, Paolo Belli, Natalino Balasso, Nevruz, Mr. T-bone, Luca Masseroni dei Tre Allegri Ragazzi Morti, Marco \u201cFurio\u201d Forieri, Francesco Duse e Valerio \u201cVoleno\u201d Silvestri. Gli ultimi tre erano membri del gruppo Pitura Freska con Skardy."}
{"id": "4504344", "revid": "125239712", "url": "https://it.wikipedia.org/wiki?curid=4504344", "title": "Voorhees (New Jersey)", "text": "Voorhees \u00e8 un comune degli Stati Uniti d'America, nella contea di Camden, nello Stato del New Jersey. Come da censimento del 2010 degli USA, la comunit\u00e0 conta abitanti.\nCodice postale 08043"}
{"id": "4504345", "revid": "767487", "url": "https://it.wikipedia.org/wiki?curid=4504345", "title": "La jena del Missouri", "text": "La jena del Missouri (\"The Bushwhackers\") \u00e8 un film del 1951 diretto da Rod Amateau.\n\u00c8 un film western statunitense con John Ireland, Wayne Morris e Lawrence Tierney.\nProduzione.\nIl film, diretto da Rod Amateau (alla sua prima regia) su una sceneggiatura dello stesso Amateau e di Tom Gries, fu prodotto da Larry Finley per la Jack Broder Productions e girato nei General Service Studios a Hollywood e nel Jack Ingram Ranch, Woodland Hills, Los Angeles, California, dal 5 settembre al 19 settembre 1951. Nel cast \u00e8 presente anche John A. Ireland, figlio dell'attore protagonista John.\nDistribuzione.\nIl film fu distribuito con il titolo \"The Bushwhackers\" negli Stati Uniti dall'ottobre 1951 dalla Realart Pictures.\nAltre distribuzioni:\nPromozione.\nLa tagline \u00e8: \"REVENGE - Frightening in it's Naked Fury! \"."}
{"id": "4504349", "revid": "123168263", "url": "https://it.wikipedia.org/wiki?curid=4504349", "title": "Voorhees", "text": ""}
{"id": "4504351", "revid": "599013", "url": "https://it.wikipedia.org/wiki?curid=4504351", "title": "The Bushwhackers", "text": ""}
{"id": "4504360", "revid": "738436", "url": "https://it.wikipedia.org/wiki?curid=4504360", "title": "El'azar da Worms", "text": ""}
{"id": "4504362", "revid": "28592", "url": "https://it.wikipedia.org/wiki?curid=4504362", "title": "Re d'Austrasia", "text": ""}
{"id": "4504368", "revid": "1410376", "url": "https://it.wikipedia.org/wiki?curid=4504368", "title": "Filippo Busin", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione VII Veneto 1 per la Lega Nord."}
{"id": "4504370", "revid": "15", "url": "https://it.wikipedia.org/wiki?curid=4504370", "title": "Civic Center (Miami)", "text": ""}
{"id": "4504375", "revid": "533647", "url": "https://it.wikipedia.org/wiki?curid=4504375", "title": "Giuseppe Quintarelli", "text": ""}
{"id": "4504381", "revid": "124937613", "url": "https://it.wikipedia.org/wiki?curid=4504381", "title": "Michele Mognato", "text": "Biografia.\nGi\u00e0 delegato sindacale e componente del Consiglio d'Azienda Europea, nelle elezioni del 1997 entra nel consiglio comunale di Venezia, venendo nominato dal 2000 al 2005 anche vicesindaco e assessore nella giunta del sindaco Paolo Costa.\nSegretario provinciale dei Democratici di Sinistra dal 2005 al 2007, alle elezioni amministrative del 2005 viene rieletto consigliere comunale a Venezia nella lista dei DS, entrando poi nella giunta guidata da Massimo Cacciari come assessore al bilancio e vicesindaco, oltre a essere nominato Prosindaco di Mestre e della Terraferma. Alle successive elezioni amministrative del 2010 viene rieletto nel consiglio comunale nella lista del Partito Democratico, di cui diviene segretario provinciale nell'ottobre del 2010.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione VIII Veneto 2 per il Partito Democratico. \u00c8 componente della IX Commissione Trasporti della Camera e componente e poi Segretario della Commissione Parlamentare per le Questioni Regionali.\nNel giugno 2014 rimane coinvolto, insieme al collega di partito ex presidente della Provincia di Venezia, il deputato Davide Zoggia, all'ex presidente della Provincia di Belluno Sergio Reolon e al consigliere-tesoriere regionale del PD Veneto Giampiero Marchese, nello scandalo delle presunte tangenti e finanziamenti illeciti del Consorzio Venezia Nuova. Tuttavia Zoggia ha respinto tutte le accuse. Successivamente viene accusato da Giorgio Orsoni nell'ambito del finanziamento illecito che port\u00f2 prima agli arresti e successivamente alle dimissioni del sindaco di Venezia, dopo che lo stesso Orsoni aveva patteggiato quattro mesi affermando di aver preso soldi (tra i 450 e i 550.000 euro) per la campagna elettorale comunale nel 2010 dal Consorzio Venezia Nuova su richiesta di Zoggia, Mognato, Reolon e Marchese.. Nel febbraio del 2015 la procura di Venezia chiese l'archiviazione e il 7 luglio 2015 il giudice per le indagini preliminari Giuliana Galasso dispose l'archiviazione del procedimento.\nNel marzo 2017 Mognato abbandona il Partito Democratico, passando al gruppo parlamentare di Articolo 1 - Movimento Democratico e Progressista - Liberi e Uguali.\nAlle elezioni politiche del 2018, si candida nel collegio uninominale di Venezia per Liberi e Uguali, ma con il 5% di preferenze ottenute non viene rieletto e dopo 18 anni di assenza in aspettativa per incarichi politici ritorna al proprio lavoro di magazziniere presso il supermercato Metro di Venezia."}
{"id": "4504382", "revid": "287204", "url": "https://it.wikipedia.org/wiki?curid=4504382", "title": "Luxeuil", "text": ""}
{"id": "4504384", "revid": "1318658", "url": "https://it.wikipedia.org/wiki?curid=4504384", "title": "Arianna Spessotto", "text": "Biografia.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione Veneto 1 per il Movimento 5 Stelle di cui \u00e8 tesoriere alla Camera.\nA partire dal 2016 ha ricoperto il ruolo di Capogruppo M5S della IX Commissione alla Camera (Trasporti, Poste e Telecomunicazioni), di cui fa parte oltre ad essere membro componente della Commissione parlamentare per l\u2019attuazione del federalismo fiscale e della Commissione parlamentare di inchiesta sul rapimento e sulla morte di Aldo Moro della Camera dei Deputati.\nIl 19 febbraio 2021 viene espulsa dal Movimento 5 Stelle per aver votato contro la fiducia al Governo Draghi. Aderisce quindi alla componente L'Alternativa c'\u00e8 del Gruppo misto."}
{"id": "4504387", "revid": "15", "url": "https://it.wikipedia.org/wiki?curid=4504387", "title": "Grapeland Heights", "text": ""}
{"id": "4504388", "revid": "1005847", "url": "https://it.wikipedia.org/wiki?curid=4504388", "title": "Marco Scibona", "text": "Biografia.\nNato a Wald l'8 giugno 1967, si \u00e8 poi trasferito a Bussoleno dove risiede tuttora. Ha conseguito il diploma di maturit\u00e0 scientifica presso il Liceo Scientifico C. Darwin di Rivoli.\nHa rivestito ruoli tecnici legati all'informatica, elettronica e meccanica in vari settori. Per 20 anni \u00e8 stato impiegato in un'azienda di progettazione di impianti ferroviari.\nSi avvicina al movimento No TAV dapprima come manifestante e poi, dal 2005, sempre pi\u00f9 attivamente nei comitati.\n\u00c8 stato candidato per il Movimento 5 Stelle alle regionali piemontesi del 2010, risultando non eletto, ma ha fatto parte allo staff del gruppo consiliare occupandosi in particolar modo della commissione II (Trasporto e Infrastrutture) della Regione Piemonte. Ha seguito in particolar modo il distaccamento dell'ufficio consiliare nella roulotte presso il sito La Maddalena a Chiomonte.\nSempre per il Movimento 5 Stelle, viene eletto al Senato della Repubblica nella XVII Legislatura, primo della lista della circoscrizione Piemonte. Dal 16 ottobre 2014 subentra al collega Andrea Cioffi come vicecapogruppo del M5S al Senato insieme alla collega Nunzia Catalfo.\nIl 7 maggio 2013 viene costituita l' 8\u00aa Commissione permanente (Lavori pubblici, comunicazioni) di cui diviene membro e in seguito \u00e8 eletto segretario.\nIl 1 agosto 2013 entra a far parte del Comitato parlamentare di controllo sull'attuazione dell'accordo di Schengen, di vigilanza sull'attivita' di europol, di controllo e vigilanza in materia di immigrazione. fino al 4 ottobre 2017.\n\u00c8 stato membro della \"Commissione parlamentare di inchiesta sul fenomeno delle intimidazioni nei confronti degli amministratori locali\" dalla sua costituzione avvenuta il 26 marzo 2014 fino al suo scioglimento il 26 marzo 2015 quando la commissione ha terminato il suo compito.\nIl 19 aprile 2017 diviene membro della \"Commissione parlamentare di inchiesta sul femminicidio, nonch\u00e9 su ogni forma di violenza di genere\" \nil 4 ottobre 2017 entra a far parte della Commissione parlamentare per l'attuazione del federalismo fiscale Non viene rieletto in Parlamento nelle elezioni politiche del 2018.\nIl 19 giugno 2018 viene nominato dalla Citt\u00e0 Metropolitana di Torino membro del CDA di ATIVA SpA (AUTOSTRADA TORINO-IVREA-VALLE D'AOSTA) societ\u00e0 che gestisce autostrade."}
{"id": "4504393", "revid": "767487", "url": "https://it.wikipedia.org/wiki?curid=4504393", "title": "Marco Da Villa", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione VIII Veneto 2 per il Movimento 5 Stelle."}
{"id": "4504396", "revid": "125364174", "url": "https://it.wikipedia.org/wiki?curid=4504396", "title": "Francesco Licata", "text": "Biografia.\nFu indirizzato allo studio della scultura dal giovane pittore Pasquale Liotta che vi intravide, nei disegni, le qualit\u00e0 dello scultore. Cos\u00ec Licata abbandon\u00f2 la professione di stagnino, recandosi prima a Milano per un anno e seguendo gli insegnamenti di Vincenzo Vela, e poi a Napoli. Fu amico di Antonino Gandolfo, con cui teneva corrispondenza, e a cui fu vicino in occasione del suicidio della prima moglie nel 1874. Nel 1875 torn\u00f2 definitivamente a Catania. A quell'epoca si stavano realizzando i busti per il Viale degli Uomini Illustri al Laberinto, detto anche Rinazzo (oggi Giardino Bellini), e Licata fu incaricato di eseguire i busti di Caronda, Domenico Tempio, Antonio De Branca e del principe Ignazio Biscari. Realizz\u00f2 anche il monumento a Giuseppe Mazzini (1875). Mor\u00ec improvvisamente a 38 anni nell'agosto del 1882, mentre, incaricato dal Municipio, ricollocava la testa e la mano destra alla Cerere di Giuseppe Orlando nella fontana collocata in Piazza Cavour (il \"Borgo\"); il restauro fu completato dal figlio Epifanio."}
{"id": "4504397", "revid": "47767", "url": "https://it.wikipedia.org/wiki?curid=4504397", "title": "Attala", "text": ""}
{"id": "4504398", "revid": "716632", "url": "https://it.wikipedia.org/wiki?curid=4504398", "title": "Justin Yamanouchi", "text": ""}
{"id": "4504399", "revid": "125111773", "url": "https://it.wikipedia.org/wiki?curid=4504399", "title": "Federico D'Inc\u00e0", "text": "Laureato in economia e commercio all\u2019Universit\u00e0 degli Studi di Trento, attivista civico sul territorio bellunese, ha aderito ai primi incontri del Movimento 5 stelle diventando promotore delle liste a Belluno e Feltre, nel 2012.\nDeputato della Repubblica italiana dal 2013, ha avanzato in Parlamento diverse istanze provenienti dai territori montani del Veneto in collaborazione con i gruppi locali del M5S, alcuni comitati civici e le amministrazioni locali. Membro della Commissione bilancio, tesoro e programmazione, ha ricoperto anche il ruolo di Capogruppo e successivamente di Presidente del Gruppo del Movimento 5 stelle.\nViene rieletto alla Camera dei deputati nel 2018.\nFino a novembre 2019, seguendo la pratica condivisa dagli eletti del Movimento 5 stelle, ha versato al fondo microcredito del M5S 208.881 euro.\nNell'ambito del Governo Conte II viene incaricato ministro per i rapporti con il Parlamento e le Riforme. Mantiene la stessa delega nel successivo Governo Draghi.\nBiografia.\nResidente a Trichiana, nel comune di Borgo Valbelluna, si \u00e8 laureato in economia e commercio presso l'Universit\u00e0 di Trento. \u00c8 stato analista di sistemi di gestione informatici in una societ\u00e0 privata fino al 2013. In precedenza aveva lavorato come quadro caposettore in una multinazionale della grande distribuzione e come responsabile della qualit\u00e0 in un'azienda di robotica e automazione. \u00c8 consigliere della Fondazione Italia USA.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione VIII Veneto 2 per il Movimento 5 Stelle. dal 17 dicembre 2013 \u00e8 capogruppo del Movimento 5 Stelle alla Camera dei deputati subentrando ad Alessio Mattia Villarosa di cui era gi\u00e0 vicecapogruppo vicario. L'on. Riccardo Nuti, precedentemente capogruppo, \u00e8 tuttavia rimasto ufficialmente presidente del gruppo per motivi tecnico-burocratici dovuti all'organizzazione parlamentare fino al 4 settembre 2014 quando il predecessore Villarosa lo \u00e8 diventato ufficialmente.\nIl 26 marzo 2015 \u00e8 diventato presidente ufficiale del gruppo parlamentare M5S, per rappresentarlo negli ambiti amministrativi e burocratici.\nNel 2016 ha ricoperto il ruolo di vice presidente della Commissione Parlamentare di inchiesta per la digitalizzazione della Pubblica Amministrazione.\nRieletto nel 2018 sempre con il Movimento 5 Stelle, viene nominato questore della Camera dei deputati. Fa parte della Commissione Bilancio, Tesoro e Programmazione, del Comitato per la Comunicazione e l'Informazione Esterna, del Comitato di Vigilanza sull'Attivit\u00e0 di Documentazione, del Comitato per gli Affari del Personale, del Comitato per la Sicurezza.\nDal 5 settembre 2019 ricopre l'incarico di Ministro per i Rapporti con il Parlamento del Governo Conte II; il 3 ottobre seguente riceve anche la delega alla Riforme. Il 13 febbraio 2021 viene riconfermato nel Governo Draghi. Il 12 marzo gli \u00e8 stata assegnata nuovamente la delega alle riforme istituzionali."}
{"id": "4504403", "revid": "1776051", "url": "https://it.wikipedia.org/wiki?curid=4504403", "title": "Emanuele Cozzolino", "text": "Biografia.\nNasce a Fiesole, in provincia di Firenze, il 19 febbraio 1981, da padre di origine campana e madre di origine emiliana.\nConclusi gli studi al Liceo scientifico \"Giotto Ulivi\" di Borgo San Lorenzo, nel 2000 si iscrive alla facolt\u00e0 di Ingegneria presso l'Universit\u00e0 degli Studi di Bologna, dove si laurea nel 2007.\nPrima di essere eletto deputato ha svolto la libera professione come ingegnere.\nCarriera politica.\nEntra a far parte del Movimento 5 Stelle nel 2011 nel gruppo di Mirano.\nAlle amministrative 2012 si candida consigliere comunale a Mirano, ma ottiene 3 preferenze e non viene pertanto eletto.\nAlle elezioni politiche del 2013 viene eletto Deputato della XVII legislatura della Repubblica Italiana nella circoscrizione VIII (Veneto 2) per il Movimento 5 Stelle insieme alla capolista Arianna Spessotto e Marco Da Villa e Federico D'Inc\u00e0\nDal 7 maggio 2013 al 20 luglio 2015 \u00e8 stato segretario della I Commissione (Affari Costituzionali della Presidenza del Consiglio e Interni), attualmente membro e vicepresidente del relativo \"Comitato permanente dei pareri\" e della Commissione di inchiesta sul rapimento e sulla morte di Aldo Moro.\nNel periodo in cui \u00e8 stato segretario della I Commissione ha rinunciato alla ulteriore indennit\u00e0 prevista per tale carica.\nDiventa vicecapogruppo del Movimento 5 Stelle alla Camera dei deputati.\nAttivit\u00e0 parlamentare.\nIl 20 giugno 2013 deposita come primo firmatario la mozione 1/00110 riguardante la sospensione del pagamento della rata di luglio del finanziamento pubblico ai partiti visto che era in discussione la legge di abolizione del finanziamento pubblico ai partiti, poi trasformata in Decreto Legge 28 dicembre 2013, n. 149 . Nella seduta del 17 luglio 2013 viene respinta perch\u00e9 non condivisa dalla maggioranza.\nIl 24 febbraio 2015 deposita una proposta di legge in materia di pubblicit\u00e0 e accesso dei cittadini alle ordinanze di protezione civile e ai dati relativi alle gestioni commissariali a prima firma Cozzolino.\nIl 19 maggio 2015 deposita, come primo firmatario, una proposta di legge riguardo alla assunzione dei Vigili del Fuoco Volontari.\nIl 3 luglio 2015, a seguito della sentenza di primo grado del 17 giugno 2015 che ha fissato una condanna a 17 anni e mezzo di reclusione per il \u00abprofeta\u00bb e fondatore della comunit\u00e0 il Forteto Rodolfo Fiesoli deposita la mozione 1/00936 che impegna il governo ad accertare le eventuali responsabilit\u00e0 politiche ed istituzionali oltre che a prevedere il commissariamento della cooperativa. Nella seduta del 9 luglio 2015 viene concluso l'iter con il respingimento della mozione unificata.\nIl 7 luglio 2015 deposita, come primo firmatario, una proposta di legge per l'accorpamento di tutte le consultazioni elettorali in un unico giorno dell'anno e di durata degli organi elettivi regionali, il cosiddetto \"election day\"\nIl 29 luglio 2015, a seguito del disastroso tornado che l'8 luglio del 2015 ha colpito i comuni di Pianiga, Dolo e Mira nella riviera del Brenta distruggendo la famosa Villa Fini e danneggiando decine di abitazioni ed aziende , presenta per primo la mozione 1/00962 che impegna il governo ad applicare le stesse iniziative di sostegno previste per i comuni colpiti dal sisma in Emilia, a stanziare fondi per la ricostruzione e ad allentare il patto di stabilit\u00e0 dei comuni colpiti per facilitare la ricostruzione ed infine di rendere effettiva la strategia di adattamento ai cambiamenti climatici, redatta dal Ministero dell'ambiente e della tutela del territorio e del mare.\nNella seduta del 5 agosto 2015 viene approvata con modifiche.\nIl 10 ottobre 2016 deposita come primo firmatario la mozione 1/01384 riguardante i Vigili del Fuoco per un riconoscimento economico e per un aumento della dotazione di personale. Nella seduta dell'11 ottobre 2016 viene approvata con modifiche.\nI dati ufficiali sulla sua produttivit\u00e0 nella XVII legislatura sono disponibili al seguente link https://www.openpolis.it/esercizi/cosa-ci-raccontano-le-classifiche-della-xvii-legislatura/ Emanuele Cozzolino si posiziona al 2 posto tra i colleghi M5S del Veneto eletti alla Camera, e al 13 posto tra i 51 parlamentari eletti in tutto il Veneto.\nIn occasione delle elezioni politiche del 2018, risulta essere uno dei parlamentari cinque stelle coinvolto nella questione dei rimborsi ."}
{"id": "4504406", "revid": "1005847", "url": "https://it.wikipedia.org/wiki?curid=4504406", "title": "Marco Marcolin", "text": "Biografia.\nElezione a deputato.\nAlle elezioni politiche del 2013 \u00e8 candidato alla Camera dei Deputati, nella \"circoscrizione Veneto 2\", nelle liste della Lega Nord, venendo eletto deputato della XVII legislatura. Alla Camera fa parte della \"IV Commissione (Difesa).\"\nIl 24 settembre 2014, dopo essersi consultato con Matteo Salvini, formalizza la sua candidatura a sindaco di Agrigento per il movimento \"Noi con Salvini\".\nIl 9 settembre 2015, tuttavia, dopo essersi avvicinato al partito dell'ex leghista Flavio Tosi, abbandona la Lega Nord, approdando al Gruppo misto.\nIl 25 ottobre 2016 dichiara: \"Raddoppiamo i nostri emolumenti, basta demagogia\" in risposta al Movimento 5 Stelle che nei giorni immediatamente precedenti ha presentato una proposta di legge proprio per la diminuzione di essi."}
{"id": "4504415", "revid": "33689", "url": "https://it.wikipedia.org/wiki?curid=4504415", "title": "Comune dell'Ungheria", "text": ""}
{"id": "4504418", "revid": "15", "url": "https://it.wikipedia.org/wiki?curid=4504418", "title": "The Roads", "text": ""}
{"id": "4504420", "revid": "767487", "url": "https://it.wikipedia.org/wiki?curid=4504420", "title": "Trofeo Franco Balestra 2005", "text": "Il Trofeo Franco Balestra 2005, ventinovesima edizione della corsa e valida come evento dell'UCI Europe Tour 2005 categoria 1.2, si svolse il 13 marzo 2005 su un percorso totale di circa 171\u00a0km. Fu vinto dal bielorusso Branisla\u016d Samojla\u016d che termin\u00f2 la gara in 4h09'03\", alla media di 41,19\u00a0km/h."}
{"id": "4504423", "revid": "287204", "url": "https://it.wikipedia.org/wiki?curid=4504423", "title": "Salut'm a Sord", "text": "Salut'm a Sord \u00e8 un album di Leone Di Lernia uscito nel 1994. L'album \u00e8 suddiviso in 10 brani."}
{"id": "4504424", "revid": "1347902", "url": "https://it.wikipedia.org/wiki?curid=4504424", "title": "Vasilij Vasil'evi\u010d Dolgorukov (1752-1812)", "text": "Biografia.\nEra il figlio pi\u00f9 giovane del principe Vasilij Michajlovi\u010d Dolgorukov (1722-1782), e di sua moglie, Anastasija Vasil'evna Volyna (1723-1805). \nCarriera.\nIntraprese la carriera militare all'et\u00e0 di 10 anni, al fianco di suo padre durante la campagna di Crimea. A conclusione della campagna, l'imperatrice Caterina II gli confer\u00ec il grado di colonnello. Nel 1777 venne nominato maggior generale e nel 1783 venne promosso a luogotenente generale.\nNel 1788 partecip\u00f2 all'assedio di O\u010dakov.\nMatrimonio.\nSpos\u00f2, nel gennaio 1786, Ekaterina F\u00ebdorovna Barjatinskaja-Dolgorukova (1769-1849), figlia del maresciallo F\u00ebdor Sergeevi\u010d Barjatinskij. Ebbero cinque figli:\nMorte.\nDopo essersi ritirato dalla vita militare, il principe ha vissuto per diversi anni a Parigi e Vienna.\nMor\u00ec il 13 marzo 1812, a San Pietroburgo, di apoplessia. Fu sepolto nel villaggio di Poluektova, nel distretto di Ruza, nella provincia di Mosca."}
{"id": "4504425", "revid": "1318658", "url": "https://it.wikipedia.org/wiki?curid=4504425", "title": "Rani ki vav", "text": "Il Rani ki vav \u00e8 un famoso pozzo a gradini situato nella citt\u00e0 di Patan, nello stato del Gujarat in India.\nPatan era chiamata Anhilpur Patan durante il regno di Siddharja Jaysingh ed era la capitale del Gujarat. La citt\u00e0 fu fondata da Vanraja Chavda. Durante il periodo dei Solanki o Chalukya, fu costruito il pozzo a gradini chiamato \"Rani ki vav\" o \"Ran-ki vav\" (Pozzo a gradini della Regina). \u00c8 un monumento ricco di splendide sculture.\nSi ritiene generalmente che fu costruito in memoria di Bhimdev I (1022-1063 d.C.), figlio di Mularaja, il fondatore della dinastia Solanki di \"Anahilwada Pattan\" nel 1050 d.C. ca. dalla sua regina vedova Udayamati.\nFu completato probabilmente da Udayamati e, dopo la morte di quest'ultima, da suo figlio Karandev I. Un riferimento a Udayamati che costruisce il monumento \u00e8 contenuto nell'opera storica \"Prabandha Chintamani\" composta da Merunga Suri nel 1304 d.C.\nQuesto magnifico pozzo a gradini rivolto verso est misura approssimativamente 64 m di lunghezza, 20 m di larghezza e 27 m di profondit\u00e0. Una caratteristica unica \u00e8 il corridoio a gradini suddiviso a intervalli regolari con padiglioni multipiano a pilastri. Era una delle pi\u00f9 grandi e sontuose strutture del suo genere. Fu ricoperto dalla sabbia e gran parte di esso ora non \u00e8 visibile, eccetto per alcuni pannelli scolpiti nella parte circolare del pozzo. Tra le sue rovine resiste ancora un pilastro che \u00e8 la prova non solo dell'eleganza del progetto, ma anche un eccellente esempio di questo periodo. Soltanto una parte del pozzo occidentale \u00e8 ancora esistente, dalla quale appare che il muro era stato costruito con mattoni e ricoperto con pietra. Da questo muro sporgono mensole verticali a coppie, che sostenevano le diverse gallerie del condotto del pozzo vero e proprio. Queste mensole sono disposte in file e sono riccamente scolpite. Le minute e squisite sculture di questo \"vav\" \u00e8 uno dei pi\u00f9 raffinati esempi del suo genere. Come si addice al suo nome, il \"Rani-Ki-Vav\" \u00e8 ora considerato la regina tra i pozzi a gradini dell'India.\nC'\u00e8 anche una piccola porta sotto l'ultimo gradino del pozzo, dalla quale parte una galleria di 30 chilometri (ora bloccata da pietre e fango) che conduce alla citt\u00e0 di Sidhpur, vicino a Patan. Era usata come via di fuga per il re che costru\u00ec il pozzo in tempo di guerra.\nIl Rani-ki-Vav di Patan fa parte della lista provvisoria dei siti Patrimonio dell'umanit\u00e0 dell'UNESCO (sin dal 1998).\nI muri laterali decorati.\nLa,maggior parte delle sculture del pozzo sono di devozione a Vishnu, nelle forme dei Dus-Avatar Kalki, R\u0101ma, Mahisasurmardini, Narsinh, Vaman, Varahi e altri che rappresentano il ritorno del dio nel mondo. Altre sculture presenti raffigurano \"Nagkanya\", belle donne \"Yogini\" - \"Apsara\" che sfoggiano 16 stili diversi di trucco (chiamato \"Solah-shringar\") per sembrare pi\u00f9 attraenti.\nCirca 50\u201360 anni fa c'erano piante ayurvediche intorno a queste aree che, secondo alcune tradizioni, donavano propriet\u00e0 curative all'acqua del Rani ni vav.\nVisite escursionistiche.\nSu prenotazione si possono organizzare visite escursionistiche al Rani ki vav"}
{"id": "4504426", "revid": "767487", "url": "https://it.wikipedia.org/wiki?curid=4504426", "title": "Gianna Malisani", "text": "Biografia.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana per il Partito Democratico."}
{"id": "4504430", "revid": "1805885", "url": "https://it.wikipedia.org/wiki?curid=4504430", "title": "Paolo Coppola", "text": "Biografia.\nLaureato in Scienze dell'Informazione, ha conseguito un Dottorato di ricerca in Informatica. Professore associato di Informatica, Universit\u00e0 di Udine.\nDopo aver ricoperto la carica di Assessore all'Innovazione e e-Government nel Comune di Udine, alle elezioni politiche del 2013 viene eletto deputato della XVII legislatura della Repubblica Italiana per il Partito Democratico. Nel 2014 si candida a segretario regionale del Partito Democratico in Friuli Venezia Giulia, risultando poi sconfitto da Antonella Grim.\nDal 2016 fino al 2018 \u00e8 stato presidente della Commissione parlamentare sulla digitalizzazione delle pubbliche amministrazioni.\nAttualmente \u00e8 vice-segretario del Partito Democratico del Friuli-Venezia Giulia. Nel 2021 viene scelto come consulente tecnico della Presidenza del Consiglio per lavorare alla digitalizzazione della pubblica amministrazione insieme al Ministro per la transizione digitale Vittorio Colao."}
{"id": "4504434", "revid": "515452", "url": "https://it.wikipedia.org/wiki?curid=4504434", "title": "Tipo (tipografia)", "text": ""}
{"id": "4504435", "revid": "254059", "url": "https://it.wikipedia.org/wiki?curid=4504435", "title": "Teresa Valenti Gonzaga", "text": "Biografia.\nNacque a Mantova dalla nobile famiglia Valenti Gonzaga, figlia di Antonio, IV marchese di Montilio, e di sua moglie Giuseppa de Tassis. \nSpos\u00f2 il conte Francesco Arrivabene (1787-1881), dando vita alla famiglia Arrivabene-Valenti Gonzaga. Nel 1848 partecip\u00f2 alla congiura antiaustriaca, utilizzando la propria abitazione per le riunioni segrete. Venne espulsa dalla citt\u00e0 dalla polizia austriaca, ma ritorn\u00f2 a Mantova nel 1849, ricominciando la propria attivit\u00e0 di cospirazione assieme a Ippolito Nievo, a don Enrico Tazzoli, suo parente, e a don Giovanni Grioli.\nNel 1859 venne arrestata ed imprigionata dagli austriaci con l'accusa di avere acquistato una grande bandiera tricolore. Per la sua liberazione si narra che il marito fosse entrato in contatto anche con Napoleone III.\nDiscendenza.\nDa Francesco e Teresa nacquero cinque figli, tra cui:"}
{"id": "4504439", "revid": "1718925", "url": "https://it.wikipedia.org/wiki?curid=4504439", "title": "Walter Rizzetto", "text": "Biografia.\nWalter Rizzetto \u00e8 nato a San Vito al Tagliamento il 27 giugno 1975.\nConsegue la maturit\u00e0 classica nel Collegio Marconi di Portogruaro e si iscrive alla Facolt\u00e0 di Giurisprudenza presso l'Universit\u00e0 degli Studi di Trieste senza conseguire il titolo di laurea.\nSposato con Paola con la quale ha un figlio, lavora come libero professionista nell'ambito commerciale.\nAttivit\u00e0 politica.\nNel 2012 si candida come sindaco alla elezioni amministrative del comune dove risiede, Tricesimo, per il Movimento 5 Stelle, senza risultare eletto.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana per il Movimento 5 Stelle nella circoscrizione Friuli-Venezia Giulia. Dal 7 maggio 2013 ha assunto la vicepresidenza della XI Commissione permanente sul lavoro pubblico e privato.\nIl 27 gennaio 2015 lascia il Movimento 5 stelle insieme a 9 deputati e 1 senatore, con cui forma nel Gruppo misto la componente \"Alternativa Libera\", di cui Rizzetto diventa il capogruppo. Il 17 novembre 2015, per\u00f2 in disaccordo con le scelte politiche di \"Alternativa Libera\", torna tra i \"non iscritti\".\nL'adesione a Fratelli d'Italia e la rielezione.\nIl 22 marzo 2016, durante una conferenza stampa presso la Camera dei deputati assieme a Giorgia Meloni, annuncia, dopo diversi mesi di collaborazione politica, la sua ufficiale adesione a Fratelli d'Italia - Alleanza Nazionale.\nAlle elezioni politiche del 2018 viene rieletto deputato con Fratelli d'Italia.\nDal 15 novembre 2018 \u00e8 Coordinatore regionale di Fratelli d'Italia in Friuli-Venezia Giulia.\nProposte di legge.\nSia nella XVII che nella XVIII legislatura Rizzetto propone l'abrogazione della Legge Mosca sulle specificit\u00e0 pensionistiche dei sindacalisti e l'introduzione di norme a tutela dei diritti degli animali."}
{"id": "4504441", "revid": "1005847", "url": "https://it.wikipedia.org/wiki?curid=4504441", "title": "Aris Prodani", "text": "Biografia.\nAlle elezioni politiche del 2013 viene eletto deputato della XVII legislatura della Repubblica Italiana per il Movimento 5 Stelle. \u00c8 particolarmente noto per essere contrario alla figura dell\"'Esperto specializzato in Grande Guerra\" (Il Piccolo di Trieste, 2 agosto 2014)\"figura nata in ambito culturale e impiegata nel settore turistico pur non rispettando i requisiti previsti per alcuna professione turistica\". Ha prodotto relativa interrogazione parlamentare.\nIl 26 gennaio 2015 ha annunciato assieme ad altri 8 deputati e 1 senatore la fuoriuscita dal Movimento 5 Stelle, andando a formare il nuovo gruppo parlamentare Alternativa Libera."}
{"id": "4504445", "revid": "1320609", "url": "https://it.wikipedia.org/wiki?curid=4504445", "title": "Sandra Savino", "text": "Biografia.\nAlle elezioni politiche del 2013 viene eletta deputata della XVII legislatura per Il Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia. Alle politiche del 2018 \u00e8 la candidata della coalizione alla Camera nel collegio uninominale di Codroipo e viene eletta con 61.861 voti (47,89%) doppiando i candidati di Movimento 5 Stelle e del Partito Democratico; era comunque anche capolista nel proporzionale di Trieste. L\u2019anno seguente si candida alle elezioni europee nella Circoscrizione Italia nord-orientale.\nDal 3 novembre 2021 Savino \u00e8 diventata anche membro della giunta comunale di Trieste, presieduta dal Sindaco Roberto Dipiazza, come assessora alle Politiche del territorio, suscitando alcune perplessit\u00e0 a causa della sovrapposizione con il suo incarico parlamentare."}
{"id": "4504446", "revid": "83531", "url": "https://it.wikipedia.org/wiki?curid=4504446", "title": "Leone superstar - I grandi successi di Leone di Lernia", "text": "Leone superstar - I grandi successi di Leone di Lernia \u00e8 una raccolta del 1999 di Leone Di Lernia."}
{"id": "4504449", "revid": "3115", "url": "https://it.wikipedia.org/wiki?curid=4504449", "title": "Gian Luigi Gigli", "text": "Biografia.\nLaureato con lode in Medicina e Chirurgia presso l'Universit\u00e0 La Sapienza di Roma nel 1976, Gian Luigi Gigli \u00e8 specializzato in psichiatria (1980) e in neurologia (1984) presso l'Universit\u00e0 Cattolica del Sacro Cuore di Roma. Svolge l'attivit\u00e0 di professore di neurologia nell'Universit\u00e0 degli Studi di Udine.\nHa fatto parte del Pontificio Consiglio per la Pastorale Sanitaria (1999-2010) e della Pontificia Accademia per la Vita.\nMembro del Consiglio Esecutivo dell'Associazione Scienza e Vita, si \u00e8 battuto contro l'interruzione della nutrizione artificiale di Eluana Englaro, guidando il Comitato Friulano \"per Eluana e per tutti noi\".\nAlle elezioni europee del 2009 si candida sotto le insegne dell'Unione di Centro come capolista nel Nord-Est, ricevendo voti e risultando secondo dietro l'eletto Tiziano Motti.\nAlle elezioni politiche del 2013 viene eletto deputato della XVII legislatura della Repubblica Italiana per Scelta Civica, Il 10 dicembre 2013 aderisce al gruppo parlamentare \"Democrazia Solidale - Centro Democratico\", aderendo dapprima ai Popolari per l'Italia di Mario Mauro (dal 2013 al 2014) ed infine a Democrazia Solidale di Lorenzo Dellai (dal 2014 ad oggi).\nIl 22 marzo 2015 \u00e8 stato eletto presidente dall'assemblea generale del Movimento per la Vita Italiano, succedendo a Carlo Casini.\nNel dicembre 2017 aderisce a Energie per l'Italia di Stefano Parisi, candidato sindaco a Milano nel 2016."}
{"id": "4504451", "revid": "716642", "url": "https://it.wikipedia.org/wiki?curid=4504451", "title": "Antonio R\u00fcdiger", "text": "Biografia.\nNato da padre tedesco e madre sierraleonese, \u00e8 il fratellastro di Sahr Senesie, anch'egli calciatore. \u00c8 cresciuto con la famiglia nel quartiere multietnico di Neuk\u00f6lln, nella periferia meridionale di Berlino. Quartiere che lo ha formato e che, secondo le sue dichiarazioni, \"gli scorre dentro\".\nDurante la sua carriera agonistica, ha subito in diverse occasioni degli abusi razzisti da parte della propria tifoseria e di quella avversaria.\nNel 2016, quando giocava per la Roma, al termine di un derby \u00e8 stato vittima di dichiarazioni ingiuriose da parte del bosniaco Senad Luli\u0107 il quale venne poi multato e squalificato per 20 giorni. Ha sollecitato gli organi che governano lo sport ad adottare misure per contrastare il razzismo negli stadi.\nCaratteristiche tecniche.\nGiocatore duttile, gioca prevalentemente come difensore centrale ma pu\u00f2 essere schierato anche come terzino destro e terzino sinistro. Rapido nei movimenti, \u00e8 duro negli interventi e va spesso a contrasto con gli avversari.\nCarriera.\nClub.\nGiovanili.\nDopo aver giocato nel settore giovanile dell'Hertha Zehlendorf, nel 2008 passa al , con cui gioca prima nella squadra Under-17 e successivamente nella squadra Under-19.\nStoccarda.\nNel 2010 passa allo Stoccarda, con cui nella prima stagione gioca 17 partite nella squadra riserve, segnando anche un gol, ed una partita in Bundesliga. L'anno seguente viene riconfermato, e, dopo aver giocato 4 partite e segnato 2 gol con la squadra riserve, passa stabilmente in prima squadra, con cui gioca 16 partite di campionato ed anche 4 partite in Europa League. L'anno seguente gioca altre 2 partite nei preliminari di Europa League e 2 partite nella coppa stessa; segna inoltre 2 gol in 30 partite in Bundesliga.\nNella stagione 2014-2015 gioca solo 20 partite tra campionato e coppa tedesca, a causa di alcuni problemi fisici.\nRoma.\nIl 19 agosto 2015 la ufficializza il suo ingaggio in prestito oneroso per la cifra totale 4 milioni di euro con diritto di riscatto a 9 milioni, scegliendo di indossare la maglia numero 2. Il 12 settembre esordisce con la maglia giallorossa, giocando da titolare, nella vittoriosa trasferta contro il Frosinone conclusa per 2 a 0. Il successivo 16 settembre debutta in Champions League nella gara contro il Barcellona.\nDopo un inizio difficile il suo rendimento migliora affermandosi come titolare della retroguardia giallorossa, arrivando a segnare il suo primo gol con i capitolini il 9 gennaio 2016 nella partita casalinga contro il (1-1). Si ripete l'8 maggio 2016 nella vittoria per 3-0 interna contro il , siglando il suo secondo gol in campionato con un colpo di testa che batte il portiere Albano Bizzarri. Il 30 maggio 2016 viene riscattato a fronte del versamento di 9,5 milioni di euro allo Stoccarda. Termina la sua prima stagione a Roma con 37 presenze complessive e 2 gol.\nPoco prima di giocare gli Europei 2016 con la propria nazionale in allenamento si infortuna al legamento crociato anteriore del ginocchio destro e l'11 giugno viene di conseguenza operato. Il 22 ottobre 2016 torna a giocare una partita con la formazione giovanile Primavera segnando anche un gol. Conclude la sua seconda stagione con 35 presenze all'attivo, di cui molte da terzino destro.\nChelsea.\nIl 9 luglio 2017 viene acquistato per 35 milioni pi\u00f9 4 di bonus dal , con cui firma un contratto di cinque anni. Debutta con i \"Blues\" il 6 agosto successivo, disputando i minuti finali del match di Community Shield disputato contro l'. Voluto dall'allenatore Antonio Conte, proprio con il tecnico italiano, il difensore tedesco non riesce a trovare una buona intesa, ma ci\u00f2 nonostante riesce ad accumulare un elevato minutaggio stagionale, prendendo parte attivamente alla vittoria della FA Cup.\nSotto la gestione del successore di Conte, Maurizio Sarri, R\u00fcdiger trova molta pi\u00f9 confidenza tattica. Nella seconda stagione a Londra, R\u00fcdiger diventa titolare nella formazione dei \"Blues\", ed aggiunge al proprio palmar\u00e8s l'Europa League, vinta a Baku contro l'Arsenal, pur non scendendo in campo durante la finale.\nA fine stagione Sarri viene rimpiazzato da Frank Lampard; con Lampard \u00e8 titolare nella prima stagione (nonostante alcuni infortuni ne abbiano limitato l'utilizzo), tanto che il 1\u00ba febbraio 2020, nella partita di campionato contro il , realizza la prima doppietta in carriera, segnando entrambe le reti di testa sugli sviluppi di due calci da fermo. Tuttavia al secondo anno viene messo ai margini della rosa da Lampard, che dopo Natale torna sui suoi passi. Nel gennaio 2021 Lampard viene esonerato e il suo posto viene preso dal connazionale di R\u00fcdiger Thomas Tuchel; con Tuchel R\u00fcdiger torna a giocare da titolare, contribuendo alla rimonta in classifica dei \"blues\" con buone prestazioni e segnando un gol importante nel successo per 2-1 del 18 maggio contro il , avversario nella lotta al piazzamento in Champions. A livello di Champions invece aiuta la squadra a raggiungere la finale. Il 29 maggio 2021 vince la sua prima Champions League giocando da titolare nella finale.\nNazionale.\nA partire dal 2010 ha giocato diverse partite amichevoli con le varie nazionali giovanili tedesche, fino all'Under-21, con cui nel 2012 ha giocato 3 partite amichevoli.\nIl 21 maggio 2013 \u00e8 stato inserito nella lista dei convocati per il campionato europeo Under-21 al posto dell'infortunato Jan Kirchhoff.\nIl 13 maggio 2014 ha esordito con la nazionale maggiore, in una partita amichevole contro la Polonia. Convocato per gli Europei 2016 in Francia, non pu\u00f2 parteciparvi per infortunio e viene sostituito da Jonathan Tah. Viene convocato per la FIFA Confederations Cup 2017, torneo che vince giocando anche la finale vittoriosa contro il Cile per 1-0. L'8 ottobre 2017 realizza la sua prima rete in nazionale in occasione del successo per 5-1 contro l'.\nConvocato per i Mondiali 2018, gioca soltanto una delle 3 partite dei tedeschi (ovvero quella vinta per 2-1 contro la ) eliminati al primo turno.\nIl 19 maggio 2021 invece viene convocato per gli Europei.\nStatistiche.\nPresenze e reti nei club.\n\"Statistiche aggiornate al 12 novembre 2021.\""}
{"id": "4504453", "revid": "1566286", "url": "https://it.wikipedia.org/wiki?curid=4504453", "title": "Il 49\u00ba uomo", "text": "Il 49\u00ba uomo (\"The 49th Man\") \u00e8 un film del 1953 diretto da Fred F. Sears.\n\u00c8 un thriller d'azione statunitense sulla guerra fredda con John Ireland, Richard Denning e Suzanne Dalbert.\nTrama.\nIl capitano della USS Security Investigation Division Paul Reagan incarica John Williams di dare la caccia a un gruppo sovversivo che ha contrabbandato parti di bombe atomiche negli Stati Uniti in casi progettati. Williams si reca in Francia, a Marsiglia, dove incontra Margo Wayne in un bar sul lungomare e scopre che lei fa parte del complotto. Quando viene richiamato da Reagan, Williams viene informato che \u00e8 stato impegnato in un controllo di sicurezza dei giochi di guerra per testare la difesa atomica dell'America, ma dimostra a Reagan che gli agenti nemici stanno effettivamente usando i giochi di guerra come copertura per mettere una bomba nel paese.\nProduzione.\nIl film, diretto da Fred F. Sears su una sceneggiatura di Harry Essex con il soggetto di Ivan Tors, fu prodotto da Sam Katzman per la Katzman Corporation e girato dall'11 dicembre al 22 dicembre 1952. Il titolo di lavorazione fu \"49 Men\". La produzione utilizz\u00f2 filmati d'archivio di esperimenti sulle bombe atomiche\nDistribuzione.\nIl film fu distribuito con il titolo \"The 49th Man\" negli Stati Uniti dal 20 maggio 1953 dalla Columbia Pictures.\nAltre distribuzioni:\nPromozione.\nLa tagline \u00e8: \"48 CAUGHT IN ENEMY AGENT ROUND-UP...BUT THE 49TH HAS THE A-BOMB...and it's set to explode on U.S.soil! \"."}
{"id": "4504454", "revid": "46931", "url": "https://it.wikipedia.org/wiki?curid=4504454", "title": "The 49th Man", "text": ""}
{"id": "4504457", "revid": "965226", "url": "https://it.wikipedia.org/wiki?curid=4504457", "title": "Anna Giacobbe", "text": "Biografia.\nElezione a deputato.\nVive a Vado Ligure. \u00c8 sposata e ha due figli. Ha frequentato il Liceo Classico Gabriello Chiabrera (oggi Chiabrera-Martini) di Savona. Si \u00e8 laureata alla Facolt\u00e0 di Lettere e Filosofia dell\u2019Universit\u00e0 degli Studi di Genova nel 1993. Ha lavorato nella Cgil, prima a Savona e poi a Genova; occupandosi di lavoro, di previdenza, di sviluppo locale e di welfare. Ha ricoperto ruoli di responsabilit\u00e0 in strutture sindacali importanti: \u00e8 stata segretario generale della Camera del lavoro di Savona, della Cgil Liguria e del Sindacato dei pensionati della Liguria. Ha partecipato alle battaglie del movimento delle donne per l\u2019autonomia e l\u2019autodeterminazione.\nAlle elezioni politiche del 2013 viene eletta deputata della XVII legislatura della Repubblica Italiana, nella circoscrizione X Liguria, per il Partito Democratico. Ha fatto parte della Commissione XI che si occupa di lavoro, previdenza e sicurezza sociale.\n\u00c8 candidata nel collegio plurinominale Liguria al Senato della Repubblica per le elezioni del 4 marzo 2018."}
{"id": "4504461", "revid": "838137", "url": "https://it.wikipedia.org/wiki?curid=4504461", "title": "Vasilij Vasil'evi\u010d Dolgorukov", "text": ""}
{"id": "4504465", "revid": "365417", "url": "https://it.wikipedia.org/wiki?curid=4504465", "title": "Sindaci di Imperia", "text": "Di seguito l'elenco cronologico dei sindaci di Imperia e delle altre figure apicali equivalenti che si sono succedute nel corso della storia."}
{"id": "4504472", "revid": "716642", "url": "https://it.wikipedia.org/wiki?curid=4504472", "title": "Matthias Ostrzolek", "text": "Biografia.\nOstrzolek nasce da genitori nativi dalla parte polacca della Slesia nel Bochum e cresciuto nel quartiere di Langendreer.\nCarriera.\nClub.\nNella stagione 2009-2010 gioca 8 partite con la squadra riserve del ; l'anno seguente, oltre a 9 partite ed un gol con le riserve, gioca anche 17 partite in prima squadra, in 2. Bundesliga, la seconda serie tedesca. A fine stagione viene riconfermato, ma durante il mercato di gennaio viene acquistato dall'Augusta, squadra di Bundesliga, con cui gioca 12 partite di campionato. La squadra a fine anno si salva, e lui viene riconfermato per la stagione successiva.\nNazionale.\nNel maggio 2013, non \u00e8 stato nominato nella lista dei convocati per il Campionato Europeo Under-21 2013, tenutosi in Israele.\nStatistiche.\nPresenze e reti nei club.\n\"Statistiche aggiornate al 23 maggio 2017.\""}
{"id": "4504473", "revid": "18323", "url": "https://it.wikipedia.org/wiki?curid=4504473", "title": "Lorenzo Basso", "text": "Biografia.\nDal 1995 al 2005 \u00e8 stato consigliere, e poi vicepresidente, nel Municipio Genova Centro Ovest, impegnandosi in particolare sui temi del lavoro, dell'ambiente, della qualit\u00e0 della vita e dell'innovazione.\nSi candida alle elezioni regionali in Liguria del 2010 col Partito Democratico, nella mozione del presidente uscente Claudio Burlando, venendo eletto nel collegio di Genova in consiglio regionale della Liguria.\nElezione a deputato.\nNel dicembre 2012 si \u00e8 candidato alle primarie per la scelta dei candidati parlamentari del PD in vista delle elezioni del febbraio 2013, risultando con voti il secondo classificato in provincia di Genova dietro a Mario Tullo: \u00e8 quindi candidato al Camera dei deputati nella Circoscrizione Liguria, risultando eletto. Si dimette quindi da consigliere regionale presso la Regione Liguria e si trasferisce a Roma nel ruolo di deputato, ove rimane in carica fino alla fine naturale della legislatura, ossia fino al marzo 2018.\nConsiderato vicino a Enrico Letta, ha firmato la mozione a sostegno della candidatura di Matteo Renzi alle elezioni primarie del Partito Democratico del 2013.\nDal 2017 \u00e8 il responsabile della Scuola di Politiche (SdP) di Letta in Liguria e vi tiene anche delle lezioni.\nInserito al terzo posto nel listino dietro a Franco Vazio e Rosa Maria Di Giorgi nel collegio plurinominale Liguria - 01, non viene confermato alle elezioni politiche italiane del 2018.\nProcedimenti giudiziari.\nIl 2 gennaio 2019 la Corte dei Conti della Liguria, dopo una contestazione complessiva da 58.000 euro datata 14 luglio 2017, condanna Basso e altri 9 ex consiglieri regionali del PD a risarcire il danno per spese non giustificate adeguatamente o considerate non inerenti all'attivit\u00e0 politica in relazione ai primi 5 mesi del 2010. Nel dicembre dello stesso anno viene condannato dalla Corte dei Conti a risarcire 4.000 euro per aver approvato il rendiconto delle spese del gruppo consigliare nel 2008 (in sede penale \u00e8 stato prosciolto da ogni accusa )."}
{"id": "4504475", "revid": "18323", "url": "https://it.wikipedia.org/wiki?curid=4504475", "title": "Marco Meloni (politico)", "text": "Biografia.\nDopo la laurea in Giurisprudenza all'Universit\u00e0 degli Studi di Cagliari, si \u00e8 specializzato in diritto e politiche europee, prima con un master in Studi europei all'Universit\u00e0 degli Studi di Firenze e poi con un dottorato di ricerca in Diritto dell'Unione europea all'Universit\u00e0 degli Studi di Trieste. Ha svolto attivit\u00e0 di studio e ricerca all'Istituto Universitario Europeo \u2013 Robert Schuman Centre for Advanced Studies (2000 e 2002) e alla Harvard University \u2013 John F. Kennedy School of Government (Executive program\u00a0\u2013 settembre 2012).\nDal 2001 \u00e8 ricercatore all'Arel, l'agenzia di ricerche e legislazione fondata da Nino Andreatta e diretta da Enrico Letta, della quale dal 2003 al 2006 ha coordinato l'ufficio studi. Tra i fondatori del think-net veDr\u00f2, dal 2007 al 2009 \u00e8 stato anche segretario generale dell'associazione di cultura politica TrecentoSessanta.\nDal 2015 al 2021 \u00e8 stato direttore della Scuola di Politiche fondata da Enrico Letta.\n\u00c8 presidente del CUS Cagliari - Centro Universitario Sportivo dell'Universit\u00e0 di Cagliari.\nAttivit\u00e0 politica.\nIncomincia la sua attivit\u00e0 politica comincia nel 1995, quando si iscrive ai Giovani Popolari, l'organizzazione giovanile del Partito Popolare Italiano, dei quali diventa prima segretario regionale in Sardegna e poi vicesegretario nazionale. Al 2001 risale, invece, l'iscrizione alla Margherita.\nNel 2007 coordina la comunicazione della campagna nazionale di Enrico Letta per le primarie del Partito Democratico. Sempre nello stesso anno entra nell'Assemblea costituente del PD e dal 24 novembre 2009 viene nominato componente della segreteria nazionale del PD da parte del neo-segretario Pier Luigi Bersani, ricoprendo, fino al maggio 2013, l'incarico di responsabile Riforma dello Stato, Pubblica Amministrazione, Universit\u00e0 e Ricerca del Partito Democratico.\nA giugno 2013 \u00e8 stato nominato presidente nazionale del forum scuola del Partito Democratico dal Segretario \"reggente\" Guglielmo Epifani, incarico che si \u00e8 concluso a dicembre 2013 con la nomina dei nuovi componenti della segreteria PD.\nDue volte consigliere regionale della Sardegna (dal 2006 al 2009 e poi, con 4.789 voti di preferenza, dal 2009 al marzo 2013), \u00e8 eletto deputato al Parlamento per il Partito Democratico alle elezioni politiche del 24 e 25 febbraio 2013, divenendo componente della prima commissione (Affari costituzionali, della Presidenza del Consiglio e interni).\nDurante la XVII legislatura non ha votato per le due leggi elettorali, che sono state approvate, \"Italicum\" e \"Rosatellum\".\nNon \u00e8 stato ricandidato alle elezioni politiche del 4 marzo 2018.\nNel 2021, in seguito all\u2019elezione di Enrico Letta a segretario nazionale del PD, \u00e8 stato nominato Coordinatore della Segreteria Nazionale del Partito Democratico."}
{"id": "4504476", "revid": "1573940", "url": "https://it.wikipedia.org/wiki?curid=4504476", "title": "Prinz Pi", "text": "Vive nel quartiere Charlottenburg di Berlino."}
{"id": "4504479", "revid": "767487", "url": "https://it.wikipedia.org/wiki?curid=4504479", "title": "Mara Carocci", "text": "Biografia.\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione X Liguria per il Partito Democratico."}
{"id": "4504480", "revid": "125277722", "url": "https://it.wikipedia.org/wiki?curid=4504480", "title": "Luca Pastorino", "text": "Biografia.\nDiplomato al Liceo Scientifico Martin Luther King di Genova, si laurea in Economia aziendale presso l'Universit\u00e0 degli Studi di Genova; nel 1999 inizia a lavorare presso A.R.T.E. Genova (funzionario amministrativo presso la Struttura Gestione), svolgendo anche attivit\u00e0 di consulenza finanziaria dal 2000.\nAttivit\u00e0 politica.\nConsigliere comunale e sindaco di Bogliasco.\nDal 1997 al 2006 \u00e8 consigliere comunale di minoranza al Comune di Bogliasco.\nNel 2006 viene eletto sindaco, a capo di una lista civica di centro-sinistra, venendo riconfermato nel 2011 con il 72% dei voti.\nDal 2006 \u00e8 membro del comitato AATO acque della Provincia di Genova, e dal 2007 \u00e8 membro della Direzione Regionale di ANCI Liguria e della Consulta Regionale di ANCI piccoli comuni. \nDal 2010 \u00e8 segretario regionale di AICCRE Liguria.\nNel 2016 \u00e8 candidato alla carica di Consigliere Comunale nella lista \"Insieme per Bogliasco\" con candidato alla Carica di Sindaco Gianluigi Brisca, suo vicesindaco nel precedente mandato. La lista risulta vincitrice e nella votazione Pastorino raccoglie 314 preferenze risultando eletto. Otterr\u00e0 le deleghe a Commercio, Sport, Rapporti con l'ANCI e Fondovalle.\nDeputato in Parlamento e candidatura alle regionali.\nCandidato alle primarie del PD per la scelta dei parlamentari del 29 dicembre 2012, ottiene 2379 preferenze nella Provincia di Genova. Viene cos\u00ec posto in lista in posizione utile per risultare eletto alle elezioni politiche del 2013 come deputato della XVII Legislatura, nella circoscrizione Liguria, tra le file del Partito Democratico, rinunciando allo stipendio da sindaco.\nDal 2013 diviene membro della XIV commissione (politiche dell'Unione Europea) e, da giugno 2014, della VI commissione (finanze).\nHa sottoscritto l'appello di Riparte il Futuro per la lotta alla corruzione e al crimine organizzato.\nDurante l'attivit\u00e0 parlamentare ha presentato un disegno di legge (Istituzione dell'anagrafe dei partiti e movimenti politici e dei titolari di cariche pubbliche) e 26 emendamenti come primo firmatario, e 54 disegni di legge e 143 emendamenti come co-firmatario, oltre a numerose interpellanze e interrogazioni.\nAvendo abbandonato il Partito Democratico passando al Gruppo misto, il 17 marzo 2015, su proposta di Sergio Cofferati, annuncia la sua candidatura come presidente della Regione Liguria in contrapposizione alla vincitrice delle primarie (contestate da Cofferati per voti inquinati di immigrati ed ex centrodestra), l'assessore regionale alla Protezione Civile della Liguria, la renziana Raffaella Paita.\nSostenuto da \"Rete a Sinistra\" (lista civica con al suo interno SEL, PRC, PdCI e dissidenti del PD vicini a Giuseppe Civati) e \"Lista Pastorino\", il 31 maggio ottiene il 9,41% con 61.988 voti risultando quarto dopo Giovanni Toti (centro-destra) col 34,4%, Raffaella Paita (PD) col 27,8% e Alice Salvatore (M5S) col 24,8%.\nUna delle liste che appoggiano la sua candidatura ottiene un seggio in consiglio regionale, attribuito all'ex sindacalista Gianni Pastorino.\nNel frattempo, poi, aderisce al nuovo soggetto politico di Pippo Civati denominato Possibile.\nIl 17 novembre dello stesso anno, assieme agli altri tre deputati di Possibile (Beatrice Brignone, Andrea Maestri e lo stesso Civati) aderisce alla componente del gruppo misto denominata Alternativa Libera (costituita da 10 deputati fuoriusciti dal Movimento 5 Stelle), che dopo il loro ingresso muta il nome in Alternativa Libera-Possibile.\nDal 22 marzo 2017, assieme agli altri deputati di Possibile, aderisce alla nuova componente del gruppo misto denominata Sinistra Italiana - Sinistra Ecologia Libert\u00e0 - Possibile (SI-SEL-POS). &lt;br&gt;\nIl 4 luglio seguente l'Associazione Nazionale Comuni Italiani gli conferisce la nomina a presidente della Commissione permanente Turismo e Demanio Marittimo.\nAlle elezioni politiche del 4 marzo 2018 \u00e8 candidato nella lista Liberi e Uguali e, nonostante la sconfitta all'uninominale contro il forzista Roberto Bagnasco, viene eletto alla Camera dei Deputati nella quota proporzionale (l'unico di LeU nella sua regione) entrando a far parte della XVIII legislatura; \u00e8 l'unico eletto di Possibile in Parlamento. Dal 3 aprile \u00e8 Segretario dell\u2019Ufficio di Presidenza della Camera.\nIl nuovo percorso e la rielezione a Bogliasco.\nSul piano politico nel 2019 non rinnova la propria adesione a Possibile e nell'aprile dello stesso anno fonda, assieme al senatore Francesco Laforgia e agli \"autoconvocati di LeU\", l'associazione \"\"\u00e8Viva\", che alle elezioni europee appoggia la lista La Sinistra.\nAlle regionali in Emilia-Romagna del gennaio 2020 il suo nuovo partito sostiene il presidente uscente Stefano Bonaccini e insieme ad altre forze di sinistra prende parte alla lista \"Emilia-Romagna Coraggiosa Ecologista e Progressista\" eleggendo due consiglieri. Alle regionali in Liguria di settembre i suoi referenti regionali insieme ad altre forze di sinistra con la lista \"Linea Condivisa\" sostengono Ferruccio Sansa, candidato del centro-sinistra e del Movimento 5 Stelle, che per\u00f2 viene sconfitto da Toti con un distacco di 18 punti mentre l'unico eletto della lista - che raccoglie il 2,47% - \u00e8 di nuovo Gianni Pastorino.\nNel 2021 si ricandida a sindaco di Bogliasco con la lista \"Insieme per Bogliasco\": con il 55,70% dei voti stacca di 11 punti il candidato del centro-destra Guido Guelfo."}
{"id": "4504486", "revid": "716632", "url": "https://it.wikipedia.org/wiki?curid=4504486", "title": "Claudia Nahum", "text": ""}
{"id": "4504489", "revid": "1005847", "url": "https://it.wikipedia.org/wiki?curid=4504489", "title": "Roberta Oliaro", "text": "Biografia.\nElezione a deputato.\nAlle elezioni politiche del 2013 \u00e8 candidata alla Camera dei Deputati, nella \"circoscrizione Liguria\", come capolista di Scelta Civica per l'Italia, venendo eletta deputata della XVII Legislatura.\nA luglio 2016 \u00e8 tra coloro i quali si schiera contro la fusione di Scelta Civica con Alleanza Liberalpopolare-Autonomie (ALA) di Denis Verdini, pertanto abbandona il partito assieme ad altri 14 deputati e d\u00e0 vita al gruppo parlamentare \"Civici e Innovatori\".[2]"}
{"id": "4504494", "revid": "121658", "url": "https://it.wikipedia.org/wiki?curid=4504494", "title": "Pollentium", "text": ""}
{"id": "4504495", "revid": "121658", "url": "https://it.wikipedia.org/wiki?curid=4504495", "title": "Pedona (colonia romana)", "text": ""}
{"id": "4504498", "revid": "1305772", "url": "https://it.wikipedia.org/wiki?curid=4504498", "title": "Ring 18", "text": "La Ring 18 \u00e8 una malattia genetica causata dalla cancellazione delle due punte del cromosoma 18 che comporta la formazione di un cromosoma a forma d'anello. \u00c8 stato descritto la prima volta nel 1964.\nNomenclatura.\nL'espressione \"ring 18\" si riferisce alla forma che assumono i cromosomi normalmente lineari quando una punta del cromosoma si collega all'altra. Ne risulta un cromosoma a forma d'anello. Nel caso del ring 18, una delle due copie del cromosoma 18 ha formato un anello.\nBase genetica.\nLe persone affette da ring 18 hanno una delle due copie del cromosoma 18 che \u00e8 modificata a forma di un anello. L'anello si forma quando si perdono sia la punta del ramo lungo (q) che quella del ramo corto (p) di una copia del cromosoma 18, e le nuove estremit\u00e0 si riuniscono a formare un anello.\nDato che la struttura ad anello comporta la cancellazione sia della parte lunga del cromosoma 18 (18q-) che di quella corta (18p-), le persone affette da ring 18 possono presentare sintomi sia della 18p- che della 18q- distale.\nDiagnosi.\nIl sospetto di una alterazione del cromosoma nasce quando sono presenti un ritardo dello sviluppo o qualche difetto di nascita. La diagnosi di ring 18 viene fatta solitamente mediante l'analisi del sangue. Per fare la diagnosi iniziale viene eseguita una normale analisi dei cromosomi, o del cariotipo, per quanto possa anche essere fatta mediante l'analisi mediante la metodologia microarray. Sempre pi\u00f9 spesso si usa l'analisi microarray per chiarire i punti di rottura. \u00c8 possibile effettuare una diagnostica prenatale mediante amniocentesi o villocentesi.\nDescrizione clinica.\nLa ring 18 comporta una lunga serie di problemi sul piano medico e dello sviluppo.\n Come gi\u00e0 detto, le persone affette da ring 18 possono presentare sia sintomi dovuti al 18q- distale che problemi dovuti al 18p-. I sintomi dovuti al 18q- distale e al 18p- variano parecchio, a causa della variabilit\u00e0 fra le persone della cancellazione e al punto di rottura. Dato che la ring 18 pu\u00f2 causare singole cancellazioni sia del ramo p che del ramo q del cromosoma, esiste il doppio di ragioni che portano alla variabilit\u00e0 di sintomi fra diversi individui. Questa variazione \u00e8 anche parzialmente attribuibile all'incidenza del mosaicismo, relativamente comune fra le persone affette da ring 18.\nAnomalie congenite.\nIn alcune persone affette da ring 18 \u00e8 stata segnalata l'oloprosencefalia. Ci\u00f2 \u00e8 dovuto alla cancellazione, in alcune persone affette da ring 18, del gene TGIF dal ramo corto del cromosoma 18.\nIl 30-40% circa delle persone affette da ring 18 presentano un difetto cardiaco congenito.\nNeurologia.\nL'Ipotonia \u00e8 spesso segnalata nella popolazione ring 18, Pi\u00f9 raramente sono state segnalate convulsioni.\nAnomalie della Risonanza Magnetica.\nIn alcuni bambini che non presentano la classica oloprosencefalia possono comunque essere segnalate dalla RM delle microforme di oloprosencefalia che includono l'assenza nel cervello del tratto olfattivo e del bulbo olfattivo, e l'assenza o l'ipoplasia del corpo calloso.\nVista.\nNei bambini con ring 18 vengono spesso segnalati Strabismo e nistagmo.\nUdito.\nViene spesso segnalata un deficit uditivo che pu\u00f2 essere dovuto al canale auricolare con atresia o stenosi.\nTratto gastrointestinale.\nIn un ristretto numero di persone affette da ring18 vengono segnalate ernia ombelicale e ernia inguinale.\nTratto genito-urinario.\nIn alcune persone affette da ring18 vengono segnalate ipoplasia e aplasia renale monolaterale.\nIn alcune persone vengono anche segnalate idronefrosi e pielonefrite.\nNei maschi possono manifestarsi casi di criptorchidismo, ipospadia e micropenia.\nIn alcune femmine sono stati segnalati casi di grandi e piccole labbra ipoplastiche.\nOrtopedia.\nSono abbastanza comuni casi di anomalie dei piedi. Vengono anche frequentemente segnalati casi di scoliosi e di petto escavato.\nEndocrinologia.\nVengono segnalati parecchi casi di deficienza dell'ormone della crescita ed alcuni di ipotiroidismo\nAbilit\u00e0 cognitive.\nIl livello di abilit\u00e0 cognitiva \u00e8 variabile. Secondo la letteratura medica il grado di disabilit\u00e0 cognitiva si posiziona nella zona fra leggero e grave.\nDismorfologia.\nLe caratteristiche facciali della ring 18 includono abbassamento delle orecchie, che possono essere displasiche, dell'epicanto e ipertelorismo.\nCura.\nLe cure per la ring 18 possono al momento essere solo sintomatiche. Il che significa che l'attenzione viene focalizzata sulla cura dei sintomi man mano che si manifestano. Si raccomanda, al fine di assicurare la diagnosi e la cura tempestiva dei sintomi, di sottoporre i malati di ring 18 ad esami di routine per rilevare problemi di udito, vista e della tiroide.\nStato della ricerca.\nAl momento la ricerca \u00e8 focalizzata sull'identificazione del ruolo che possono avere i geni 18p e 18q nel causare i segni e i sintomi associati con la cancellazione di 18p e/o 18q. Il che ci porter\u00e0 alla possibilit\u00e0 di una genotipizzazione predittiva.\nFinora alcuni geni nel cromosoma 18 sono stati collegati con gli effetti fenotipici.\nTGIF - Mutazioni e cancellazioni di questo gene, posizionato sul 18p, sono state associate con oloprosencefalia. La penetranza \u00e8 incompleta, il che significa che la cancellazione di una copia di questo gene non \u00e8 sufficiente di per s\u00e9 a causare l'oloprosencefalia. Una percentuale compresa fra il 10% e il 15% delle persone con 18p- presentano oloprosencefalia, il che implica che ci sono altri fattori genetici e ambientali che giocano un ruolo determinante nell'eziologia della oloprosencefalia in questi individui.\nTCF4 \u2013 Nel 2007 sono state identificate cancellazioni o mutazioni puntuali in questo gene, posizionato sul 18q, che possono causare la Sindrome di Pitt\u2013Hopkins. Questo \u00e8 il primo gene che, se cancellato, \u00e8 stato identificato come responsabile diretto di un fenotipo clinico.\nSe la cancellazione include il gene TCF4, localizzato a 52,889,562-52,946,887, possono essere presenti le caratteristiche della sindrome di Pitt-Hopkins, che includono anomalie del corpo calloso, naso corto, pene piccolo, capezzoli addizionali e molto spaziati, dita larghe e fossetta sacrale. Le persone con cancellazione inclusiva di TCF4 presentano il fenotipo con le pi\u00f9 gravi carenze cognitive.\nTSHZ1 - Mutazioni puntuali e cancellazioni di questo gene, posizionato in 18q, sono connesse con atresia auricolare congenita Ler persone con cancellazione inclusiva di questo gene hanno il 70% di probabilit\u00e0 di presentare atresia auricolare.\n\"Regioni critiche\" \u2013 Recenti ricerche hanno ristretto le regioni critiche per quattro caratteristiche del fenotipo 18q- distale fino a riguardare un piccolo segmento del distale 18q-, anche se non \u00e8 stato ancora identificato con precisione il gene responsabile per queste caratteristiche.\n\"Regioni Haplo letali\" - Ci sono due regioni, nel cromosoma 18, che non hanno mai evidenziato cancellazioni. Sono fra il centromero e 22,826,284 bp (18q11.2) e fra 43,832,732 e 45,297,446 bp (18q21.1). Si fa l'ipotesi che ci siano, in queste regioni, geni letali se assenti.\nCollegamenti esterni.\nThe Chromosome 18 Registry &amp; Research Society\nChromosome 18 Clinical Research Center, University of Texas Health Science Center at San Antonio\nUnique\nChromosome Disorder Outreach"}
{"id": "4504502", "revid": "767487", "url": "https://it.wikipedia.org/wiki?curid=4504502", "title": "I pirati della Croce del Sud", "text": "I pirati della Croce del Sud (\"Hurricane Smith\") \u00e8 un film del 1952 diretto da Jerry Hopper.\n\u00c8 un film d'avventura a sfondo romantico statunitense ambientato a met\u00e0 del XIX secolo nei mari del Sud con Yvonne De Carlo, John Ireland e James Craig. \u00c8 basato sul romanzo del 1922 \"Hurricane Williams\" di Gordon Ray Young.\nProduzione.\nIl film, diretto da Jerry Hopper su una sceneggiatura di Frank Gruber con il soggetto di Gordon Ray Young (autore del romanzo), fu prodotto da Nat Holt per la Paramount Pictures e girato nei Paramount Studios a Hollywood, Los Angeles, California, da met\u00e0 febbraio a met\u00e0 marzo 1952. Il titolo di lavorazione fu \"Hurricane Williams\".\nDistribuzione.\nIl film fu distribuito con il titolo \"Hurricane Smith\" negli Stati Uniti dal 3 ottobre 1952 dalla Paramount Pictures.\nAltre distribuzioni:\nCritica.\nSecondo il Morandini il film \u00e8 \"moderatamente gradevole, se si ama il genere\".\nPromozione.\nLe tagline sono:"}
{"id": "4504504", "revid": "599013", "url": "https://it.wikipedia.org/wiki?curid=4504504", "title": "Hurricane Smith", "text": ""}
{"id": "4504505", "revid": "481666", "url": "https://it.wikipedia.org/wiki?curid=4504505", "title": "Joseph Kaufman", "text": "Mor\u00ec all'inizio del 1918, vittima dell'epidemia di influenza spagnola. Era sposato con l'attrice Ethel Clayton.\nBiografia.\nKaufman cominci\u00f2 la sua carriera da attore, apparendo a Broadway nel 1903 insieme a Maude Adams in \"The Pretty Sister of Jose\". In seguito, diventato regista in un periodo in cui il cinema stava passando al lungometraggio, si adegu\u00f2 alle nuove tecniche dimostrandosi particolarmente abile nel dirigere alcune popolari attrici di Broadway, tra le quali c'era anche la moglie, Ethel Clayton.\nDa attore, girando un film, perse sul set tre denti durante una lotta con Earl Metcalfe.\nMorte.\nMor\u00ec il 1\u00ba febbraio 1918, a 36 anni, uno dei milioni di vittime provocate dall'epidemia di influenza spagnola in tutto il mondo. Dopo di lui, morirono anche sua madre, il 9 aprile, e il padre, il 18 aprile."}
{"id": "4504519", "revid": "1793900", "url": "https://it.wikipedia.org/wiki?curid=4504519", "title": "Patapsco", "text": "Il Patapsco \u00e8 un fiume statunitense che scorre nello Stato del Maryland per tutta la sua lunghezza di 63\u00a0km e sfocia nella Baia di Chesapeake presso Baltimora.\nIl nome \"Patapsco\" \u00e8 derivato dall'algonchino \"pota-psk-ut\", che significa \"ristagno\" o \"marea coperta di schiuma\".\nGeografia.\nIl Patapsco inizia il suo tragitto alla confluenza di due corsi d'acqua nei pressi della cittadina di Marriottsville, situata a circa 25\u00a0km a ovest di Baltimora. \nSi tratta per gran parte del suo corso di un fiume minore che scorre lungo una stretta valle, tuttavia presenta un largo estuario nei pressi della Baia di Chesapeake. Nella parte interna di questo estuario si sviluppa il porto di Baltimora.\nLo spartiacque del Patapsco si estende su un'area di 1.761\u00a0km\u00b2, dei quali il 7% sono composti di acqua. Nei pressi del fiume \u00e8 situato il Parco Nazionale della Patapsco Valley, nel quale il fiume attraversa una gola profonda anche 70 metri, dando vita ad alcune cascate.\nStoria.\nJohn Smith di Jamestown fu il primo europeo a esplorare il Patapsco, annotandolo nel 1612 su una mappa con il nome di \"Bolus River\". Siccome il fiume \u00e8 in larga parte non navigabile, non \u00e8 mai stato al centro delle tratte commerciali fluviali, tuttavia la valle del Patapsco \u00e8 stata attraversata a partire dal 1829 da un'importante rete ferroviaria ancora esistente. In passato, le acque del fiume alimentavano alcuni mulini e una diga per la produzione di energia idroelettrica.\nLa valle del Patapsco \u00e8 soggetta a periodiche inondazioni, come quella del 1868 che coinvolse la cittadina di Ellicott City uccidendo 39 persone. La pi\u00f9 grave inondazione in tempi recenti risale al 1972, quando a seguito di abbondanti piogge portate dall'uragano Agnes, Ellicott City sub\u00ec nuovamente gravi danni.\nLa foce del Patapsco \u00e8 stata testimone della Battaglia di Baltimora durante la Guerra anglo-americana del 1812. Qui inoltre, Francis Scott Key, a bordo di un'imbarcazione britannica, scrisse \"The Star-Spangled Banner\", una poesia successivamente musicata e divenuta inno ufficiale degli Stati Uniti d'America.\nQualit\u00e0 delle acque.\nLa porzione orientale del fiume attraversa un'area diffusamente urbanizzata, che causa un alto livello di inquinamento delle acque con la presenza in esse di metalli pesanti, fosforo e batteri. Dal 2006, alcune organizzazioni no profit locali si impegnano in periodiche pulizie del fiume."}
{"id": "4504530", "revid": "2162942", "url": "https://it.wikipedia.org/wiki?curid=4504530", "title": "Hendrik van Steenwijck I", "text": "Biografia.\nPadre di Hendrik van Steenwijck II e nipote di Marten van Valckenborgh I, si form\u00f2 alla scuola di Hans Vredeman de Vries. Oper\u00f2 inizialmente ad Anversa, per poi trasferirsi nel 1573 ad Aquisgrana, dove rimase fino al 1576. Nel 1573 spos\u00f2 Helena, la figlia di Marten van Valckenborgh I. Nel 1577 ritorn\u00f2 ad Anversa lavorandovi fino al 1585. Nel 1586 part\u00ec per Francoforte sul Meno, dove mor\u00ec nel 1603.\nLa sua prima opera conosciuta \u00e8 un interno della cattedrale di Aquisgrana, citt\u00e0 di cui dipinse anche una veduta nel 1576.\nSeguendo le orme del suo insegnante, s\u00ec specializz\u00f2 nella rappresentazione di architetture, soprattutto interni di chiese, genere del quale pu\u00f2 essere considerato l'ideatore. I dipinti di questo tipo erano di piccole dimensioni e rappresentavano chiese gotiche, sia reali che immaginarie, spesso in ambientazione notturna. Le opere di questo pittore esercitarono una grande influenza sugli artisti contemporanei e furono ammirate per la perfetta disposizione delle luci e delle ombre e realizzazione del chiaroscuro, nonch\u00e9 per la fine prospettiva.\nSteenwijck collabor\u00f2 con altri artisti per l'inserimento delle figure di staffage nei suoi dipinti, come ad esempio alcuni pittori appartenenti alla famiglia Francken.\nFurono suoi allievi il figlio Hendrik e Pieter Neefs I e suo seguace Wolfgang Avemann."}
{"id": "4504531", "revid": "1516566", "url": "https://it.wikipedia.org/wiki?curid=4504531", "title": "Baron Baltimore", "text": "Baron Baltimore nella Contea di Longford, fu un titolo nei Par\u00eca d'Irlanda.\nFu creato nel 1624 per George Calvert e si estinse con la morte del sesto Barone nel 1771.\nIl titolo fu tenuto da diversi membri della famiglia Calvert che erano proprietari dei palatinati di Avalon a Terranova e nel Maryland (il quale sarebbe diventato il futuro stato statunitense del Maryland).\nNel contesto della storia statunitense, al nome di Lord Baltimore ci si riferisce a C\u00e6cilius Calvert, secondo Barone di Baltimore.\nSuo fratello Leonard Calvert fu il primo governatore del Maryland.\nCome membro dei Par\u00eca d'Irlanda i Signori di Baltimore possono risiedere nella Camera dei comuni."}
{"id": "4504539", "revid": "1391549", "url": "https://it.wikipedia.org/wiki?curid=4504539", "title": "Hammondsport", "text": "Hammondsport (dal nome di Lazarus Hammond, che fond\u00f2 l'insediamento intorno al 1827) \u00e8 un villaggio nella contea di Steuben, nello stato federato statunitense di New York. Al censimento del 2000 contava 731 abitanti.\nAffacciata sul lago Keuka, Hammondsport \u00e8 stata nella seconda met\u00e0 del XIX secolo un importante centro di viticoltura e produzione vinicola; all'inizio del XX secolo, poi, \u00e8 stata la sede dei pionieristici esperimenti aeronautici della Aerial Experiment Association di Alexander Graham Bell e dei voli dei primi aerei ed idrovolanti di Glenn Curtiss."}
{"id": "4504546", "revid": "73843", "url": "https://it.wikipedia.org/wiki?curid=4504546", "title": "Henry Stafford, III conte di Wiltshire", "text": "Biografia.\nEra figlio di Henry Stafford, II duca di Buckingham e di Catherine Woodville, sorella della regina Elisabetta Woodville.\nSuo padre venne giustiziato per ordine di Riccardo III d'Inghilterra il 2 novembre 1483 per aver capeggiato una rivolta contro il re. Sua madre si rispos\u00f2 con Jasper Tudor, nato dal secondo matrimonio della regina Caterina di Valois con Owen Tudor.\nDopo la morte di Tudor il 21 dicembre 1495, Catherine spos\u00f2 Sir Richard Wingfield.\nDopo l'esecuzione di suo padre, i titoli della famiglia vennero congelati. Dopo la disfatta di Riccardo III a Bosworth e l'ascesa di Enrico VII, il fratello maggiore di Henry fu fatto cavaliere dell'ordine del bagno e pot\u00e9 succedere a loro padre come terzo duca di Buckingham.\nStafford non eredit\u00f2 le propriet\u00e0 che avrebbero garantito la sua indipendenza economica e suo fratello il duca non gli assegn\u00f2 alcuna terra che avrebbe potuto garantirgli una qualche fonte di reddito. Tuttavia egli divenne uno dei consiglieri del fratello e lo assistette con il governo delle estese propriet\u00e0 di famiglia.\nA corte durante i regni di Enrico VII ed Enrico VIII divenne uno dei favoriti. Il 22 aprile 1505 divenne cavaliere dell'ordine della giarrettiera e nel gennaio 1506 fu presente all'incontro storico tra Enrico VII e Filippo I di Castiglia a Windsor.\nCon l'ascesa al trono di Enrico VIII il 21 aprile 1509 Stafford fu imprigionato nella Torre in quanto sospettato di tradimento ma venne rilasciato senza subire pene. Il 27 gennaio 1510 venne anche creato conte di Wiltshire ed il re gli garant\u00ec diversi incarichi nell'ovest del paese. Prest\u00f2 anche servizio in una delle navi reali nel 1512 e ne divenne capitano durante l'invasione della Francia nel 1513 per la riconquista di Calais; in quello stesso anno partecip\u00f2 anche all'assedio di Th\u00e9rouanne.\nStafford figur\u00f2 nella commissione diretta ad indagare sui tumulti avvenuti a Devon il 29 settembre 1514, e partecip\u00f2 a abbazia di Westminster alla consegna del cappello cardinalizio a Thomas Wolsey il 18 novembre 1515.\nNel 1520 compariva gi\u00e0 come membro del Consiglio privato di sua maest\u00e0 e nel 1520 venne nominato per assistere il re presso il Campo del Drappo d'Oro ed al suo incontro con l'imperatore Carlo V d'Asburgo.\nStafford fu sospettato di aver partecipato al complotto che port\u00f2 all'esecuzione di suo fratello il duca il 17 maggio 1521 essendo tra coloro che il re ordin\u00f2 a Wolsey di mantenere segretamente sorvegliato.\nMor\u00ec pochi mesi dopo il 6 aprile 1523 all'et\u00e0 di 44 anni. Non lasci\u00f2 alcun erede e la contea si estinse."}
{"id": "4504548", "revid": "211373", "url": "https://it.wikipedia.org/wiki?curid=4504548", "title": "Tavola Ritonda", "text": "La Tavola Ritonda (titolo completo: \"Il libro delle istorie della Tavola Ritonda, e di missere Tristano e di missere Lancillotto e di molti altri cavalieri\") \u00e8 un manoscritto miniato medievale, prodotto culturale dell'ambiente delle corti padane.\nConservato presso la Biblioteca Nazionale Centrale di Firenze (\"Codex Palatinus 556\"), il manoscritto, per i suoi contenuti, appartiene alla tradizione letteraria della Materia di Bretagna.\nIl manoscritto, che reca la data del 20 luglio 1446, fu realizzato dal copista Zuliano degli Anzoli e dai suoi collaboratori. Opera di grande pregio, sia letterario sia artistico, la \"tavola Ritonda\" comprende 289 illustrazioni, quasi interamente disegnate a penna, per le quali, oltre a Zuliano degli Anzoli, si \u00e8 ipotizzata la mano di Bonifacio Bembo o di suo fratello Ambrogio.\nNon \u00e8 noto il destinatario dell'opera: si \u00e8 ipotizzata una committenza dei Gonzaga, dei Visconti, o del condottiero Pier Maria II de' Rossi."}
{"id": "4504549", "revid": "6923", "url": "https://it.wikipedia.org/wiki?curid=4504549", "title": "Bechtel", "text": "Bechtel Corporation (Gruppo Bechtel) \u00e8 la pi\u00f9 grande societ\u00e0 edilizia e di ingegneria negli Stati Uniti nonch\u00e9 la quinta azienda privata pi\u00f9 grande negli Stati Uniti.\nHa sede nel distretto finanziario di San Francisco.\nNel 2010 Bechtel ha 27,9 miliardi di fatturato e d\u00e0 impiego a 52.700 lavoratori con progetti in 40 paesi.\nBechtel fu coinvolta durante la sua storia in numerosi progetti d'alto profilo: partecip\u00f2 nella costruzione della Diga di Hoover negli anni '30, raffinerie, centrali nucleari, il Sistema BART, il Tunnel della Manica, l'aeroporto internazionale King Fahd a Dammam (Il pi\u00f9 grande aeroporto al mondo per estensione), il grattacielo saudita Kingdom Centre, l'aeroporto internazionale di Hong Kong e il Big Dig."}
{"id": "4504550", "revid": "47767", "url": "https://it.wikipedia.org/wiki?curid=4504550", "title": "Risultato all'inglese", "text": ""}
{"id": "4504553", "revid": "831635", "url": "https://it.wikipedia.org/wiki?curid=4504553", "title": "Vicer\u00e9 di Aragona", "text": ""}
{"id": "4504558", "revid": "775372", "url": "https://it.wikipedia.org/wiki?curid=4504558", "title": "People's Revolutionary Army (Grenada)", "text": "Il People's Revolutionary Army \u00e8 stata la forza armata di Grenada attiva dal 1979 al 1983 durante il People's Revolutionary Government.\nStoria.\nIl PRA affonda le sue radici nel National Liberation Army (NLA), che era stato formato nel 1973 come ala militare del partito ribelle New Jewel Movement (NJM). Alla fine del 1977, il partito invi\u00f2 12 leader del NLA per quattro settimane di addestramento militare clandestino da parte di un'unit\u00e0 della Guyana Defence Force. Il gruppo di 11 uomini e una donna grenadini erano conosciuti come \"I 12 Apostoli\". Essi ricevettero un addestramento intensivo in tattiche di guerriglia, armi ed altre abilit\u00e0 belliche in preparazione per il rovesciamento del governo di Eric Gairy.\nIl colpo di stato quasi senza sangue avvenne la mattina del 13 marzo 1979, su ordine del Comitato di sicurezza e difesa del NJM e sotto la guida tattica militare di \"Apostoli\" chiave. L'acquisizione armata fu sostenuta dalla popolazione e successivamente divenne nota come Rivoluzione di Grenada.\nDopo che il partito New Jewel Movement prese il potere, l'esercito di Grenada venne ribattezzato People's Revolutionary Army e si espanse a un ritmo rapido. Nel gennaio 1981, il governo rivoluzionario form\u00f2 le Revolutionary Armed Forces (PRAF), un'organizzazione ombrello che comprendeva l'esercito, la milizia, il servizio di polizia, il servizio carcerario, la guardia costiera ed i vigili del fuoco. La forza in uniforme grenadine superavano di gran lunga la polizia e l'esercito combinati di tutti i loro vicini caraibici orientali. L'Unione Sovietica e Cuba fornirono la maggior parte delle armi. Soldati e ufficiali promettenti venivano addestrati in quei paesi. Nel 1983 il Movimento era diviso su chi avrebbe dovuto guidare il partito in avanti. Alcuni credono che la fazione guidata dal primo ministro Maurice Bishop volesse legami pi\u00f9 stretti con l'Occidente, mentre la fazione guidata dal vice primo ministro Bernard Coard voleva accelerare la conversione ad uno stato comunista. Altri sostengono che la lotta per il potere avesse pi\u00f9 a che fare con lo stile di leadership e la rivalit\u00e0 che con le differenze di ideologia tra i due amici estranei.\nIl 13 ottobre, il Comitato Centrale del NJM ha posto Bishop agli arresti domiciliari dopo aver rifiutato un accordo di condivisione del potere. Il ministro degli Esteri Unison Whiteman torn\u00f2 da New York, dove avrebbe dovuto parlare alle Nazioni Unite, e inizi\u00f2 invece a negoziare con Coard per il rilascio di Bishop. Nei giorni successivi, manifestazioni filo-Bishop si verificarono in tutta l'isola e venne indetto uno sciopero generale a Saint George's. Il 18 ottobre, i manifestanti si riversarono per la citt\u00e0 scandendo slogan filo-Bishop e anti-Coard sotto gli occhi della polizia e dei soldati del PRA. Le proteste raggiunsero il culmine il 19 ottobre. Whiteman si rivolse a una folla crescente per le strade di St. George's. La folla marci\u00f2 verso il Monte Wheldale per liberare Bishop dalla sua casa. All'inizio, le guardie di Bishop tennero la loro posizione e spararono persino colpi di avvertimento. Alla fine vennero travolti ed i manifestanti liberarono Bishop. Bishop, Whiteman e i manifestanti marciarono quindi in discesa verso Fort Rupert per prendere il controllo del quartier generale del People's Revolutionary Army con il semplice peso dei numeri.\nLa leadership del PRA ha chiamato rinforzi, inclusi 3 BTR-60 e truppe aggiuntive. La sparatoria scoppi\u00f2 al forte in circostanze controverse. Tre soldati e otto civili vennero uccisi nella mischia che ne segu\u00ec e circa 100 civili rimasero feriti, secondo uno studio del 2003. Il PRA riarrest\u00f2 rapidamente Bishop, Whiteman, altri due ministri del governo, un leader sindacale e tre sostenitori di Bishop. Questi otto prigionieri vennero successivamente giustiziati da un plotone di esecuzione di soldati, portando il totale delle vittime al forte a 19.\nDopo la morte di Bishop, Hudson Austin istitu\u00ec un Consiglio militare rivoluzionario composto interamente da 16 ufficiali dell'esercito. Venne dichiarata la legge marziale e imposto il coprifuoco immediato di 24 ore. I trasgressori dovevano essere fucilati a vista, ma nessuno lo era. Il coprifuoco dur\u00f2 quattro giorni e molti illustri cittadini vennero arrestati. Tra questi vi erano ex ufficiali di Bishop, ufficiali del PRA e membri del NJM ritenuti sleali.\nIl 25 ottobre 1983, l'avanguardia di 7.600 soldati degli Stati Uniti, e 350 della Forza di Pace Caraibica, invase Grenada, incontrando la resistenza del People's Revolutionary Army. La mattina prima dell'invasione, le PRAF radunarono una forza permanente di 463 uomini, integrata da 257 miliziani e 58 membri del partito NJM non addestrati. All'intervento multinazionale si opposero anche 636 operai edili cubani armati sotto la guida di 43 consiglieri militari cubani. Il combattimento fu occasionalmente intenso per due giorni, ma le ostilit\u00e0 vennero dichiarate cessate dalle forze statunitensi il 2 novembre 1983.\nUno studio storico del Pentagono sull'operazione Urgent Fury in seguito riport\u00f2: \"Le forze statunitensi hanno perso 19 morti e 116 feriti. Le forze cubane hanno perso 25 morti, 59 feriti e 638 prigionieri. Le forze grenadine hanno subito 45 morti e 358 feriti; almeno 24 civili uccisi.\"\nEntro il 27 ottobre 1983, la maggior parte dei soldati grenadini era fuggita nella giungla o aveva perso le uniformi militari nel tentativo di fondersi con la popolazione civile. Molti di questi soldati vennero segnalati dai loro avversari alle truppe statunitensi e arrestati. Le PRAF vennero sciolte e le forze di polizia dell'isola vennero ricostituite e riqualificate.\nNel 1986, 18 grenadini vennero processati da un tribunale grenadino per i 19 decessi avvenuti a Ft. Rupert il 19 ottobre 1983. Diciassette imputati vennero condannati da una giuria per omicidio o omicidio colposo, inclusi otto ufficiali e tre soldati del PRA. Tutti vennero imprigionati sull'isola mentre i sostenitori intraprendevano una lunga campagna per liberare i cosiddetti Grenada 17. Gli ultimi dei 17 vennero rilasciati dalla prigione di Richmond Hill nel 2009 dopo aver scontato fino a 26 anni di carcere."}
{"id": "4504559", "revid": "713168", "url": "https://it.wikipedia.org/wiki?curid=4504559", "title": "Vicer\u00e9 d'Aragona", "text": "Con il termine Vicer\u00e9 d'Aragona si indica il rappresentante della monarchia iberica nel regno di Aragona. L'ufficio fu creato da Ferdinando II di Aragona, detto \"il Cattolico\" nel 1516. Quest'ultimo (divenuto anche \"iure uxoris\" re di Castiglia, avendo sposato Isabella I Trastamara), nomin\u00f2 nelle sue ultime volont\u00e0, dettate il 22 gennaio 1516, il proprio figlio naturale, Alfonso d'Aragona (1470-1520), vescovo di Saragozza e Valencia, quale luogotenente e capitano generale del Regno d'Aragona, in rappresentanza dell'erede designato, ovvero Carlo I di Spagna.\nDurante il governo della casa d'Asburgo, la carica di vicer\u00e9 d'Aragona venne mantenuta dal momento che i sovrani non attuarono un processo di unificazione dei sistemi giuridici e amministrativi dei precedenti regni su cui si trovavano a governare.\nTale situazione continu\u00f2 fino alla Guerra di successione spagnola in cui lo stato d'Aragona si schier\u00f2 in favore del pretendente austriaco, l'arciduca Carlo contro il legittimo sovrano Filippo V.\nQuesti, vinta la Battaglia di Almansa e conquistata Valencia e Saragozza, come ritorsione per il mancato appoggio, abol\u00ec o riform\u00f2 radicalmente, con i Decreti di Nueva Planta (emanati tra il 1707 ed il 1716), gli istituti giuridici vigenti (noti collettivamente con il nome di \"Fueros de Arag\u00f3n\") e gli statuti (\"privilejos\") dell'Aragona ivi incluso lo status vicereale dell'Aragona, che divenne quindi una semplice provincia del regno di Spagna. La carica di vicer\u00e9 venne rimpiazzata da quella di capitano generale d'Aragona, con funzioni sia in ambito militare che civile."}
{"id": "4504563", "revid": "33689", "url": "https://it.wikipedia.org/wiki?curid=4504563", "title": "Parco nazionale Taroko", "text": "Il parco nazionale Taroko (cinese: \u592a\u9b6f\u95a3\u570b\u5bb6\u516c\u5712; pinyin: \"T\u00e0il\u01d4g\u00e9 g\u00faoji\u0101 g\u014dngyu\u00e1n\"; Pe\u030dh-\u014de-j\u012b: \"Taroko kok-ka kong-hn\u0302g\") \u00e8 uno degli otto parchi nazionali di Taiwan.\nIl parco si estende su Taichung City, contea di Nantou e la contea di Hualien.\nStoria.\nIl parco fu in origine creato come \"parco nazionale Tsugitaka-Taroko\" (\u6b21\u9ad8\u30bf\u30ed\u30b3\u56fd\u7acb\u516c\u5712 Tsugitaka Taroko kokuritsu k\u014den) dal governatore generale di Taiwan il 12 dicembre 1937 quando Taiwan faceva parte dell'Impero del Giappone.\nDopo la sconfitta dei giapponesi durante la seconda guerra mondiale, la repubblica della Cina assume il controllo dell'isola di Taiwan e abol\u00ec il parco il 15 agosto 1945 fino al 28 novembre 1986 quando fu ripristinato.\nAttrazioni del parco.\nLe attrazioni principali del parco sono:\nIl nome, Taroko, proviene dalla Lingua seediq, una lingua indigena, e significa \"magnifico e bello\"."}
{"id": "4504564", "revid": "125495612", "url": "https://it.wikipedia.org/wiki?curid=4504564", "title": "Metanopoli", "text": "Metanopoli (la \"citt\u00e0 del metano\") \u00e8 una frazione di San Donato Milanese, costruita nel 1952 dall'Ente Nazionale Idrocarburi (ENI).\nStoria.\nSecondo il progetto di Enrico Mattei, Metanopoli doveva essere la \"citt\u00e0 ideale\" dell'azienda e dei lavoratori ENI come Ivrea lo era per la Olivetti.\nEssa era composta nel progetto originario (e nella successiva realizzazione) da una serie di edifici: il centro direzionale, con gli uffici centrali delle societ\u00e0 del gruppo, il quartiere scientifico, con la Scuola di Studi Superiori sugli Idrocarburi ed i laboratori scientifico-tecnici, il quartiere industriale, con le officine ed i magazzini della SNAM, il motel per i camionisti e gli automobilisti, la stazione di servizio e di rifornimento ed infine il quartiere residenziale con le abitazioni dei dipendenti, la chiesa, gli impianti sportivi, e uno dei primi supermercati.\nOggi conta circa abitanti ( famiglie), ed \u00e8 tutelata dai vincoli paesaggistici della soprintendenza per i beni ambientali.\nInfrastrutture e trasporti.\nL'area \u00e8 servita da diverse linee di autobus e dalla fermata della metropolitana di San Donato che insiste per\u00f2 nel comune di Milano e da diverse stazioni di bike sharing.\nSport.\nIl quartiere d\u00e0 il nome all'associazione sportiva ASD Metanopoli fondata nel 1953 e composta attualmente da una squadra di calcio. Dal 2009 \u00e8 presente anche la San Donato Metanopoli Sport ASD, dal 2020 qualificata in Serie A1 di pallanuoto ma costretta a giocare a Monza in quanto la piscina adibita del centro sportivo Mattei non \u00e8 agibile ed \u00e8 da 10 anni ormai da ripristinare."}
{"id": "4504575", "revid": "599013", "url": "https://it.wikipedia.org/wiki?curid=4504575", "title": "Andr\u00e9 Sehmisch", "text": "Fino alla riunificazione della Germania (1990) gareggi\u00f2 per la nazionale tedesca orientale.\nBiografia.\nOriginario di Erlabrunn, comune in seguito accorpato a Breitenbrunn/Erzgebirge, in Coppa del Mondo ottenne il primo risultato di rilievo il 6 gennaio 1984 a Falun (21\u00b0), il primo podio il 3 marzo 1985 a Lahti (3\u00b0) e l'unica vittoria il 29 gennaio 1989 a Ruhpolding. Nel 1986 si aggiudic\u00f2 la coppa di cristallo.\nIn carriera prese parte a un'edizione dei Giochi olimpici invernali, (7\u00b0 nell'individuale, 5\u00b0 nella sprint, 5\u00b0 nella staffetta), e a sei dei Campionati mondiali, vincendo nove medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4504576", "revid": "287204", "url": "https://it.wikipedia.org/wiki?curid=4504576", "title": "Andre Sehmisch", "text": ""}
{"id": "4504577", "revid": "287204", "url": "https://it.wikipedia.org/wiki?curid=4504577", "title": "Andr\u00e8 Sehmisch", "text": ""}
{"id": "4504578", "revid": "287204", "url": "https://it.wikipedia.org/wiki?curid=4504578", "title": "Il 49\u00b0 uomo", "text": ""}
{"id": "4504579", "revid": "181699", "url": "https://it.wikipedia.org/wiki?curid=4504579", "title": "Circondario di Tione", "text": "Il circondario di Tione era uno dei circondari in cui era suddivisa la provincia di Trento.\nStoria.\nIl circondario venne istituito nel 1923 in seguito alla riorganizzazione amministrativa dei territori annessi al Regno d'Italia dopo la prima guerra mondiale; si estendeva sul territorio degli ex distretti giudiziari di Condino, Stenico e Tione.\nIl circondario di Tione ebbe un'esistenza effimera: venne soppresso nel 1926 insieme ad altri 93 circondari ed il suo territorio aggregato al circondario di Trento.\nSuddivisione.\nAll'atto dell'istituzione il circondario era cos\u00ec composto:"}
{"id": "4504582", "revid": "196390", "url": "https://it.wikipedia.org/wiki?curid=4504582", "title": "Tenma Matsukaze", "text": ""}
{"id": "4504583", "revid": "1005847", "url": "https://it.wikipedia.org/wiki?curid=4504583", "title": "Emilio Zannerini", "text": "Biografia.\nDi professione muratore, milit\u00f2 fin da giovane nel Partito Socialista Italiano ed entr\u00f2 a far parte della Direzione nel 1920. Nel 1921 fu tra i firmatari del patto di pacificazione con i fascisti. Nel 1922 lasci\u00f2 il PSI e pass\u00f2 al Partito Socialista Unitario. Nel 1926, con il varo delle leggi fascistissime, emigr\u00f2 a Nizza, dove ritrov\u00f2 l'amico e compagno di partito Sandro Pertini, e fu condannato da latitante a cinque anni di confino.\nNel 1927 fu processato in contumacia e condannato a due anni e mezzo di reclusione. Dopo la caduta del fascismo rientr\u00f2 in Italia e partecip\u00f2 alla Resistenza in Maremma e a Siena, dove divenne segretario del CLN. Di nuovo nel Partito socialista, fece parte della Consulta Nazionale e venne poi eletto all'Assemblea Costituente.\nDal marzo 1946 al maggio 1956 fu consigliere comunale a Grosseto. Nel 1951 entr\u00f2 in Senato in sostituzione dello scomparso Ilio Barontini, mentre alle elezioni del 1953 fu eletto alla Camera dei deputati. Allo scadere del mandato, scelse di non ricandidarsi e si ritir\u00f2 a vita privata."}
{"id": "4504586", "revid": "101768", "url": "https://it.wikipedia.org/wiki?curid=4504586", "title": "Circondario di Rovereto", "text": "Il circondario di Rovereto era uno dei circondari in cui era suddivisa la provincia di Trento.\nStoria.\nIl circondario venne istituito nel 1923 in seguito alla riorganizzazione amministrativa dei territori annessi al Regno d'Italia dopo la prima guerra mondiale; si estendeva sul territorio degli ex distretti giudiziari di Ala, Mori, Rovereto e Villa Lagarina.\nIl circondario di Rovereto ebbe un'esistenza effimera: venne soppresso nel 1926 insieme ad altri 93 circondari ed il suo territorio aggregato al circondario di Trento.\nSuddivisione.\nAll'atto dell'istituzione il circondario era cos\u00ec composto:"}
{"id": "4504588", "revid": "101768", "url": "https://it.wikipedia.org/wiki?curid=4504588", "title": "Circondario di Riva", "text": "Il circondario di Riva era uno dei circondari in cui era suddivisa la provincia di Trento.\nStoria.\nIl circondario venne istituito nel 1923 in seguito alla riorganizzazione amministrativa dei territori annessi al Regno d'Italia dopo la prima guerra mondiale; si estendeva sul territorio degli ex distretti giudiziari di Arco, Riva e Pieve di Ledro.\nIl circondario di Riva ebbe un'esistenza effimera: venne soppresso nel 1926 insieme ad altri 93 circondari ed il suo territorio aggregato al circondario di Trento.\nSuddivisione.\nAll'atto dell'istituzione il circondario era cos\u00ec composto:"}
{"id": "4504590", "revid": "767487", "url": "https://it.wikipedia.org/wiki?curid=4504590", "title": "Il territorio dei fuorilegge", "text": "Il territorio dei fuorilegge (\"Hannah Lee: An American Primitive\") \u00e8 un film del 1953 diretto da Lee Garmes e John Ireland.\n\u00c8 un film western statunitense con Macdonald Carey, Joanne Dru e John Ireland. \u00c8 basato sul romanzo del 1948 \"Wicked Water: An American Primitive\" di MacKinlay Kantor.\nTrama.\nDei piccoli proprietari terrieri vengono continuamente minacciati dai grandi allevatori che hanno bisogno di aumentare le terre destinate alle loro mandrie.\nPer raggiungere il loro scopo non esitano ad assoldare un killer.\nPer fortuna un poliziotto continua a combattere per il rispetto della legge aiutato da una ragazza e un bambino.\nProduzione.\nIl film, diretto da Lee Garmes e John Ireland su una sceneggiatura di Alford Van Ronkel, fu prodotto da Jack Broder per la Jack Broder Productions e girato a Chatsworth, Los Angeles, California, nel maggio 1953.\nFu girato in 3-D. John Ireland \u00e8 alla sua prima regia (la seconda ed ultima esperienza dietro la macchina da presa fu \"The Fast and the Furious\", del 1955). Peter Ireland \u00e8 il figlio di John mentre Joanne Dru era la moglie ai tempi delle riprese. Lee Garmes, coregista insieme a ireland, \u00e8 accreditato anche per la fotografia. Dopo il termine delle riprese, John ireland e sua moglie fecero causa al produttore Jack Broder per questioni di compensi economici; Broder rispose con una controquerela perch\u00e9, a suo dire, i due avevano sforato il budget messo a loro disposizione.\nDistribuzione.\nIl film fu distribuito con il titolo \"Hannah Lee: An American Primitive\" negli Stati Uniti dal luglio 1953 (premi\u00e8re a Los Angeles il 27 giugno 1953) dalla Realart Pictures. \u00c8 stato poi redistribuito anche con il titolo \"Outlaw Territory\".\nAltre distribuzioni:\nPromozione.\nLe tagline sono:"}
{"id": "4504591", "revid": "101768", "url": "https://it.wikipedia.org/wiki?curid=4504591", "title": "Circondario di Cles", "text": "Il circondario di Cles era uno dei circondari in cui era suddivisa la provincia di Trento.\nStoria.\nIl circondario venne istituito nel 1923 in seguito alla riorganizzazione amministrativa dei territori annessi al Regno d'Italia dopo la prima guerra mondiale; si estendeva sul territorio degli ex distretti giudiziari di Cles, Fondo e Mal\u00e9, e su parte di quello di Mezzolombardo.\nIl circondario di Cles ebbe un'esistenza effimera: venne soppresso nel 1926 insieme ad altri 93 circondari ed il suo territorio aggregato al circondario di Trento.\nSuddivisione.\nAll'atto dell'istituzione il circondario era cos\u00ec composto:"}
{"id": "4504595", "revid": "584834", "url": "https://it.wikipedia.org/wiki?curid=4504595", "title": "Palais des Machines", "text": ""}
{"id": "4504597", "revid": "767487", "url": "https://it.wikipedia.org/wiki?curid=4504597", "title": "Formula 2 (album)", "text": "Formula 2 \u00e8 un album di Loretta Goggi pubblicato su etichetta Durium nel 1973.\nL'album \u00e8 stato presentato all'interno del variet\u00e0 televisivo del sabato sera Formula due, per la regia di Eros Macchi in coppia con Alighiero Noschese. Il disco \u00e8 prodotto da Enrico Polito e conteneva anche \"Molla Tutto\", sigla della trasmissione. Tra gli altri brani \"Come diceva il Poeta\", cover di un brano del musicista brasiliano Vin\u00edcius de Moraes e \"Fio Maravilha\", anch'essa cover di un grande successo di Toquinho. La copertina vede Loretta in una inedita versione \"quotidiana\", fotografata in vari momenti della sua giornata, con le foto composte in modo da formare la sagoma di una farfalla. L'album \u00e8 stato ristampato dalla Sony/BMG nel 2002."}
{"id": "4504598", "revid": "46931", "url": "https://it.wikipedia.org/wiki?curid=4504598", "title": "Outlaw Territory", "text": ""}
{"id": "4504601", "revid": "135224", "url": "https://it.wikipedia.org/wiki?curid=4504601", "title": "Vlado \u010cernozemski", "text": ""}
{"id": "4504603", "revid": "1005847", "url": "https://it.wikipedia.org/wiki?curid=4504603", "title": "Gino Baldesi", "text": "Biografia.\nIn giovent\u00f9 fu apprendista tipografo, mozzo, scultore e fattorino, per poi arruolarsi nell'esercito. Durante le frequenti punizioni effettu\u00f2 letture di carattere economico e successivamente impar\u00f2 il francese e l'inglese. Militante del Partito Socialista Italiano, durante la Prima guerra mondiale fu redattore del periodico fiorentino \"La Difesa\", che aveva posizioni interventiste. Lavor\u00f2 poi alle officine Galileo, ader\u00ec alla FIOM e scrisse frequentemente di tematiche sindacali sull'\"Avanti\". Nel 1918 divenne segretario aggiunto della CGL a fianco di Ludovico D'Aragona e rappresent\u00f2 pi\u00f9 volte il sindacato durante conferenze internazionali come quella di Washington nel 1919 e di Ginevra nel 1921.\nNel gennaio dello stesso anno aveva partecipato al XVII Congresso del Partito Socialista Italiano come firmatario, insieme a D'Aragona, della mozione riformista. Alle successive elezioni divenne Deputato del Regno. Nell'ottobre 1922 fu espulso dal partito con l'intera ala riformista e conflu\u00ec nel Partito Socialista Unitario.\nDopo l'avvento del fascismo ebbe contatti con Mussolini e si parl\u00f2 di un suo possibile ingresso nel governo, ma dopo il delitto Matteotti assunse una posizione maggiormente critica e il 9 novembre 1926 il suo incarico parlamentare fu dichiarato decaduto e Baldesi si ritir\u00f2 a vita privata."}
{"id": "4504605", "revid": "838137", "url": "https://it.wikipedia.org/wiki?curid=4504605", "title": "Golf ai XIV Giochi del Mediterraneo", "text": "I tornei di Golf ai XIV Giochi del Mediterraneo hanno previsto competizioni individuali e a squadre sia maschili che femminili, per un totale di 4 medaglie d'oro."}
{"id": "4504606", "revid": "983767", "url": "https://it.wikipedia.org/wiki?curid=4504606", "title": "Classe Samsun", "text": "La classe Samsun di cacciatorpediniere apparteneva alla Osmanl\u0131 Donanmas\u0131, la marina imperiale ottomana, ed era una derivazione della classe Durandal della Marine nationale francese."}
{"id": "4504607", "revid": "217591", "url": "https://it.wikipedia.org/wiki?curid=4504607", "title": "Stefano de Fiores", "text": ""}
{"id": "4504609", "revid": "599013", "url": "https://it.wikipedia.org/wiki?curid=4504609", "title": "Coals of Fire", "text": ""}
{"id": "4504615", "revid": "371234", "url": "https://it.wikipedia.org/wiki?curid=4504615", "title": "Stadio Tardini", "text": ""}
{"id": "4504617", "revid": "54354", "url": "https://it.wikipedia.org/wiki?curid=4504617", "title": "Deutsche Dienststelle", "text": ""}
{"id": "4504618", "revid": "121667297", "url": "https://it.wikipedia.org/wiki?curid=4504618", "title": "Paolo Bentivoglio", "text": "Biografia.\nColpito da cecit\u00e0 dall'infanzia, nel 1920 fu tra i promotori dell'Unione Italiana Ciechi, che avrebbe successivamente presieduto dal 1945 fino alla morte. Nel 1921, da dirigente del Partito Socialista Italiano, partecip\u00f2 al Congresso di Livorno, e fu il firmatario della mozione votata dopo la scissione della frazione comunista per ricorrere contro l'espulsione del PSI dall'Internazionale Comunista. Successivamente milit\u00f2 nel Partito Socialista Unitario. Durante il fascismo sub\u00ec varie vessazioni, fino alla distruzione, nel 1926, della sua preziosa biblioteca di libri in braille. Negli anni trenta si trasfer\u00ec a Bologna e dovette iscriversi al Partito Nazionale Fascista per ottenere la direzione dell'Istituto dei ciechi \"Francesco Cavazza\", che rese un luogo di ritrovo clandestino dell'antifascismo cittadino.\nFu decorato con la moglie Teresa Anzolla con la Medaglia d'argento al valor civile per aver messo in salvo, nel gennaio 1945, delle donne non vedenti rimaste bloccate in un casolare sulla linea del fronte."}
{"id": "4504621", "revid": "767487", "url": "https://it.wikipedia.org/wiki?curid=4504621", "title": "WASt", "text": "La Deutsche Dienststelle (WASt) (ex \"Wehrmachtsauskunftstelle\") \u00e8 una agenzia tedesca con sede a Berlino nata per notificare i parenti prossimi di soldati caduti nella seconda guerra mondiale della ex Wehrmacht tedesca.\nL'agenzia fornisce anche notizie su soldati stranieri e prigionieri di guerra in Germania.\nQuesto tipo di informazione \u00e8 usato per procedure civili e come registro ufficiale dei morti di guerra.\nHa iniziato a lavorare il 26 agosto 1939 sotto il nome di \"Wehrmachtsauskunftstelle f\u00fcr Kriegerverluste und Kriegsgefangene\" (WASt) come parte della Wehrmacht.\nOggi \u00e8 un'agenzia del land di Berlino."}
{"id": "4504622", "revid": "118237149", "url": "https://it.wikipedia.org/wiki?curid=4504622", "title": "Cattedrali in Sudan", "text": "\u00c8 di seguito riportata una lista delle cattedrali del Sudan."}
{"id": "4504623", "revid": "54354", "url": "https://it.wikipedia.org/wiki?curid=4504623", "title": "Wehrmachtsauskunftstelle", "text": ""}
{"id": "4504624", "revid": "54354", "url": "https://it.wikipedia.org/wiki?curid=4504624", "title": "Deutsche Dienststelle (WASt)", "text": ""}
{"id": "4504631", "revid": "109573089", "url": "https://it.wikipedia.org/wiki?curid=4504631", "title": "Gaetano Pilati", "text": "Biografia.\nNato nella frazione Croara nel 1881, si trasfer\u00ec a Firenze nel 1906. Qui dapprima lavor\u00f2 come manovale edile e poi fond\u00f2 una propria impresa. Si iscrisse al Partito Socialista Italiano nel 1910. Antimilitarista, fu tuttavia chiamato alle armi all'inizio della prima guerra mondiale, durante la quale rimase mutilato del braccio sinistro per lo scoppio di una granata ; ricoverato all'istituto ortopedico Rizzoli di Bologna, ebbe modo di dedicarsi al progetto di diversi brevetti per arti artificiali e protesi meccaniche, da un tipo prensile di mano artificiale, di impiego generico, ad una \u201cpinza a ganasce mobili\u201d, adatta a artigiani e operai, ad un\u2019altra pi\u00f9 idonea per manovali e contadini. Studi\u00f2 anche il prototipo di una gamba artificiale. Ma soprattutto si dedic\u00f2 alla istruzione/formazione per l\u2019uso delle protesi.\nNel 1919 divenne segretario generale della Lega proletaria mutilati e Deputato del Regno. Nel 1925 fu una delle vittime della violenta rappresaglia scatenata a Firenze dalle squadre fasciste nella notte tra il 3 e 4 ottobre. Quella notte il ras del capoluogo toscano, Tullio Tamburini, diede l'ordine alle squadre fasciste di eliminare dieci persone tra avvocati, ex deputati socialisti, insegnanti, medici, commercianti, consiglieri comunali di sinistra, in risposta all'uccisione avvenuta nella notte tra il 27 e 28 settembre del fascista Luporini durante un'altra spedizione punitiva nei confronti Napoleone Bandinelli e altri funzionari civili, rei di essere massoni, categoria tra le pi\u00f9 odiate da Luporini. \nIl primo della lista di Tamburini fu proprio l'onorevole Pilati, socialista, massone e mutilato di guerra, il quale venne aggredito in casa da alcuni fascisti componenti della \u00abDisperata\u00bb, \u00abtra le pi\u00f9 feroci e spietate del fascismo fiorentino\u00bb, come scrisse nel 1973 Walter Tobagi nel suo \"Gli anni del manganello\". Dopo aver danneggiato studi, abitazioni e negozi, e aver malmenato innocenti per strada con lo scopo di togliere dalle vie del centro qualsiasi possibile testimone della spedizione che stavano iniziando, i fascisti entrarono in casa di Pilati dalla finestra sorprendendolo in camera da letto; Pilati fu bersaglio di alcuni colpi di pistola ma sopravvisse all'aggressione e fu portato in ospedale, dove per\u00f2 morir\u00e0 pochi giorni dopo a causa delle gravi ferite riportate al ventre. \nL'impressione suscitata dai fatti di Firenze fu enorme; ci fu la pubblica protesta del vescovo, il prefetto fu messo a riposo e il questore trasferito, ma nessuno dei responsabili, noti a tutti, venne arrestato. Il 5 ottobre con lo scopo di minimizzare la gravit\u00e0 dell'episodio e placare la situazione, si rec\u00f2 a Firenze il segretario del partito fascista Roberto Farinacci per volere di Benito Mussolini, il quale ormai da tre anni al potere e non poteva consentire altri episodi del genere. Nonostante la visita di Farinacci, non venne preso nessun provvedimento nei confronti dei responsabili, e solo nel maggio 1927 inizi\u00f2 un processo, che peraltro vide l'assoluzione dei tre aggressori, nonostante la testimonianza della moglie Amedea Landi (1885-1972) che aveva riconosciuto gli assassini, e alla quale sarebbe stata conferita nel 1992 la Medaglia d'oro al valor civile alla memoria.\nOnorificenze.\nCon il grado di sergente conquistava una trincea nemica nel 1917 e veniva nominato \"aiutante di battaglia\"."}
{"id": "4504632", "revid": "54354", "url": "https://it.wikipedia.org/wiki?curid=4504632", "title": "Yushan", "text": ""}
{"id": "4504637", "revid": "314295", "url": "https://it.wikipedia.org/wiki?curid=4504637", "title": "Ancelotta", "text": ""}
{"id": "4504638", "revid": "767487", "url": "https://it.wikipedia.org/wiki?curid=4504638", "title": "L'ultimo bersaglio", "text": "L'ultimo bersaglio (\"Combat Squad\") \u00e8 un film del 1953 diretto da Cy Roth.\n\u00c8 un film di guerra statunitense con John Ireland, Lon McCallister e Hal March. \u00c8 ambientato durante la guerra di Corea.\nProduzione.\nIl film, diretto da Cy Roth su una sceneggiatura di Wyott Ordung (eroe di guerra alla sua prima sceneggiatura), fu prodotto da Jerry Thomas per la Jack Broder Productions e girato da inizio marzo a met\u00e0 marzo 1953. I titoli di lavorazione furono \"Steel Helmet\" e \"Combat\".\nDistribuzione.\nIl film fu distribuito con il titolo \"Combat Squad\" negli Stati Uniti dal 1\u00ba ottobre 1953 dalla Columbia Pictures.\nAltre distribuzioni:\nPromozione.\nLa tagline \u00e8: \"Fury Breaks Loose! \"."}
{"id": "4504640", "revid": "46931", "url": "https://it.wikipedia.org/wiki?curid=4504640", "title": "Combat Squad", "text": ""}
{"id": "4504645", "revid": "61051", "url": "https://it.wikipedia.org/wiki?curid=4504645", "title": "Associazione Calcio Femminile Firenze 2008-2009", "text": "Questa voce raccoglie le informazioni riguardanti l'Associazione Calcio Femminile Firenze nelle competizioni ufficiali della stagione 2008-2009.\nMaglie e sponsor.\nLe tenute di gioco ripropongono i colori della maschile, con tenuta casalinga completamente viola. Lo sponsor principale era Il Gioiello.\nOrganigramma societario.\nTratto dal sito \"Football.it\".\nArea amministrativa\nArea tecnica\nRosa.\nRosa e ruoli tratti dal sito \"Football.it\"."}
{"id": "4504647", "revid": "1342115", "url": "https://it.wikipedia.org/wiki?curid=4504647", "title": "Baldelli", "text": ""}
{"id": "4504649", "revid": "118237003", "url": "https://it.wikipedia.org/wiki?curid=4504649", "title": "Plesk", "text": "Parallels Plesk Panel, pi\u00f9 noto semplicemente come Plesk, \u00e8 un software commerciale proprietario per la gestione di spazi di web hosting.\nStoria.\nPubblicato inizialmente dall'azienda statunitense Plesk Inc., e programmato a Novosibirsk, in Russia, Plesk \u00e8 stato acquistato da SWSoft nel luglio 2003. SWSoft ha rinominato s\u00e9 stessa Parallels nel 2008 (un marchio che era stato precedentemente acquistato dall'azienda stessa).\nSi tratta di uno dei pannelli di gestione hosting pi\u00f9 utilizzati insieme a cPanel."}
{"id": "4504651", "revid": "731245", "url": "https://it.wikipedia.org/wiki?curid=4504651", "title": "EJ Manuel", "text": ""}
{"id": "4504652", "revid": "287204", "url": "https://it.wikipedia.org/wiki?curid=4504652", "title": "Spring Garden (Miami)", "text": "Spring Garden \u00e8 un quartiere residenziale di Miami, nella Contea di Miami-Dade della Florida, negli Stati Uniti d'America. L'area della zona \u00e8 di 0,38\u00a0km\u00b2 e la popolazione nel 2010 di 757 abitanti.\nQuesta parte della citt\u00e0 \u00e8 una delle aree destinate a residenze unifamiliari pi\u00f9 antiche di Miami e della Contea di Miami-Dade.\nGeografia.\nIl quartiere si trova in una penisola triangolare sul fiume Miami e confina ad est con Overtown, a nord con il Civic Center, a sudovest con Little Havana ed a sudest con il Lummus Park Historic District.\n\u00c8 delimitato dalla Dolphin Expressway (Florida State Road 836) a nord, dal Seybold Canal (precedentemente Wagner Creek) e dalla NW 8th Street ad est, dal Miami River a sudovest e dalla West 12th Avenue (Florida State Road 933) ad ovest.\nStoria.\nQuesta are fu abitata inizialmente nei primi anni 1840, quando \"William English\" costru\u00ec negli anni 1840 un mulino per l'estrazione dell'amido dalle zamia integrifolia. Negli anni 1850 \"William Wagner\" ricostru\u00ec un mulino su di un tributario del Miami River che fu successivamente chiamato Wagner. Una sorgente di acqua potabile fu trovata nell'area, che port\u00f2 Henry Flagler a fondare qui nel 1899 la \"Miami Water Company\" (dove \u00e8 attualmente situato l'impianto della \"Miami-Dade Water and Sewer\".\nNel 1918 l'industriale di origini tedesche John Seybold drag\u00f2 il Wagner Creek e costru\u00ec nel ruscello un bacino di manovra, richiedendo agli amministratori dell'area di chiamare il corso d'acqua \"Seybold Canal\". Seybold acquist\u00f2 e parcellizz\u00f2 la penisola a sud della NW 11th Street tra il fiume ed il ruscello per case unifamiliari, costruendo una delle prime comunit\u00e0 di Miami nel boom edilizio in Florida degli anni 1920. Per la vicinanza a Downtown ed al campo di golf del \"Royal Palm Hotel\" (costruito da Henry Flagler nel 1897 come primo hotel di Miami), il quartiere rappresentava una zona residenziale per la fascia alta della popolazione.\nInfrastrutture e trasporti.\nSpring Garden \u00e8 servita dalla metropolitana di Miami con la stazione di Culmer (NW 11th Street e US 441)"}
{"id": "4504658", "revid": "256896", "url": "https://it.wikipedia.org/wiki?curid=4504658", "title": "Federazione Anti-Pirateria Audiovisiva", "text": ""}
{"id": "4504659", "revid": "256896", "url": "https://it.wikipedia.org/wiki?curid=4504659", "title": "Unione Italiana Editoria Audiovisiva", "text": ""}
{"id": "4504660", "revid": "256896", "url": "https://it.wikipedia.org/wiki?curid=4504660", "title": "Sindacato Nazionale Giornalisti Cinematografici Italiani", "text": ""}
{"id": "4504661", "revid": "256896", "url": "https://it.wikipedia.org/wiki?curid=4504661", "title": "Federazione Italiana dei Circoli del Cinema", "text": ""}
{"id": "4504663", "revid": "1374756", "url": "https://it.wikipedia.org/wiki?curid=4504663", "title": "Miquette Giraudy", "text": "\u00c8 nota soprattutto per essere stata diverse volte membro della band di space rock/psichedelico Gong, e per la lunga collaborazione musicale con Steve Hillage, suo compagno anche nella vita privata. Nel 1990, la coppia ha formato System 7, un gruppo \"techno/ambient\" tuttora in attivit\u00e0 in cui si sono alternati anche altri musicisti.\nCarriera cinematografica.\nPrima di intraprendere la carriera musicale, tra la fine degli anni sessanta e l'inizio dei settanta, la Giraudy si dedic\u00f2 al cinema. Con il nome Monique Giraudy, fu prima assistente del regista francese Jackie Raynal e lavor\u00f2 poi per la produzione del film \"More - Di pi\u00f9, ancora di pi\u00f9\" di Barbet Schroeder del 1969. Interpret\u00f2 un'odalisca nella pellicola del 1971 \"Jupiter\" di Jean-Pierre Pr\u00e9vost, dove compare con il nome Marsiale Giraudy. Sempre per Schroeder e con il nome Monique, lavor\u00f2 come attrice nel film \"La Vall\u00e9e\" del 1972. Entrambi questi film di Schroeder sarebbero diventati famosi tra gli appassionati di musica rock per la colonna sonora dei Pink Floyd. Le fu infine affidato il ruolo di editore nel film di Martial Raysse \"Le grand d\u00e9part\", uscito nel 1972.\nCarriera musicale.\nGong.\nLa relazione sentimentale che strinse in quegli anni con il chitarrista \"progressive\" Steve Hillage la port\u00f2 ad abbandonare il cinema e a intraprendere la carriera musicale. Hillage era uno dei principali esponenti della cosiddetta scena di Canterbury e all'inizio del 1973 si era unito ai Gong, gruppo space rock psichedelico guidato dal chitarrista australiano Daevid Allen. Miquette Giraudy entr\u00f2 come cantante nei Gong nel marzo del 1974 al posto di Diane Stewart-Bond, che da qualche mese rimpiazzava la cofondatrice del gruppo Gilli Smyth, alle prese con la maternit\u00e0. Nei mesi successivi, effettu\u00f2 diversi concerti con il gruppo e partecip\u00f2 alle registrazioni di \"You\", il terzo album della \"trilogia di Radio Gnome Invisible\".\nNei concerti successivi entr\u00f2 in pianta stabile nei Gong per sostituire nuovamente la Smyth, che era rientrata per le incisioni di \"You\" e si era poi trasferita in Spagna. Nel settembre del 1974 fu registrato \"Fish Rising\", album di esordio da solista di Hillage, in cui suon\u00f2 gran parte dei musicisti dei Gong; la Giraudy vi prese parte alle percussioni e al glockenspiel. Nell'aprile del 1975 Allen usc\u00ec dai Gong; a Hillage e Giraudy vennero affidati i ruoli dello stesso Allen e della Smyth. La Virgin Records, etichetta discografica del gruppo, assegn\u00f2 in seguito a Pierre Moerlen la guida della band per l'album \"Shamal\", provocando il risentimento di Hillage e Giraudy, che fuoriuscirono nel dicembre del 1975 dopo la tourn\u00e9e promozionale dell'album, nel quale la Giraudy appare in un solo brano come cantante.\nNegli anni che seguirono, la Giraudy collabor\u00f2 negli album e nei concerti di Hillage e della band che questi form\u00f2. I due parteciparono alla prima grande riunione dei Gong, svoltasi a Parigi nel maggio del 1977, ma il gruppo si sarebbe riformato solo nel 1991 senza di loro. Parteciparono alla nuova riunione dei Gong al Melkweg di Amsterdam nel 2006, evento inciso in DVD con la Giraudy al sintetizzatore. Tornarono nei Gong nel 2008 per una serie di concerti che furono il preludio dell'album \"2032\", registrato nel febbraio 2009, il primo dai tempi di \"You\" in cui Hillage e Giraudy incisero in studio come membri del gruppo. Oltre a suonare il sintetizzatore, in \"2032\" la Giraudy compose quattro brani. Verso la fine del 2009, Gong e Steve Hillage Band compirono un lungo tour, suonando spesso assieme.\nCollaborazione con Hillage.\nNei primi due album da solista di Hillage, la Giraudy cant\u00f2 e suon\u00f2 le percussioni, ma a partire dal terzo, \"Motivation Radio\" del 1977, inizi\u00f2 a suonare tastiere e sintetizzatori e a comporre brani. In particolare, nell'album dal vivo di musica strumentale \"Rainbow Dome Musick\" del 1979, il lato A fu scritto e suonato soprattutto dalla Giraudy, mentre il lato B fu realizzato principalmente da Hillage. In tale disco, per la prima volta la coppia speriment\u00f2 la musica \"ambient\".\nDopo che tutti i primi album erano stati accreditati al solo Hillage e dopo alcuni anni di assenza dalle scene musicali, nel 1990 formarono i System 7, un gruppo basato su Giraudy e Hillage nelle cui pubblicazioni hanno ruotato vari musicisti, disc jockey e produttori, e la cui musica viene considerata parte della scena \"ambient/dance\" dell'underground londinese. I System 7, che presero il nome dal sistema operativo della Apple per i computer Macintosh, hanno pubblicato diversi album e sono tuttora in attivit\u00e0. Per pubblicare i propri lavori, negli anni novanta fondarono l'etichetta discografica indipendente A-Wave.\nNel 2005 nacque il progetto Mirror System, che espanse la dimensione \"chillout\" dei System 7 nell'eponimo album di esordio \"Mirror System\", cui fece seguito nel 2010 \"Reflector\", una DJ compilation di brani remissati dei System 7 gi\u00e0 elaborati da DJ come Trentem\u00f8ller, Guy Gerber, Shlomi Aber, Peace Division, Alex Kenji e Bluetech.\nDopo il concerto del 2006 con i Gong al Melkweg di Amsterdam, Hillage, la Giraudy e gli stessi Gong fondarono l'etichetta G-Wave, sussidiaria della A-Wave che pubblica esclusivamente album dei Gong e della Steve Hillage Band."}
{"id": "4504666", "revid": "256896", "url": "https://it.wikipedia.org/wiki?curid=4504666", "title": "Centro Sperimentale di Cinematografia", "text": ""}
{"id": "4504668", "revid": "256896", "url": "https://it.wikipedia.org/wiki?curid=4504668", "title": "Istituto Cinematografico Michelangelo Antonioni", "text": ""}
{"id": "4504669", "revid": "339392", "url": "https://it.wikipedia.org/wiki?curid=4504669", "title": "Semiintero", "text": ""}
{"id": "4504671", "revid": "729019", "url": "https://it.wikipedia.org/wiki?curid=4504671", "title": "Cheratoglobo", "text": "Il cheratoglobo \u00e8 una malattia rara e degenerativa che colpisce la cornea, la quale cambia forma e assume un aspetto sferoidale e sporgente, associato ad un estremo assottigliamento della stessa. \u00c8 una forma pi\u00f9 rara del cheratocono e, come quest'ultimo, colpisce generalmente entrambi gli occhi, manifestandosi nel periodo adolescenziale e progredendo fino ai quarant'anni circa.\nCome nel caso del cheratocono, non sono ancora chiare le cause che portano all'insorgenza di questa malattia, che viente talvolta assimilata alla \"megalocornea\", tuttavia \u00e8 opinione diffusa che si tratti di una malattia congenita. Il cheratoglobo viene trattato con la stessa chirurgia conservativa del cheratocono e, a seconda del quadro clinico, possono essere utilizzati gli Inserti intracorneali (ICRS), la Mini Cheratotomia Radiale Asimmetrica (M.A.R.K.), il Cross-linking o, nei casi pi\u00f9 evoluti, un esteso trapianto di cornea. Se non trattato per tempo, pu\u00f2 portare alla perforazione di una o pi\u00f9 parti della cornea, pu\u00f2 essere diagnosticato da una visita del medico oculista."}
{"id": "4504675", "revid": "478814", "url": "https://it.wikipedia.org/wiki?curid=4504675", "title": "Monique Giraudy", "text": ""}
{"id": "4504679", "revid": "599013", "url": "https://it.wikipedia.org/wiki?curid=4504679", "title": "Rivista di filosofia", "text": "La \u00abRivista di filosofia\u00bb, che ha celebrato nel 2009 il centesimo anniversario, \u00e8 pubblicata da il Mulino di Bologna e diretta da Massimo Mori; ha nel comitato di direzione Andrea Cantini, Ettore Casari, Paolo Casini, Massimo Ferrari, Luca Fonnesu, Simone Gozzano, Antonello La Vergata, Eugenio Lecaldano, Alberto Pasquinelli, Paolo Rossi, Pietro Rossi, Salvatore Veca e Carlo Augusto Viano.\nOgni anno sul primo fascicolo viene ospitata una conferenza, affidata a studiosi scelti, detta \u00abLettura Martinetti\u00bb, in ricordo di uno dei padri illustri della rivista Piero Martinetti.\nStoria.\nLa \u00abRivista di filosofia\u00bb fu fondata nel 1909 come organo della Societ\u00e0 filosofica italiana e in continuazione della \u00abRivista filosofica\u00bb gi\u00e0 di Carlo Cantoni, neocriticista, e della \u00abRivista di filosofia e scienze affini\u00bb di Giovanni Marchesini, di orientamento positivista, entrambe cessate nel 1908 e per cos\u00ec dire confluite nella nuova rivista. Il primo editore fu A.F. Formiggini a Modena. Nel comitato di redazione figuravano Adolfo Faggi, Erminio Juvalta, Giovanni Vailati, Alessandro Levi, Giovanni Marchesini, Luigi Valli, Bernardino Varisco. La prima annata usc\u00ec in tre fascicoli bimestrali e due trimestrali.\nDal 1926 alla seconda guerra mondiale l'ispiratore principale, sebbene non ne fosse ufficialmente il direttore, fu Piero Martinetti. Vi collaboravano Cesare Goretti, Giulio Grasselli, Ennio Carando e soprattutto Gioele Solari, che vi introdusse i giovani neoilluministi Norberto Bobbio e Ludovico Geymonat. La direzione venne poi assunta nel 1952 da Nicola Abbagnano e Norberto Bobbio. Dal 2006 il direttore \u00e8 Massimo Mori."}
{"id": "4504680", "revid": "4711", "url": "https://it.wikipedia.org/wiki?curid=4504680", "title": "New Orleans Hornets", "text": ""}
{"id": "4504686", "revid": "1373765", "url": "https://it.wikipedia.org/wiki?curid=4504686", "title": "Antonella Incerti", "text": "Carriera politica.\nIl 23 aprile 1995 viene eletta consigliere comunale di Albinea per il Partito Democratico della Sinistra. Dal 16 luglio 1999 al 13 giugno 2004 ricopre la carica di assessore nella giunta comunale di Albinea. Il 13 giugno 2004 \u00e8 eletta sindaco di Albinea in rappresentanza di una Lista Civica di Centro-sinistra. Alle elezioni comunali dell'8 giugno 2009 viene riconfermata alla carica di primo cittadino.\nElezione a deputato.\nIl 30 dicembre 2012 vince le Primarie indette dal Partito Democratico nella Provincia di Reggio Emilia con 8627 preferenze. Questo risultato la porter\u00e0 ad essere terza nella lista regionale dei candidati del Partito Democratico alla Camera dei Deputati, dietro Dario Franceschini e Andrea De Maria. Nelle elezioni del 24 e 25 febbraio 2013 viene eletta alla Camera dei Deputati ed entra a far parte della IX Commissione Lavoro.\nIl 4 maggio 2015 \u00e8 tra coloro che si astiene dal votare l'Italicum, la nuova legge elettorale approvata dalla Camera.\nNel 2018 viene rieletta deputata nel collegio uninominale di Scandiano."}
{"id": "4504687", "revid": "1498232", "url": "https://it.wikipedia.org/wiki?curid=4504687", "title": "Raffineria di Milazzo", "text": "La Raffineria di Milazzo \u00e8 sita in Sicilia, tra Milazzo e San Filippo del Mela, nella citt\u00e0 metropolitana di Messina, ed \u00e8 installata su un'area di circa 212 ettari. Il pacchetto azionario, nel 2013, \u00e8 detenuto al 50% da Eni e Kuwait Petroleum Italia.\nPer il rifornimento di greggio e semilavorati e per la successiva distribuzione dei prodotti finiti, l'impianto si avvale del vicino porto commerciale.\nStoria.\nNel 1957 nacque la societ\u00e0 \"Mediterranea Raffineria Siciliana Petroli S.p.A.\" ad opera del gruppo Monti, e la raffineria fu inaugurata nell'ottobre 1961 rimanendo in esercizio fino al 1979 quando fu messa fuori produzione in seguito alla crisi energetica scoppiata in seguito alla rivoluzione iraniana che determin\u00f2 il rialzo improvviso e notevole del prezzo del petrolio.\nSoltanto nel mese di marzo 1982 l'Agip Petroli rilev\u00f2 il pacchetto azionario della Mediterranea e, dopo una profonda ristrutturazione necessaria per mettere in funzione l'impianto dopo diversi anni di fermata, mise nuovamente in esercizio la raffineria.\nIl 3 giugno 1993, un'esplosione avvenuta all'interno dell'impianto provoc\u00f2 la morte di sette operai. L'incidente fu oggetto di interrogazione parlamentare.\nAlla fine del 1996, quando la societ\u00e0 aveva gi\u00e0 cambiato la denominazione in \"Raffineria di Milazzo\", divenne una societ\u00e0 congiunta fra Agip Petroli e Kuwait Petroleum Italia; all'epoca la raffineria aveva una capacit\u00e0 di oltre 20 milioni di tonnellate annue di petrolio, mentre erano pi\u00f9 limitate le capacit\u00e0 di conversione in benzina e gasolio.\nI nuovi proprietari avviarono, dagli anni novanta, una profonda ristrutturazione dell'impianto per adeguarlo alle nuove tecnologie e alle nuove leggi anti inquinamento. La raffineria ha anche mutato nel tempo i suoi processi di raffinazione privilegiando la produzione di prodotti leggeri (benzine, gasolio e cherosene) invece di olio combustibile non pi\u00f9 richiesto dal mercato.\nNel 2013 l'impianto ha una capacit\u00e0 di raffinazione di circa 10 milioni di tonnellate di greggio all'anno e gran parte dei prodotti, finiti e semilavorati, viene spedito via mare dal porto petroli di Milazzo.\nIl 27 settembre 2014, alle ore 00:30, scoppi\u00f2 un incendio di dimensioni impressionanti in un enorme serbatoio metallico a tetto galleggiate (il serbatoio TK513) del diametro di oltre 90 metri ed alto 20, provocando fiamme alte centinaia di metri, visibili da molti chilometri di distanza e seminando il panico tra i cittadini milazzesi e dei paesi limitrofi. Le fiamme si estinsero solo circa una settimana dopo, esaurendo tutto il carburante all'interno del serbatoio (Virgin nafta). Per tipologia e dimensioni di incendio, si tratt\u00f2 del secondo caso (il primo, un'esplosione di un serbatoio di analoghe dimensioni, fu nel 1989 a Houston nel Texas) a livello mondiale. A seguito del gravissimo incendio la locale Procura del Tribunale incaric\u00f2 un team di consulenti (un ingegnere, il prof. Antonio Barcellona dell'Universit\u00e0 di Palermo, una squadra di VVF oltre ai militari della locale Capitaneria di porto), per ricostruire la dinamica dell'incidente ed individuare le responsabilit\u00e0. Il processo, che vede imputati i massimi dirigenti della raffineria, \u00e8 ancora in corso.\nIl bilancio di sostenibilit\u00e0, validato dagli organi esterni, riporta che nel 2018 lo stabilimento ha 638 dipendenti. Inoltre con l'indotto permette di lavorare a 1.114 operatori esterni. Nei periodi di fermata si raggiungono fino a 2.000 unit\u00e0 per un totale di quasi 4.000 lavoratori attivi su turni e orario giornaliero.\nNegli anni tra il 2013 e il 2018 gli investimenti sono stati di 552 milioni di euro."}
{"id": "4504690", "revid": "124937584", "url": "https://it.wikipedia.org/wiki?curid=4504690", "title": "Carlo Galli (politico)", "text": "Biografia.\nNel 1972 si laurea in Filosofia con Felice Battaglia, presso l'Universit\u00e0 di Bologna, dove inizia la propria carriera accademica divenendo nel 1978 assistente ordinario di Storia delle dottrine politiche. Dal 1983 al 1999 \u00e8 professore associato di Storia del pensiero politico contemporaneo presso la facolt\u00e0 di Scienze Politiche dell'Universit\u00e0 di Bologna, e poi fino al 2003 \u00e8 professore di Storia delle dottrine politiche e preside della facolt\u00e0 di Scienze Politiche - sede di Forl\u00ec.\nDal 2004 \u00e8 professore ordinario presso il Dipartimento di Storia, Culture, Civilt\u00e0 dell'Universit\u00e0 di Bologna.\nDal 1985 al 1990 \u00e8 stato nella redazione della rivista \u00abil Mulino\u00bb, e dal 2006 al 2009 ha fatto parte della direzione. Nel 1987 \u00e8 stato fra i fondatori della rivista \u00abFilosofia politica\u00bb, della quale \u00e8 direttore. Dal 2006 al 2012 \u00e8 stato presidente del consiglio editoriale della casa editrice il Mulino. Dal 2008 al 2012 \u00e8 stato presidente della classe di Scienze Morali dell'Accademia delle Scienze di Bologna. \u00c8 presidente, dal 2009, della Fondazione Gramsci Emilia-Romagna. Ha ideato e dirige numerose collane scientifiche presso editori come il Mulino e Laterza. Ha partecipato a convegni e seminari in diverse Universit\u00e0 europee, statunitensi e sudamericane. Ha diretto l\"'Enciclopedia del pensiero politico\" (Roma - Bari, Laterza, 2000, II ed. 2005). Collabora con periodici culturali e politici in Italia e all'estero, ed \u00e8 editorialista politico per alcuni dei pi\u00f9 importanti quotidiani nazionali. Dal 2018 fa parte del Comitato direttivo dell'Associazione di cultura e politica \"il Mulino\".\nAttento interprete del pensiero politico moderno e contemporaneo, nei suoi studi si \u00e8 confrontato con gli autori seminali e terminali della modernit\u00e0, pubblicando volumi e saggi - tradotti nelle principali lingue europee - su Machiavelli, Hobbes, sui controrivoluzionari cattolici, su Weber, Schmitt, Arendt, Strauss, Voegelin, L\u00f6with e sulla Scuola di Francoforte. Di J\u00fcnger, Schmitt e Vitoria ha anche tradotto e curato numerosi testi.\nLa sua ricerca lo ha condotto, inoltre, a indagare le categorie filosofiche e politiche moderne nella loro trasformazione storico-concettuale in rapporto alle svolte di rilevanza epocale per la storia contemporanea, con una particolare attenzione alle differenze specifiche e alle novit\u00e0 dell'\u00e8ra globale. Si \u00e8, pertanto, dedicato ad una serie di ricerche su alcuni concetti-chiave della moderna razionalit\u00e0 politica (autorit\u00e0, rappresentanza, tecnica, Stato, guerra, etica, natura, politica, paura, totalitarismo, modernit\u00e0, globalizzazione, multiculturalismo, destra/sinistra, democrazia, teologia politica).\nAlla sua professione di studioso del pensiero politico ha affiancato, negli ultimi anni e nel solco di un sempre pi\u00f9 vivace impegno politico, un'importante attivit\u00e0 intellettuale identificata dal filo rosso che lega le sue ultime opere (\"Perch\u00e9 ancora destra e sinistra\", \"Il disagio della democrazia\", \"I riluttanti\", \"Sinistra\", \"Abbicc\u00ec della cronaca politica\", \"Itinerario nelle crisi\", \"Democrazia senza popolo\") alla sua produzione di editorialista e pubblicista, e che \u2013 muovendo dalla tensione fra una ricerca dell'origine degli apparati categoriali della modernit\u00e0 e i dettagli messi a fuoco per decifrare criticamente il presente \u2013 costituiscono le tappe di un complesso e articolato percorso di riflessione sulla politica.\nCarriera politica.\nAlle elezioni politiche del 2013 \u00e8 eletto deputato della XVII legislatura della Repubblica Italiana nella circoscrizione XI Emilia Romagna per il Partito Democratico. Dal 7 maggio 2013 al 25 novembre 2015 fa parte della IV Commissione (Difesa); dal 26 novembre 2015 al 29 luglio 2016 \u00e8 componente della VII Commissione (Cultura, Scienza e Istruzione)]; dal 4 agosto 2016 rientra nella IV Commissione (Difesa). Dal 1\u00ba ottobre 2014 fa parte della Commissione parlamentare di inchiesta sul rapimento e sulla morte di Aldo Moro. \nUscito dal Pd, dal 6 novembre 2015 al 28 febbraio 2017 fa parte del Gruppo parlamentare alla Camera Sinistra Italiana - Sinistra Ecologia Libert\u00e0. Il 28 febbraio 2017 aderisce come indipendente al Gruppo parlamentare alla Camera Articolo 1 - Movimento Democratico e Progressista. Decide di non ricandidarsi alle elezioni politiche del 4 marzo 2018 e torna a insegnare all'Universit\u00e0. \nDal 1\u00ba settembre 2018 \u00e8 Professore dell'Alma Mater Universit\u00e0 di Bologna.\nNel 2020 la casa editrice \u00abil Mulino\u00bb ha pubblicato \"Figure del potere. Saggi in onore di Carlo Galli\", a cura di Maria Laura Lanzillo e Raffaele Laudani, che raccoglie interventi di allievi e colleghi in omaggio all'attivit\u00e0 scientifica dello studioso."}
{"id": "4504692", "revid": "767487", "url": "https://it.wikipedia.org/wiki?curid=4504692", "title": "Marilena Fabbri", "text": "Biografia.\nCarriera politica.\nHa conseguito la maturit\u00e0 scientifica e la laurea in Giurisprudenza. Assunta come Funzionario \u2013 specialista in consulenza giuridica e procedimenti amministrativi della Regione Emilia-Romagna, sposata con 2 figli.\nInizia il suo impegno politico giovanissima nel 1986 nel Movimento Federalista Europeo e subito diventa parte attiva della vita politica del suo Comune Sasso Marconi. Si candida come indipendente nelle liste del PCI e viene eletta consigliere comunale nel 1990, viene poi nominata Assessore alla sanit\u00e0, servizi sociali, servizi scolastici e giovani, carica che ricopre dal 1992 al 1995.\nNel 1999 si candida a Sindaco di Sasso Marconi, carica che ricoprir\u00e0 per due mandati dal 1999 al 2009. Durante il suo mandato da Sindaco: Consigliere della Comunit\u00e0 Montana 5 Valli Bolognesi dal 1995 al 2009 e Assessore dal 1999 al 2004; coordinatrice dei Sindaci nella fase di avvio dei lavori autostradali di ampliamento in terza corsia e di Variante al valico appenninico Tosco-Emiliano (1999-2004); Coordinatrice dei Sindaci del Distretto Socio-Sanitario di Casalecchio di Reno (1999-2006); tra i primi Sindaci a scegliere la modalit\u00e0 di raccolta porta a porta dei rifiuti (2007).\nTra i fondatori e membro della Giuria del Premio \u201cCitt\u00e0 di Sasso Marconi\u201d- \u201cLa Comunicazione per lo sviluppo dei diritti di cittadinanza e di democrazia\u201d.\nConsigliere e Vice presidente del Gruppo PD della Provincia di Bologna dal 2009 al 2013, segue in particolare i seguenti temi: Affari Istituzionali, Bilancio, Personale, Pianificazione Territoriale Ambiente e Welfare.\nDal 2010 al 30 aprile 2013 Presidente del Consiglio di Amministrazione della costituenda Azienda Speciale Consortile per la gestione associata dei servizi alla persona dei 9 Comuni del Distretto socio-sanitario di Casalecchio di Reno, denominata \u201cASC- Insieme\u201d. Membro del Consiglio di Amministrazione fino al 31 dicembre 2014 (dalla elezione in parlamento ha rinunciato a qualsiasi emolumento legato a questa carica).\nGi\u00e0 componente dell'Assemblea nazionale costituente del PD, della Direzione provinciale PD di Bologna, dell'Assemblea Regionale del Partito Democratico dell'Emilia-Romagna. Gi\u00e0 responsabile Welfare e Salute, segreteria regionale PD Emilia-Romagna. Dal 17 marzo 2019 membro della Commissione Nazionale di Garanzia del PD. Iscritta all'ANPI e donatrice sangue AVIS.\nElezione a deputato.\nNel dicembre 2012 partecipa alle primarie per i Parlamentari PD risultando prima tra le donne nella Provincia di Bologna e terza assoluta in Emilia Romagna con 8.107 preferenze.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XI Emilia Romagna.\nFa parte della I Commissione Affari Costituzionali, del Comitato per la Legislazione e del Comitato per i procedimenti d'accusa.\nIl 4 maggio 2015 \u00e8 tra coloro che si astiene dal votare l'Italicum, la nuova legge elettorale approvata dalla Camera.\nRelatrice e autrice della proposta di legge per l'acquisto della cittadinanza da parte dei minori nati in Italia da genitori stranieri o formati in Italia (cd. legge sullo \"ius soli\" e \"ius culturae\") approvata alla Camera dei Deputati il 13 ottobre 2015. Trasmesso al Senato (A.S. 2092), il provvedimento non ha concluso il suo iter prima dello scioglimento delle Camere."}
{"id": "4504693", "revid": "767487", "url": "https://it.wikipedia.org/wiki?curid=4504693", "title": "Patrizia Maestri", "text": "Biografia.\nSposata e con una figlia. Dopo il diploma, inizia a lavorare in Upim. Intraprende subito l'attivit\u00e0 sindacale come delegata e dopo qualche anno entra nella Cgil come responsabile del coordinamento femminile. Per quattro anni \u00e8 componente del centro di parit\u00e0 provinciale di Parma. In seguito \u00e8 Segretaria Generale della categoria del commercio, componente di segreteria confederale con delega al mercato del lavoro, segretaria generale del sindacato pensionati e infine segretaria generale della camera del lavoro di Parma, .\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XI Emilia Romagna."}
{"id": "4504695", "revid": "372624", "url": "https://it.wikipedia.org/wiki?curid=4504695", "title": "Emma Petitti", "text": "\u00c8 stata membro della Camera dei deputati dal 2013 al 2015 e assessore al Bilancio e al Riordino Istituzionale della Regione Emilia-Romagna dal 2014 al 2020, presieduta da Stefano Bonaccini.\nBiografia.\nNata a Rimini nel 1970, si \u00e8 laureata in Filosofia all'Universit\u00e0 di Bologna con uno studio a carattere epistemologico dedicato a \"Donne e Scienza\", si \u00e8 occupata per anni di formazione e progettazione. Dalla fine degli anni '90 ha svolto varie attivit\u00e0 di ricerca e formazione inerenti al settore della progettazione europea, conseguendo il master AICCRE in Europrogettazione e sviluppando particolari competenze nell'ambito delle politiche di genere. Per gli studi realizzati su \"Donne e Tecnologia\" ha conseguito nel 2002 la Borsa di studio \u201cDonne e ricerca\u201d e il premio \u201cMarisa Bellisario\u201d, ricevuti in occasione del II convegno internazionale \u201cDonne, Economia e Potere\u201d.\nIn ambito regionale ha collaborato con l'Universit\u00e0 di Bologna e il Centro di documentazione delle donne di Bologna alla progettazione dell'Istituto per le Strategie di Genere, al programma \u201cPortico - Pari opportunit\u00e0/tecnologie /comunicazione per l'occupazione\u201d, alla realizzazione della Scuola di Politica femminile \u201cHannah Arendt\u201d e ai progetti \u201cGenere e Governance\u201d dedicati alle politiche di armonizzazione relative all'utilizzo di Spazi e tempi urbani.\nHa collaborato con Pubbliche amministrazioni e associazioni nell'organizzazione di attivit\u00e0 culturali e formative, curando dal 2004 al 2006 le iniziative e i progetti della Casa delle Donne di Rimini.\nAttivit\u00e0 politica.\nConsiglio comunale di Rimini.\nAlle elezioni amministrative del 2006 \u00e8 stata eletta in Consiglio comunale di Rimini con la lista elettorale de L'Ulivo, ricoprendo la carica di Presidente della Commissione consiliare Cultura, sotto l'amministrazione di Alberto Ravaioli.\nNel giugno del 2010 \u00e8 stata eletta segretaria del Partito Democratico nella sezione di Rimini e l'anno successivo, alle amministrative del 2011 \u00e8 stata riconfermata consigliere comunale con quasi 900 preferenze. Il successivo 2 ottobre 2011 \u00e8 stata eletta segretario provinciale del PD di Rimini.\nDeputata ed assessore regionale.\nAlle elezioni politiche del 24-25 febbraio 2013 viene candidata alla Camera dei deputati, tra le liste del Partito Democratico nella circoscrizione Emilia-Romagna, dove viene eletta deputata nella XVII legislatura, durante la quale ha fatto parte della 10\u00aa Commissione permanente Attivit\u00e0 produttive, Commercio e Turismo.\nIl 29 dicembre 2014, in seguito alle elezioni regionali in Emilia-Romagna del 2014, il neoeletto presidente Stefano Bonaccini la nomina assessore con deleghe regionali al bilancio, riordino istituzionale, risorse umane e pari opportunit\u00e0 nella sua giunta regionale.\nDi conseguenza il 12 gennaio 2015 si dimette dalla Camera dei deputati, venendo sostituita da Paola Boldrini.\nA marzo del 2019, in seguito alla elezione di Nicola Zingaretti come segretario del Partito Democratico, viene eletta nella Direzione Nazionale del Partito Democratico.\nPresidente dell'Assemblea legislativa dell'Emilia-Romagna.\nIn occasione delle elezioni regionali in Emilia-Romagna del 2020 viene eletta consigliere regionale nella circoscrizione di Rimini con 8.000 voti. Il 28 febbraio 2020 viene eletta presidente dell'Assemblea legislativa dell'Emilia-Romagna con 48 voti a favore e 1 astenuto, succedendo a Simonetta Saliera.\nIn vista delle elezioni amministrative del 2021, annuncia in una nota l'intenzione di candidarsi a sindaco di Rimini, ottenendo l'appoggio della politologa Nadia Urbinati, l'europarlamentare Elisabetta Gualmini e del movimento delle sardine. Ma il PD e il centro-sinistra alla fino converge sulla candidatura di Jamil Sadegholvaad, assessore al Commercio uscente di Rimini."}
{"id": "4504699", "revid": "122287990", "url": "https://it.wikipedia.org/wiki?curid=4504699", "title": "Marco Di Maio", "text": " Deputato del Partito Democratico nella XVII legislatura, nel settembre 2019 segue Matteo Renzi in Italia Viva\nBiografia.\nInizia l'attivit\u00e0 giornalistica nel 1998 come collaboratore dell'emittente radiofonica Radio Explora Forl\u00ec per cui cura la redazione dei giornali radio. Dopo tre anni di collaborazione esterna sugli eventi sportivi, dal gennaio 2002 inizia a lavorare al Corriere Romagna (redazione di Forl\u00ec) occupandosi di cronaca e attualit\u00e0.\nNel novembre 2003 fonda il sito romagnaoggi.it, di cui diverr\u00e0 direttore responsabile nell'aprile del 2004. Ricopre questa carica fino al 31 dicembre 2009, restando per\u00f2 amministratore della testata fino al marzo 2013.\nNel marzo 2009 \u00e8 eletto alla guida dell'Anso (Associazione nazionale stampa on-line) che riunisce editori di giornali on-line a carattere locale in Italia, di cui rimane presidente fino al giugno 2012.\nAttivit\u00e0 politica.\nNell'aprile 2005 \u00e8 eletto componente del comitato di quartiere Carpinello-Villa Rotta-Castellaccio di Forl\u00ec (elezioni che a Forl\u00ec si svolgono senza simboli di partito). Successivamente, il comitato lo nomina vice coordinatore, carica che mantiene fino all'aprile 2008. Nel giugno 2009 viene eletto in consiglio comunale a Forl\u00ec nella lista del Partito Democratico, come secondo degli eletti tra tutti i candidati di tutte le liste con 588 preferenze. Dopo essere stato segretario del circolo Pd della Cervese dal gennaio 2008 al gennaio 2010, il 27 gennaio 2010 \u00e8 eletto segretario territoriale del Partito Democratico nel comprensorio forlivese.\nDeputato.\nDopo il sostegno a Matteo Renzi nelle elezioni primarie del centrosinistra del 2012, decide di candidarsi a quelle per i parlamentari nella provincia di Forl\u00ec. Arriva primo raccogliendo 3.932 voti, e viene candidato al 13\u00ba posto nella lista del Partito Democratico nella circoscrizione XI Emilia-Romagna. Alle elezioni politiche del 2013 risulta eletto deputato della XVII legislatura della Repubblica Italiana. \u00c8 membro della Commissione Finanze e di quella degli Affari Costituzionali.\nFa parte dell'associazione politico-culturale giovanile \"FutureDem\" ed \u00e8 Segretario del gruppo PD alla Camera.\nNelle successive elezioni politiche del 2018, viene rieletto alla Camera nel collegio uninominale di Forl\u00ec-Faenza, battendo con il 32,7% la candidata del centrodestra, ferma al 31,1%. \u00c8 nuovamente parte della Commissione I Affari Costituzionali, di cui divenne Segretario.\nNel settembre 2019 decide di seguire Matteo Renzi nel neonato partito Italia Viva lasciando il PD."}
{"id": "4504703", "revid": "767487", "url": "https://it.wikipedia.org/wiki?curid=4504703", "title": "Daniele Montroni", "text": "Biografia.\nSposato con un figlio. Dopo la maturit\u00e0, lavora per tre anni nel settore elettromeccanico; nello stesso periodo inizia la sua esperienza politica nella Federazione del PCI di Imola che termina nel 1991 con il suo passaggio al Partito Democratico della Sinistra, nello stesso anno inizia l'attivit\u00e0 lavorativa presso la societ\u00e0 Manutencoop Bologna.\nNel 1985 \u00e8 eletto Consigliere Comunale a Mordano per il PCI, viene rieletto nel 1990. Viene eletto Sindaco nello stesso Comune nel 1995, carica ricoperta fino al 1999. Nel giugno dello stesso anno viene nominato Assessore ad Imola dal sindaco Massimo Marchignoli che gli assegna le deleghe ai Lavori Pubblici, Viabilit\u00e0 e Trasporti, Polizia Municipale, Patrimonio; incarico riconfermato dopo le elezioni del giugno 2004, con deleghe a Qualit\u00e0 Territoriale Urbana, Mobilit\u00e0, Patrimonio.\nDal settembre 2003 fino ad agosto 2011 \u00e8 membro del C.d.A. della Societ\u00e0 Reti e Mobilit\u00e0 - Agenzia per la mobilit\u00e0 e il trasporto pubblico locale di Bologna.\nDopo le elezioni del 2008, il nuovo sindaco Daniele Manca lo nomina Assessore a Pianificazione Territoriale, Mobilit\u00e0, Affari Istituzionali, Autodromo, Rapporti con Hera e societ\u00e0 partecipate. Il 25 giugno 2009 rassegna le dimissioni da Assessore per diventare presidente del Con.Ami e consigliere in Hera S.p.A, Acantho S.p.A e Hera Comm Marche.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XI Emilia Romagna."}
{"id": "4504704", "revid": "122512474", "url": "https://it.wikipedia.org/wiki?curid=4504704", "title": "Alessandro Bratti", "text": "Biografia.\nLaureato con lode in Scienze Agrarie, PHD in Entomologia agraria, ha svolto attivit\u00e0 di ricerca in Italia (Universit\u00e0 di Bologna) e all'estero (U.S.D.A a Weslaco, Texas). Dal novembre 2001 \u00e8 Ricercatore presso l'Universit\u00e0 di Ferrara, dove insegna Sviluppo sostenibile e contabilit\u00e0 ambientale.\nEletto Consigliere comunale a Ferrara nel 1990, dal 1994 al 2006 \u00e8 stato Assessore del Comune di Ferrara nella III e IV giunta Soffritti e nella I e II giunta Sateriale.\nDal febbraio 2006 all'aprile 2008 ricopre il ruolo di Direttore generale di ARPA Emilia-Romagna. Ha fatto parte di molti gruppi di lavoro e commissioni nazionali e internazionali e ha scritto diversi libri sui temi della sostenibilit\u00e0.\nDal Luglio 2014 \u00e8 Presidente Nazionale degli Ecologisti democratici. Appassionato di Pallavolo \u00e8 stato in Nazionale Juniores dal 1975 al 1977. Ha partecipato ai campionati europei juniores nel 1977 a Montpellier.\n\u00c8 stato in Nazionale Under 23 fino al 1980. Ha vinto due campionati nazionali universitari con il Cus Bologna. Oggi \u00e8 vicepresidente della Societ\u00e0 4 Torri Ferrara.\nElezione a deputato.\nAlle elezioni politiche del 2008 viene eletto alla Camera dei Deputati, nella circoscrizione Emilia-Romagna, tra le file del Partito Democratico.\n\u00c8 stato componente della VIII Commissione (Ambiente, territorio e lavori pubblici) e della Commissione Parlamentare d'Inchiesta sulle attivit\u00e0 illecite connesse al ciclo dei rifiuti.\nAlle elezioni politiche del 2013 viene rieletto deputato.\nDal settembre del 2014 \u00e8 presidente della Commissione Bicamerale sul traffico illecito dei rifiuti (commissione ecomafie).\nDirettore generale ISPRA.\nIl 9 novembre 2017 viene nominato nuovo direttore generale dell'ISPRA (\"Istituto superiore per la protezione e la ricerca ambientale\").\nPer tale motivo il 22 novembre 2017 si dimette dalla carica di deputato, venendo sostituito da Veronica Zanetti.\nNel Marzo 2018 \u00e8 stato nominato presso il Comitato di Indirizzo dell'Agenzia Italia Meteo\nVicepresidente EEA (Agenzia europea per l'ambiente)\nNel Dicembre 2018 \u00e8 stato nominato Vicepresidente dell'Agenzia "}
{"id": "4504705", "revid": "2096950", "url": "https://it.wikipedia.org/wiki?curid=4504705", "title": "Alberto Pagani (politico)", "text": "Biografia.\nLaureato in Scienze Politiche, \u00e8 docente a contratto di \"Sociologia dell'organizzazione\" presso l'Universit\u00e0 degli Studi di Urbino.\n\u00c8 stato segretario DS di Alfonsine e di Lugo, paesi nei quali \u00e8 anche stato consigliere comunale, ad Alfonsine dal 1990 al 1999 e a Lugo, dove ha ricoperto la carica di presidente del Consiglio comunale, dal 2004 al 2009.\n\u00c8 stato coordinatore provinciale della Segreteria DS di Ravenna.\nEletto coordinatore provinciale provvisorio del Partito Democratico a novembre 2007 e riconfermato nel febbraio 2008.\nIl 28 maggio 2010 \u00e8 stato rieletto segretario provinciale del PD Ravenna.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XI Emilia-Romagna.\nNel 2018 \u00e8 stato rieletto deputato nel collegio uninominale di Ravenna."}
{"id": "4504706", "revid": "857769", "url": "https://it.wikipedia.org/wiki?curid=4504706", "title": "Tomas Koch", "text": ""}
{"id": "4504707", "revid": "857769", "url": "https://it.wikipedia.org/wiki?curid=4504707", "title": "Tomaz Koch", "text": ""}
{"id": "4504708", "revid": "767487", "url": "https://it.wikipedia.org/wiki?curid=4504708", "title": "Paolo Gandolfi", "text": "Biografia.\nNato nel 1966 a Reggio Emilia, si \u00e8 laureato in Architettura presso l'Istituto Universitario di Architettura di Venezia. Nell'anno accademico 1990/91 segue i corsi di architettura presso la University of Newcastle upon Tyne. Dal 1992 al 1994 \u00e8 membro del Senato Accademico dell'IUAV e Presidente del Senato degli Studenti della stessa universit\u00e0. Sposato, ha due figli. Comincia a lavorare nel 1995 vendendo libri Garzanti, per poi fondare nel 1996 uno studio professionale specializzato in architettura, progettazione ambientale e urbanistica. Membro del Consiglio dell'Ordine degli Architetti dalla provincia di Reggio Emilia dal 1997 al 1999. Dal 2000 al 2007 ha lavorarato come dirigente nella pubblica amministrazione sui temi della pianificazione, trasporti e dell'ambiente. Tra il 1997 e il 2007 ha tenuto un corso di Progettazione Urbana come professore a contratto all'Universit\u00e0 di Ferrara.\nHa iniziato a impegnarsi politicamente a Venezia, da studente universitario, sulla riforma dell'universit\u00e0 (riforma Ruberti), sul nuovo Statuto dell'IUAV e nella protesta contro tangentopoli. Nel 1993 \u00e8 stato attivista per l'elezione di Massimo Cacciari a Sindaco di Venezia. Dopo la laurea \u00e8 tornato a Reggio Emilia, dove ha portato avanti l'impegno politico volontario per il Movimento per l'Ulivo, i Democratici di Sinistra e infine per contribuire alla nascita del Partito Democratico.\n\u00c8 stato Assessore alla Mobilit\u00e0, alle Infrastrutture e ai Lavori pubblici del comune di Reggio Emilia, tra il 2007 e il 2013 nella I e II giunta Delrio.\nElezione deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XI Emilia Romagna.\n\u00c8 membro della IX Commissione Trasporti e Telecomunicazioni e della Commissione Parlamentare di Inchiesta sulle condizioni di sicurezza e sullo stato di degrado delle citt\u00e0 e delle loro periferie.\nSi occupa prevalentemente di mobilit\u00e0 sostenibile, mobilit\u00e0 urbana, sicurezza stradale, trasporto pubblico locale e trasporto ferroviario.\n\u00c8 stato relatore della legge per l'istituzione del reato di omicidio stradale, della pdl delega per la riforma del Codice della Strada, del parere al decreto legislativo sui servizi pubblici locali. \u00c8 relatore della pdl sulla mobilit\u00e0 ciclistica."}
{"id": "4504712", "revid": "767487", "url": "https://it.wikipedia.org/wiki?curid=4504712", "title": "Tiziano Arlotti", "text": "Biografia.\nSposato con due figli. Dopo il diploma magistrale, ha alternato il lavoro all'impegno sindacale, sociale e politico. Per tredici anni \u00e8 stato sindacalista CISL, prima Segretario della Provincia di Rimini e poi Segretario Regionale.\nHa fondato l'Associazione Lavoratori Frontalieri presso la Repubblica di San Marino di cui \u00e8 stato Presidente.\nCome amministratore, ha ricoperto gli incarichi di Presidente Iacp, Assessore Comunale ai Lavori Pubblici nella giunta comunale di Rimini dal 1999 al 2006 (I e II Giunta Ravaioli) e, nello stesso comune, Consigliere Comunale per L'Ulivo dal 2006 al 2011. Oggi \u00e8 impiegato presso un consorzio di imprese cooperative. Fin da giovanissimo ha iniziato ad occuparsi di ricerche archeologiche, storiche ed archivistiche. Giornalista Pubblicista, iscritto all'Ordine, dal 2007 conduce su Rete8VGA Telerimini la trasmissione \u201cIn zir par la Rumagna\u201d e ha ideato e tuttora conduce \u201cI nostri Tesori\u201d per la valorizzazione del patrimonio storico-artistico locale.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XI Emilia Romagna.\nNel 2018 \u00e8 candidato al Senato nel \"collegio uninominale\" di Rimini, ma non viene eletto in quanto sconfitto dal candidato del centro-destra Antonio Barboni."}
{"id": "4504713", "revid": "2096950", "url": "https://it.wikipedia.org/wiki?curid=4504713", "title": "Michele Anzaldi", "text": " \nBiografia.\nNato a Palermo, vive a Roma.\nNel novembre 1987 fonda in Legambiente il \u201cTelefono verde\u201d, strumento per dare risposte ai cittadini o per permettere di esporre problemi relativi all'ambiente e ai consumi. Nel gennaio 1988 OP-LA Osservatorio parlamentare Legambiente, creato per fare da tramite fra i cittadini ed un gruppo di parlamentari verdi ed ambientalisti, che si mettono a disposizione di chi vuole capire meglio a cosa serve il Parlamento e come lo si pu\u00f2 usare per difendere i diritti dei cittadini e dell'ambiente. Aderiscono all'iniziativa Massimo Scalia, Edo Ronchi, Massimo Serafini, Laura Conti, Gianni Mattioli, Giovanni Berlinguer, Antonio Cederna, Gianni Tamino, Giorgio Nebbia, Franco Bassanini, Enzo Tiezzi, Chicco Testa, Adelaide Aglietta. Nel 1988 inizia a collaborare con la newsletter mensile Legambiente Notizie e nel 1992 ne diviene direttore.\nNel 1989 collabora con la rivista \u201cRifiuti Oggi\u201c, mensile sui rifiuti e il loro trattamento e smaltimento, rivolto ad amministratori, ambientalisti, operatori del settore, giornalisti, tecnici e politici. Nello stesso anno inizia anche la collaborazione, durante la direzione di Paolo Gentiloni, con il mensile ecologista \"La nuova ecologia\". Iscritto dal 1990 come pubblicista all'Albo dei giornalisti, nel 1998 diventa giornalista professionista. Nel 1993 \u00e8 stato redattore della trasmissione televisiva Milano, Italia in onda su Rai 3 e condotta da Gianni Riotta. Sempre nello stesso anno scrive il libro edito dal Manifesto \"L'ambiente illegale\". Ha realizzato un'elaborazione dei dati ufficiali esistenti sul randagismo che denuncia la presenza di 750mila cani randagi nei canili in Italia, spesso condannati all'ergastolo, ed il costo per le casse pubbliche di circa 5,25 miliardi l\u2019anno . Il Ministero della Sanit\u00e0 registra una crescita della presenza di circa 100mila animali all\u2019anno, dati dai quali si pu\u00f2 immaginare quali siano i contorni che il fenomeno sta assumendo. A seguito del dossier nel 2016 propone di tassare i possessori di cani non sterilizzati.\nAttivit\u00e0 politica.\nDal 25 giugno 1996 al 23 dicembre 1996 ricopre l'incarico di capo ufficio stampa del Comune di Roma. Dal 1\u00ba gennaio 1998 al 31 dicembre 2001 \u00e8 nuovamente capo dell'ufficio stampa del comune di Roma e portavoce del Sindaco di Roma. Dal mese di febbraio 1998 a gennaio 2001 ha ricoperto l'incarico di Capo ufficio stampa del Commissario Straordinario del Governo per il Giubileo del 2000 presso la Presidenza del Consiglio dei ministri.\nNel gennaio 2001 diviene il responsabile informazione della campagna elettorale del candidato premier dell'Ulivo e portavoce di Francesco Rutelli. Resta portavoce di Rutelli, come coordinatore dell'Ulivo e capo della Margherita e nel 2004 come coordinatore della lista Uniti nell'Ulivo. Affianca l'ex sindaco di Roma anche nei suoi incarichi di co-presidente del Partito Democratico Europeo, dal 2004 al 2006, e di Ministro per i Beni e le Attivit\u00e0 Culturali e Vicepresidente del Consiglio, dal 2006 al 2008.\nElezione a deputato.\nAlle elezioni politiche del 2013 viene eletto alla Camera dei Deputati, nella circoscrizione Emilia-Romagna, nelle liste del Partito Democratico. Successivamente viene eletto Segretario Generale della Commissione parlamentare per l\u2019indirizzo generale e la vigilanza dei servizi radiotelevisivi. \nAlle elezioni politiche del 2018 viene rieletto alla Camera dei Deputati, nella circoscrizione Lazio 1 e rieletto Segretario Generale della Commissione parlamentare per l\u2018indirizzo generale e la vigilanza dei servizi radiotelevisivi.\nNel settembre 2019 lascia il Partito Democratico e aderisce a Italia Viva, il nuovo partito fondato da Matteo Renzi. "}
{"id": "4504715", "revid": "122441049", "url": "https://it.wikipedia.org/wiki?curid=4504715", "title": "Davide Baruffi", "text": "\u00c8 stato deputato della XVII legislatura.\nBiografia.\nNato a Carpi, sposato con una figlia, dopo la maturit\u00e0 scientifica ha studiato scienze politiche all'Universit\u00e0 di Bologna. Dopo esperienze lavorative nella logistica, dirigente politico, \u00e8 stato sindaco di Soliera e segretario provinciale del PD di Modena.\nTra il 1999 e il 2009, \u00e8 stato sindaco di Soliera per due mandati, in rappresentanza di una lista civica di centro-sinistra.\nDal 2006 al 2007 \u00e8 stato coordinatore della segreteria provinciale dei Democratici di Sinistra, nel 2007 coordinatore del comitato promotore del PD modenese, nel 2008 responsabile del programma del PD provinciale.\nAlle elezioni provinciali del 2009 viene eletto in consiglio provinciale di Modena per il Partito Democratico, dov'\u00e8 componente della Commissione Territorio e Ambiente, carica che abbandona il 13 marzo 2013 in seguito alla sua elezione a deputato. L'anno successivo, nel 2010, diventa segretario provinciale del PD di Modena, incarico che mantiene fino al 13 marzo 2013.\nElezione a deputato.\nAlle elezioni politiche del 2013 viene candidato, ed eletto, deputato della XVII legislatura della Repubblica Italiana nella circoscrizione Emilia Romagna. \u00c8 componente dell'11\u00aa Commissione permanente Lavoro Pubblico e Privato e della commissione speciale contro la contraffazione.\nDal 2018 al 2020 collabora nello staff politico, in qualit\u00e0 di consigliere, del presidente della regione Emilia-Romagna Stefano Bonaccini.\nL'11 febbraio 2020 viene nominato sottosegretario alla Presidenza della Giunta regionale dell'Emilia-Romagna da Bonaccini, appena riconfermato presidente dell'Emilia-Romagna.\n\u00c8 considerato il braccio destro politico del governatore dell'Emilia-Romagna Stefano Bonaccini."}
{"id": "4504716", "revid": "767487", "url": "https://it.wikipedia.org/wiki?curid=4504716", "title": "Julien Bestron", "text": ""}
{"id": "4504719", "revid": "119805656", "url": "https://it.wikipedia.org/wiki?curid=4504719", "title": "Sergio Pizzolante", "text": "Biografia.\nElezione a deputato.\nAlle elezioni politiche del 2006 \u00e8 candidato alla Camera dei Deputati, nella \"circoscrizione Emilia-Romagna\", nelle liste di Forza Italia, venendo eletto deputato della XV Legislatura.\nAlle elezioni politiche del 2008 \u00e8 ricandidato alla Camera dei Deputati, nuovamente nella \"circoscrizione Emilia-Romagna\", nelle liste del Popolo della Libert\u00e0, venendo rieletto deputato della XVI Legislatura.\nAlle elezioni politiche del 2013 \u00e8 candidato per la terza volta alla Camera dei Deputati, sempre nella \"circoscrizione Emilia-Romagna\", nelle liste del Popolo della Libert\u00e0, venendo nuovamente rieletto deputato della XVII Legislatura.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano, divenendone vicecapogruppo alla Camera.\nDal 2018 imprenditore. Presidente e Amministratore Delegato di Vertical ( Leggi l'articolo\u2013 Gruppo SGR, azienda operativa nel settore dell\u2019efficientamento energetico e della ristrutturazione degli edifici.\nDal 2018 editorialista del Corriere Romagna (link Visita il sito)\nDal 2018 editorialista del The Watcher Post (link Visita il sito)"}
{"id": "4504720", "revid": "838137", "url": "https://it.wikipedia.org/wiki?curid=4504720", "title": "Golf ai XII Giochi del Mediterraneo", "text": "I tornei di Golf ai XII Giochi del Mediterraneo hanno previsto competizioni individuali e a squadre sia maschili che femminili, per un totale di 4 medaglie d'oro."}
{"id": "4504722", "revid": "2096950", "url": "https://it.wikipedia.org/wiki?curid=4504722", "title": "Giovanni Mottola", "text": "Vive a Roma.\nBiografia.\nCarriera giornalistica.\nGiornalista professionista dal 1976, \u00e8 stato vicedirettore de Il Giornale, di cui fu uno dei 64 fondatori con Indro Montanelli, vicedirettore de Il Messaggero e de Il Mattino di Napoli e direttore de Il Tempo.\nAttivit\u00e0 politica.\nAlle elezioni politiche del 2008 e 2013 viene eletto deputato della XIV legislatura della Repubblica Italiana E XVII legislatura della Repubblica Italiana nella circoscrizione XI Emilia Romagna per Il Popolo della Libert\u00e0.\nNel 2011 lascia il gruppo del PdL alla Camera per approdare a Iniziativa Responsabile fatto da ex membri dell'opposizione per sostenere il Governo Berlusconi IV in quota PdL per cui \u00e8 ricandidato nel 2013.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 4 luglio 2015, insieme ai colleghi di Forza Italia Luca D'Alessandro, Massimo Parisi e Monica Faenzi vota a favore della Riforma della Buona Scuola proposta dal Governo Renzi nonostante la contrariet\u00e0 del suo partito e minoranza PD.\nA fine luglio 2015 abbandona Forza Italia ed aderisce ad \"Alleanza Liberalpopolare-Autonomie (ALA)\", progetto diDenis Verdini che mira a raccogliere tutti quei parlamentari che vogliono abbandonare Forza Italia per entrare in maggioranza e sostenere il \"governo Renzi.\"\nPer tale motivo il 23 settembre 2015 abbandona anche il gruppo parlamentare di Forza Italia alla Camera, per passare, assieme ad altri sette deputati ex FI che hanno aderito ad ALA (Massimo Parisi, Francesco Saverio Romano, Luca D'Alessandro, Giuseppe Galati, Ignazio Abrignani, Monica Faenzi, Giorgio Lainati) al Gruppo misto; il giorno successivo costituisce con gli altri sei deputati di ALA la componente interna al gruppo misto \"\"Alleanza Liberalpopolare Autonomie (ALA) - Movimento Associativo Italiani all'Estero (MAIE)\", sancendo cos\u00ec l'ingresso in maggioranza.\nIl 13 ottobre 2016, infine, assieme agli altri sette deputati di ALA, abbandona il Gruppo misto per aderire al nuovo gruppo parlamentare di maggioranza \"Scelta Civica-ALA per la Costituente Liberale e Popolare-MAIE\"\", nato dall'unione di Alleanza Liberalpopolare-Autonomie, Scelta Civica di Enrico Zanetti ed il MAIE.\nIl 30 marzo 2017 abbandona ALA ed aderisce ad Alternativa Popolare di Angelino Alfano."}
{"id": "4504723", "revid": "1995724", "url": "https://it.wikipedia.org/wiki?curid=4504723", "title": "Gary Florimont", "text": ""}
{"id": "4504725", "revid": "18323", "url": "https://it.wikipedia.org/wiki?curid=4504725", "title": "Giulia Sarti", "text": "Biografia.\nDiplomata al liceo scientifico \"Einstein\" di Rimini, si laurea in Giurisprudenza a Bologna nel dicembre del 2012 con una tesi in diritto costituzionale su \"I referendum abrogativi nella prassi pi\u00f9 recente (2003-2012)\".\nFa parte dell\"'Associazione Casa della Legalit\u00e0 e della Cultura\", impegnata nel contrasto alle mafie. Aderisce al \"Movimento Agende Rosse\" nato dall'iniziativa di Salvatore Borsellino, fratello del magistrato Paolo.\nAttivit\u00e0 politica.\nEntra nel Movimento 5 Stelle il 13 dicembre 2007, quando aderisce al meetup di Bologna. Nei primi mesi di attivismo ha portato avanti il gruppo \"Qui Bologna Libera\", in cui si \u00e8 cimentata con le prime interviste ai politici.\nAlle elezioni regionali in Emilia-Romagna del 2010 si \u00e8 candidata al Consiglio regionale, mentre alle elezioni amministrative del 2011 si \u00e8 candidata al Consiglio comunale di Rimini: in entrambe le occasioni non \u00e8 stata eletta.\nElezione a deputato.\nAlle elezioni politiche del 2013 viene eletta alla Camera dei Deputati, nelle liste del Movimento 5 Stelle nella circoscrizione Emilia-Romagna. Alle elezioni politiche del 2018 viene rieletta deputata. Il 21 giugno 2018 viene eletta Presidente della 2\u00aa Commissione permanente Giustizia della Camera dei deputati. Il 26 febbraio 2019 si dimette dalla carica di Presidente della Commissione Giustizia della Camera dei deputati e si autosospende dal suo partito, in seguito alla richiesta di archiviazione della querela da lei sporta nei confronti di Bogdan Tibusche.\nControversie.\nGrilliniLeaks.\nNell'aprile 2013 viene diffusa la notizia che un gruppo di pirati informatici autodefinitisi \"Hacker del PD\" era riuscito ad accedere illegalmente alle caselle di posta elettronica di alcuni deputati del M5S, fra cui quella di Giulia Sarti, minacciando che \u00abSe Grillo e Casaleggio non renderanno pubblici i loro guadagni, continueremo ad hackerare le caselle di posta dei deputati e a pubblicarne il contenuto\u00bb. Vennero cos\u00ec diffuse, durante un periodo di grande tensione all'interno dei Movimento che port\u00f2 all'espulsione di alcuni esponenti grillini di Bologna a seguito di uno scandalo chiamato \"GrilliniLeaks\", circa 7.600 email scambiate dall'on. Sarti fra il novembre 2007 e il 18 aprile 2013. \nRevenge Porn.\nVengono hackerate anche alcune foto intime di Giulia Sarti, scattate da un suo ex fidanzato prima che venisse eletta in Parlamento. L'on. Sarti si dichiara vittima di revenge porn e riceve la solidariet\u00e0 di molti suoi colleghi parlamentari. Qualche anno pi\u00f9 tardi, nel 2019, durante il governo gialloverde, alcune di quelle foto saranno diffuse anche alla stampa. Il Parlamento, pertanto, legifera in materia di revenge porn, che diventa a tutti gli effetti un reato punito dalla legge.\nRiforma irrealizzabile.\nIl 14 novembre 2013 viene pubblicato sulla sua pagina Facebook un post dal titolo \"Possiamo dire che siamo governati da ANALFABETI e FESSINI?\". Il post conteneva un'idea di riforma delle pensioni basata su un evidente errore di calcolo. Nel post si affermava, infatti, che \u00abin Italia abbiamo 23.431.319 pensionati, i quali percepiscono complessivamente \u20ac 270.469.483.350. Se noi garantiamo a tutti i pensionati 5000 euro al mese ci rimangono \u20ac153.312.888.350. Domanda: quanti redditi di cittadinanza possiamo garantire sapendo che la nostra proposta vale circa 30 miliardi?\u00bb. In realt\u00e0 portare tutte le pensioni a 5000 euro costerebbe 60.000 euro all'anno per pensionato, facendo lievitare la cifra complessiva a ben 1.405.879.140.000 euro, il 70% del PIL italiano. La notizia viene ripresa da diversi quotidiani e dai social network, ironizzando sul contenuto del post, sia per il grossolano errore di calcolo sia per la scorrettezza grammaticale. La Sarti alcuni giorni pi\u00f9 tardi ha sostenuto di essere stata oggetto di un attacco informatico e di non essere l'autrice del post, provocando una nuova ondata di commenti ironici.\nCondanna per diffamazione.\nNel giugno del 2018 \u00e8 stata condannata per diffamazione nei confronti del giornalista de \"Il Resto del Carlino\" Filippo Graziosi.\nRimborsopoli.\nNel febbraio del 2018 \u00e8 stata coinvolta nel caso che vedeva alcuni parlamentari del Movimento 5 Stelle, i quali dichiaravano di restituire allo Stato parte del proprio stipendio, annullare il proprio pagamento dopo aver fotografato la prova dello stesso. L'inchiesta del programma televisivo \"Le Iene\" ha fatto emergere mancati versamenti al fondo per il microcredito per oltre 20.000 euro. A seguito della notizia, la Sarti si \u00e8 dichiarata all'oscuro di tutto, denunciando l'ex fidanzato per appropriazione indebita. Il 26 febbraio 2019 si \u00e8 dimessa dalla Presidenza della Commissione Giustizia della Camera.\nIl 27 febbraio 2019 i giornali pubblicano articoli in cui si parla del caso Sarti, ed emerge che c'era un accordo tra Sarti e il suo ex per far ricadere su di lui la colpa dei mancati versamenti. L'ex fidanzato ha inoltre dichiarato: \"Facevamo il bonifico online, mandavamo la ricevuta al M5S e quindi revocavamo il bonifico\". Nelle chat esaminate dai magistrati appare evidente anche il coinvolgimento di altri membri del Movimento 5 Stelle: \"\"Le Iene\" hanno i nomi da mesi e mi hanno chiesto se denuncio te perch\u00e9 mi stanno chiedendo come uscire da questa storia\" (...) \"me l'ha chiesto Ilaria con Rocco. Per salvarmi la faccia...\"."}
{"id": "4504726", "revid": "670104", "url": "https://it.wikipedia.org/wiki?curid=4504726", "title": "Mara Mucci", "text": "Biografia.\nNata a Bologna, \u00e8 attualmente residente a Imola. Ha conseguito la laurea magistrale con 110 in Informatica presso l'Alma Mater Studiorum di Bologna, ha lavorato come analista e consulente freelance dal 2008 al 2013 . Eletta nel 2013 al Parlamento Italiano nelle liste del Movimento 5 Stelle, \u00e8 stata successivamente componente del Comitato Promotore del partito politico Azione fondato da Carlo Calenda. Professionalmente si occupa di conservazione digitale.\nAttivit\u00e0 politica.\nAlle elezioni politiche del 2013 viene candidata, ed eletta deputata nella circoscrizione Emilia-Romagna nelle liste del Movimento 5 Stelle. Entrando successivamente a far parte della 10\u00aa Commissione Attivit\u00e0 produttive, commercio e turismo, della Giunta per le elezioni e della Commissione parlamentare per la semplificazione. Nella sua attivit\u00e0 parlamentare si occupa particolarmente di partita IVA, maternit\u00e0 e regime fiscale, mobilit\u00e0 elettrica, turismo, digitale e riforme. A partire dal 27 febbraio 2015, diventa membro della 1\u00aa Commissione Affari Costituzionali, della Presidenza del Consiglio e interni.\nIl 27 gennaio 2015, abbandona il gruppo parlamentare del Movimento 5 Stelle e aderisce al Gruppo misto, assieme ad altri otto deputati e un senatore del movimento.\nIn occasione delle elezioni amministrative del 2016 a Milano, partecipa a sostegno del candidato sindaco Marco Cappato (ex deputato ed europarlamentare), accettando una candidatura a pi\u00e8 della lista Radicali - Federalisti Laici Ecologisti.\nNel luglio 2016, \u00e8 tra i promotori di una raccolta firme trasversale in Parlamento (co-organizzata con il Comitato per la Libert\u00e0 di Voto) per richiedere alla Corte di cassazione lo \"spacchettamento\" del referendum confermativo della riforma costituzionale Renzi-Boschi, ossia di poter strutturare il voto su pi\u00f9 quesiti, in base ai singoli punti della riforma.\nIl 28 ottobre 2016, aderisce come indipendente al gruppo parlamentare \"Civici e Innovatori\". Il 3 novembre 2016 viene eletta Vicepresidente della Commissione Parlamentare d'Inchiesta sul livello di digitalizzazione e innovazione delle pubbliche amministrazioni e sugli investimenti complessivi riguardanti il settore delle tecnologie dell'informazione e della comunicazione.[9]\nAlle elezioni politiche del 2018 viene candidata alla Camera dei deputati nelle liste di +Europa di Emma Bonino, nel collegio di Palazzolo sull\u2019Oglio ma non risulta eletta.\nNel dicembre 2019 entra a far parte di Azione, il partito fondato da Carlo Calenda di orientamento liberal-socialista.\nAlle elezioni regionali in Emilia-Romagna del 2020 si \u00e8 candidata con Azione nel collegio di Bologna della lista civica \"Bonaccini Presidente\", nella mozione del presidente uscente Stefano Bonaccini, ottenendo 1.561 preferenze, ma risultando la prima dei non eletti."}
{"id": "4504727", "revid": "125668626", "url": "https://it.wikipedia.org/wiki?curid=4504727", "title": "Matteo Dall'Osso", "text": "Biografia.\nAffetto da sclerosi multipla dal 1997, Dall'Osso si \u00e8 laureato in Ingegneria elettronica nel 2003 a Bologna discutendo la tesi di laurea \"Progetto di un blocco di commutazione per un sistema di interconnessioni per multiprocessori su singolo chip\", per poi trascorrere un periodo in Germania come ricercatore.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XI Emilia Romagna per il Movimento 5 Stelle.\nDal 7 maggio 2013 \u00e8 membro della XII commissione parlamentare (affari sociali).\nAlle elezioni politiche del 2018 viene rieletto nel collegio plurinominale Emilia-Romagna - 03.\nDal 7 dicembre 2018, dopo il respingimento di un suo emendamento per potenziare il fondo per i disabili, lascia il Movimento 5 Stelle ed entra in Forza Italia.\nIl 27 maggio 2021 aderisce a Coraggio Italia, il nuovo partito fondato dal sindaco di Venezia Luigi Brugnaro insieme al Governatore della Liguria Giovanni Toti e a numerosi parlamentari di diversa provenienza (M5S, Forza Italia, Cambiamo!-Popolo Protagonista, Lega e Centro Democratico). Il 18 novembre dello stesso anno diventa coordinatore di Coraggio Italia per la citt\u00e0 metropolitana di Bologna.\nIl 29 gennaio 2022 rientra in Forza Italia."}
{"id": "4504730", "revid": "92723", "url": "https://it.wikipedia.org/wiki?curid=4504730", "title": "Paolo Bernini", "text": "Biografia.\nEntra a far parte del Meetup \"Amici di Beppe Grillo\" di Bologna nel 2008 e, l'anno successivo, si candida come Sindaco del suo paese per la \"lista civica Beppegrillo.it\" prendendo il 4,6% dei voti.\nAlle parlamentarie del Movimento 5 stelle del dicembre del 2012, si candida proponendosi come ambientalista, animalista, vegano e sbattezzato. Verr\u00e0 inserito come sesto in lista alla Camera dei Deputati nella circoscrizione XI Emilia-Romagna per il Movimento 5 Stelle.\nAlle elezioni politiche del 2013, viene eletto deputato della XVII legislatura della Repubblica Italiana nella circoscrizione XI Emilia-Romagna per il Movimento 5 Stelle.\nAttivit\u00e0 a tutela degli animali.\nNel giugno 2014 entra nel laboratorio di sperimentazione animale dell'Universit\u00e0 di Modena per documentare le condizioni in cui vi sono rinchiusi 16 macachi per esperimenti. Dopo 2 anni di battaglie con interrogazioni parlamentari, raccolte firme e video denuncia riesce, insieme alle associazioni animaliste a liberare i macachi.\nNell'aprile 2015, dopo anni di battaglie da parte delle associazioni animaliste campane, in seguito a una richiesta di aiuto della LAV (Lega anti vivisezione) si reca a Sarno a visitare un canile dove gli animali vengono maltrattati. Giungono sul posto anche le telecamere Rai, ad un mese dal blitz di Bernini il canile viene messo sotto sequestro e centinaia di animali liberati.\nNell'aprile 2016, con le associazioni Progetto Islander e Italian Horse Protection, contribuisce a mettere in salvo i 20 equidi sopravvissuti ad una confisca dei Nas di Salerno, che erano rimasti nelle disponibilit\u00e0 dei precedenti detentori.\nA maggio restituisce la libert\u00e0 ad un esemplare di bertuccia, Maya, detenuto a catena da un clan, a San Marzano (Salerno) grazie ad un'attivit\u00e0 congiunta con l'associazione Lega nazionale per la difesa del cane e ai carabinieri della locale caserma.\nNel 2017 si \u00e8 occupato di numerosi canili, come ad esempio di quello di Campobasso, sommerso dalla neve agli inizi di gennaio . Nello stesso periodo denuncia le condizioni di detenzione dei cani detenuti nei canili di Salerno a causa \"dell'emergenza gelo\" riuscendo a far aprire un'inchiesta dalla Procura.\nSempre in seguito alla sua attivit\u00e0 animalista, a febbraio viene intimato dal comune di Torre del Greco, ai gestori del canile Green Park, nel quale si era recato nel novembre precedente insieme alla Lega nazionale per la difesa del cane e alla LEIDAA, di chiedere il dissequestro della struttura, al fine di demolire le opere abusive e ripristinare i luoghi. Tale canile, non apprezzato dai volontari per il basso numero di adozioni, sorgeva infatti all'interno del Parco nazionale del Vesuvio.\nA marzo dello stesso anno, in seguito al blitz di Luglio 2016, al quale seguirono una serie di denunce e diffide, su disposizione della magistratura, viene arrestata colei che gestiva il canile di Mortara, per truffa e maltrattamento di animali. Nello stesso mese, dando seguito alle numerose segnalazioni dei cittadini di Bologna che lamentavano presunti maltrattamenti in un canile/ allevamento della provincia, effettua l'ennesimo blitz al quale consegue esposto in procura.\nAd aprile, porta nuovamente in Parlamento la problematica delle manifestazioni con animali vivi con una nuova interrogazione circa la Madonna delle galline poi ad Eboli, sporgendo denuncia, riesce ad ottenere il sequestro di un intero allevamento intensivo di mucche, per maltrattamento di animali e sversamento illecito di liquami.\nUna delle attivit\u00e0 pi\u00f9 significative \u00e8 stato il sequestro, conseguente ad un suo blitz, di un esemplare di canguro che veniva fatto esibire in un circo a Cesenatico.\nControversie.\nL'On. Bernini ha ricevuto l'attenzione della stampa per alcuni suoi interventi, dentro e fuori il Parlamento, basati su teorie del complotto e leggende metropolitane."}
{"id": "4504731", "revid": "300067", "url": "https://it.wikipedia.org/wiki?curid=4504731", "title": "Thomas Larrouquis", "text": "\u00c8 il figlio di Alain Larrouquis."}
{"id": "4504732", "revid": "125360846", "url": "https://it.wikipedia.org/wiki?curid=4504732", "title": "Vittorio Ferraresi", "text": "Biografia.\nNato nel 1987 a Cento, in provincia di Ferrara, al termine degli studi secondari in Scienze della Formazione, si \u00e8 laureato in Giurisprudenza presso l'Universit\u00e0 degli Studi di Ferrara, con una tesi in diritto processuale penale riguardante le tecniche d'indagine nei reati ambientali. Negli anni universitari entra a far parte dell\"'Onda Ferrara-Comitato Studenti Universitari\", un'associazione di ragazzi nata per contestare la Riforma Gelmini dell'universit\u00e0 e proporre un modello di universit\u00e0 pubblica e accessibile a tutti, che organizza diverse manifestazioni e cortei di protesta per Ferrara nonch\u00e9 serate culturali.\nDall\u2019et\u00e0 di 15 anni assisteva con la madre agli spettacoli di Beppe Grillo, e inizi\u00f2 nel 2008 l'attivismo nei Meetup \"Amici di Beppe Grillo\", divenendo nel 2009 quelli del Movimento 5 Stelle (M5S) fondato da Grillo e Gianroberto Casaleggio, entrando in quello dei \"Grilli Estensi\" di Ferrara.\nNel 2010 fonda assieme a Carlo Valmori il gruppo locale del Movimento 5 Stelle a Finale Emilia, dove alle elezioni comunali in Emilia-Romagna del 2011 viene candidato al consiglio comunale di Finale Emilia come capolista del M5S.\nElezione a deputato.\nAlle elezioni politiche del 2013 viene candidato alla Camera dei deputati, tra le liste del Movimento 5 Stelle (M5S) nella circoscrizione Emilia Romagna, ed eletto deputato.\nNella XVII legislatura della Repubblica, oltre ad essere componente e Capogruppo M5S della 2\u00aa Commissione permanente Giustizia dal 7 maggio 2013, dove si \u00e8 occupato di diritto penale e carceri, \u00e8 stato anche dal 15 febbraio 2016 componente della Giunta per le autorizzazioni e della Commissione bicamerale \"Comitato parlamentare per i procedimenti di accusa\", oltre che il primo firmatario di proposte di legge riguardanti:\nSempre durante la XVII legislatura, secondo l'associazione Openpolis, si distingue per un indice di produttivit\u00e0 nell'attivit\u00e0 parlamentare a Montecitorio fra i pi\u00f9 elevati (18esimo deputato su 630).\nIn commissione Giustizia \u00e8 stato relatore di minoranza su omicidio stradale, riforma Orlando del processo penale, bullismo e cyberbullismo e introduzione del reato di tortura.\nSi \u00e8 occupato dei provvedimenti sul terremoto emiliano del 2012 e sull'alluvione, in particolare dell'istituzione della ZFU (zona franca urbana) e della sospensione dei mutui sulle case inagibili dei terremotati.\nAlle elezioni politiche del 2018 viene ricandidato nel collegio plurinominale Emilia-Romagna 2 per il M5S alla Camera, dove viene riconfermato deputato eletto nella quota proporzionale. Dall'11 aprile 2018 \u00e8 membro della Commissione speciale per l\u2019esame degli atti urgenti presentati dal governo di cui \u00e8 Segretario.\nSottosegretario alla Giustizia.\nIn seguito alla nascita del primo governo Conte tra il Movimento 5 Stelle e la Lega di Matteo Salvini, il 13 giugno 2018 \u00e8 stato nominato dal Consiglio dei ministri sottosegretario di Stato al Ministero della giustizia, ottenendo le seguenti deleghe: per il dipartimento dell\u2019organizzazione giudiziaria, alla formazione e direzione del personale e direzione del bilancio e della contabilit\u00e0; per il dipartimento dell\u2019amministrazione penitenziaria, le deleghe in materia di edilizia carceraria e di direzione e trattamento dei detenuti; al dipartimento di giustizia minorile e di comunit\u00e0, sia sul fronte dell\u2019esecuzione penale esterna che di messa alla prova; delega alla firma delle estradizioni urgenti.\nCon la nascita del governo Conte II tra M5S, Partito Democratico e LeU, il 13 settembre 2019 viene confermato sottosegretario alla Giustizia dal Consiglio dei Ministri."}
{"id": "4504733", "revid": "18323", "url": "https://it.wikipedia.org/wiki?curid=4504733", "title": "Maria Edera Spadoni", "text": "Biografia.\nNata a Montecchio Emilia di Reggio Emilia, frequenta il liceo scientifico Aldo Moro. Nel 1997, aderisce al progetto di e conclude il quarto anno di liceo negli Stati Uniti, diplomandosi alla Penncrest High School di Media, Pennsylvania.\nNel 1998, si iscrive all'Universit\u00e0 di Bologna, facolt\u00e0 di lingue e letterature straniere moderne, indirizzo storico-culturale. Nel 2003, vince una borsa di studio Erasmus e frequenta il quarto anno accademico alla Technische Universit\u00e4t Dresden di Dresda. Si laurea nel 2004, discutendo una tesi dal titolo \"Da Il Vicario di Rolf Hochhuth a Amen di Costantinos Gavras - un dibattito a pi\u00f9 voci tra Chiesa e nazismo\". Dal 2007 lavora come assistente di volo.\nPoliticamente attiva con gli \"Amici di Beppe Grillo\" di Reggio Emilia dal 2007, nello stesso anno ha partecipato al V-Day per il progetto \"Parlamento Pulito\". Due anni pi\u00f9 tardi, nel 2009, si \u00e8 candidata per la lista civica \"Reggio Emilia 5 Stelle\" alle elezioni comunali di Reggio Emilia, senza riuscire ad entrare nel consiglio comunale.\nElezione a deputata.\nAlle elezioni politiche del 2013 \u00e8 stata eletta deputata della XVII legislatura della Repubblica Italiana nella circoscrizione Emilia-Romagna per il Movimento 5 Stelle. Nella XVII legislatura \u00e8 stata membro della 3\u00aa Commissione permanente Affari esteri e comunitari della Camera, del Consiglio D'Europa all'interno della Commissione Uguaglianza e non Discriminazione e presidente del Comitato permanente sull'attuazione dell'agenda 2030 e gli obiettivi di sviluppo sostenibile, presso la Commissione Affari esteri.\nIl 6 settembre 2013, insieme ad altri 11 parlamentari del M5S, \u00e8 salita sul tetto di Montecitorio per protestare contro la proposta di delega all'articolo 138 della costituzione italiana per permettere l'insediamento del cosiddetto \"comitato dei saggi\". La proposta di delega verr\u00e0 successivamente bocciata.\nIl 25 maggio 2014, in occasione delle elezioni amministrative a Reggio Emilia, presenta un esposto denunciando presunti brogli elettorali riguardanti 31 schede elettorali; la denuncia porter\u00e0 al rinvio a giudizio del presidente di seggio coinvolto.\nIl 3 dicembre 2014 viene nominata, in Consiglio d'Europa, \"rapporteur\" sulla mozione \"Systematic collection of data on violence against\" \"women, \"di cui era la prima firmataria. Il rapporto \u00e8 stato approvato all'unanimit\u00e0 nella sessione pleanaria dell'Assemblea del mese di marzo 2016.\nA settembre 2016 \u00e8 stata eletta vicepresidente del gruppo parlamentare del proprio partito.\nAd aprile 2017, secondo l'associazione Openpolis, risultata al 119 posto nell'indice di produttivit\u00e0 con una percentuale di presenze ai lavori parlamentari dell'80%.\nVicepresidente della Camera.\nAlle elezioni politiche del 4 marzo 2018 viene rieletta deputata della XVIII legislatura, circoscrizione Emilia Romagna.\nIl 29 marzo 2018 viene eletta vicepresidente della Camera dei deputati con 213 voti. \u00c8 membro della XIV Commissione, Politiche dell'Unione Europea.\nIl 12 giugno 2018 deposita una proposta di legge per modificare l'articolo 5 della legge 31 ottobre 1965 e abrogare la norma che impedisce la sequestrabilit\u00e0 e la pignorabilit\u00e0 dell'indennit\u00e0 mensile e della diaria spettanti ai membri del Parlamento con l'intento di combattere gli sprechi e i privilegi della politica.\nDal 9 Marzo 2021 \u00e8 membro della III Commissione Affari Esteri e Comunitari. Mentre ad ottobre consegue il Master\u00a0 \"International Cooperation, Finance and Development\" presso Unitelma Sapienza.\nL'11 dicembre 2021 diventa membro del Comitato per le Politiche di genere e diritti civili del Movimento 5 Stelle.\nIntimidazioni mafiose.\nIl 18 ottobre 2014 sporge denuncia alle autorit\u00e0 per aver ricevuto intimidazioni di stampo mafioso, da parte di tre ignoti avvicinatisi a lei a margine di un comizio tenuto a Reggio Emilia. Durante il suo intervento aveva parlato delle infiltrazioni mafiose nel territorio emiliano, ricordando che due settimane prima i parlamentari M5S avevano chiesto le dimissioni di Marcello Coffrini, sindaco di Brescello, dopo le sue dichiarazioni su Francesco Grande Aracri, condannato in via definitiva per associazione a delinquere di stampo mafioso nel 2008.\nA settembre 2016 Domenico Lerose, originario di Cutro e residente a Reggio Emilia, \u00e8 stato condannato per violenza privata ed intimidazioni."}
{"id": "4504736", "revid": "1494169", "url": "https://it.wikipedia.org/wiki?curid=4504736", "title": "Flaccovio", "text": ""}
{"id": "4504737", "revid": "599013", "url": "https://it.wikipedia.org/wiki?curid=4504737", "title": "Jacques Comm\u00e8res", "text": ""}
{"id": "4504738", "revid": "287204", "url": "https://it.wikipedia.org/wiki?curid=4504738", "title": "Jacques Commeres", "text": ""}
{"id": "4504746", "revid": "767487", "url": "https://it.wikipedia.org/wiki?curid=4504746", "title": "Vincent Mouillard", "text": ""}
{"id": "4504747", "revid": "436907", "url": "https://it.wikipedia.org/wiki?curid=4504747", "title": "Live Recordings 2004", "text": "Live Recordings 2004 \u00e8 il primo EP del gruppo musicale britannico Keane, pubblicato il 4 aprile 2005 dalla Island Records.\nDescrizione.\nContiene sei brani eseguiti dal vivo tra il 10 maggio 2004 e il 17 novembre dello stesso anno durante lo svolgimento del tour in supporto all'album d'esordio del gruppo, \"Hopes and Fears\"."}
{"id": "4504749", "revid": "104458", "url": "https://it.wikipedia.org/wiki?curid=4504749", "title": "Campionati austriaci di sci alpino 1997", "text": "I Campionati austriaci di sci alpino 1997 si svolsero nella Pitztal e a Sankt Anton am Arlberg tra il 1\u00ba e l'11 aprile. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 9 aprile\nLocalit\u00e0: Pitztal\nSupergigante.\nData: 11 aprile\nLocalit\u00e0: Pitztal\nSlalom gigante.\nData: 2 aprile\nLocalit\u00e0: Sankt Anton am Arlberg\nSlalom speciale.\nData: 1\u00ba aprile\nLocalit\u00e0: Sankt Anton am Arlberg\nCombinata.\nData: 1\u00ba-9 aprile\nLocalit\u00e0: Pitztal, Sankt Anton am Arlberg\nClassifica stilata attraverso i piazzamenti ottenutiin discesa libera, slalom gigante e slalom speciale\nDonne.\nDiscesa libera.\nData: 9 aprile\nLocalit\u00e0: Pitztal\nSupergigante.\nData: 11 aprile\nLocalit\u00e0: Pitztal\nSlalom gigante.\nData: 2 aprile\nLocalit\u00e0: Sankt Anton am Arlberg\nSlalom speciale.\nData: 1\u00ba aprile\nLocalit\u00e0: Sankt Anton am Arlberg\nCombinata.\nData: 1\u00ba-9 aprile\nLocalit\u00e0: Pitztal, Sankt Anton am Arlberg\nClassifica stilata attraverso i piazzamenti ottenutiin discesa libera, slalom gigante e slalom speciale"}
{"id": "4504750", "revid": "857769", "url": "https://it.wikipedia.org/wiki?curid=4504750", "title": "Maria Jose Martinez", "text": ""}
{"id": "4504752", "revid": "729019", "url": "https://it.wikipedia.org/wiki?curid=4504752", "title": "Velasco Vitali", "text": "Biografia.\nNasce nel 1960 a Bellano sul Lago di Como. Figlio d'arte, il padre Giancarlo Vitali \u00e8 pittore, inizia a dipingere sin da bambino, compiendo i suoi studi da autodidatta.\nGiovanni Testori lo invita, ventiquattrenne, a partecipare alla mostra \"Artisti e scrittori\" presso la Rotonda della Besana di Milano. Sin dagli esordi, in anni che gi\u00e0 vedono alcune importanti mostre personali (tra le quali: \"Velasco - Opere 1985-1986\" a cura di Vittorio Sgarbi; \"Velasco\" a cura di Marco Vallora nel 1987), Il percorso artistico di Velasco Vitali \u00e8 caratterizzato da una pittura ispirata a una rappresentazione cruda, netta e allo stesso tempo visionaria e onirica di paesaggi naturali e urbani.\n\u00c8 degli anni 1987-1992 \"Paesaggio Cancellato\", un'indagine sulla cancellazione e ricostruzione del tessuto paesaggistico valtellinese dopo l'alluvione del 1987. Pur rimanendo costante il suo lavoro sulla figura umana (specialmente con un ininterrotto lavoro sul ritratto), la sua pittura si evolve indagando il paesaggio: la scoperta del sud, in particolare della Sicilia, segna quindi una tappa importante nella sua riflessione sulle vedute-visioni dei porti mediterranei e va a fare da contrappunto agli sguardi pi\u00f9 analitici dedicati alle metropoli occidentali. Sono gli anni di \"Isolitudine\" con Ferdinando Scianna (2000) e \"MIXtura\" con Franco Battiato (2003).\n\u00c8 anche grazie all'incontro con la Sicilia che Vitali scopre la scultura, in particolare i cani (dal 2003), realizzati con ferro, catrame, cemento, piombo e rete metallica: materiali caratteristici dell'abusivismo edilizio.\nDue anni prima della mostra \"Extramoenia\", un progetto voluto dalla Regione Siciliana e allestito presso Palazzo Belmonte Riso (Palermo) e al Palazzo della Ragione (Milano) nel 2006, Electa pubblica una monografia sui suoi primi vent'anni di lavoro con un contributo critico-filosofico di Giulio Giorello.\nA partire da questi anni le esposizioni, personali e collettive, di Velasco Vitali, \"l'anti-Cattelan\" (come viene spesso definito), diventano sempre pi\u00f9 \"site-specific\": \u00e8 il caso di \"Tana\" (2006), realizzato per il Teatro dell'Arte di Milano, e di \"Immagini, forma e natura delle Alpi\" (con Marco Gastini e Simon Starling, 2007) e \"LATO4\"(2008), entrambi a cura di Danilo Eccher.\nA cura di Fernando Mazzocca e Francesco Poli \u00e8 l'intervento artistico monumentale \"Sbarco\" (2010), diviso in capitoli narrativi (Sbarco; Attesa; Branco; Kitezh)) e allestito in piazza Duomo e nel complesso di Sant'Agostino a Pietrasanta e a Milano in Piazza Duca D'Aosta e Palazzo Reale: inizio di un percorso sulla precariet\u00e0 e clandestinit\u00e0 che trover\u00e0 un punto d'approdo due anni dopo con \"Foresta Rossa\", intervento artistico realizzato da Velasco Vitali presso l'Isola Madre (sul Lago Maggiore): Il giardino botanico dell'Isola Madre viene trasformato in un paesaggio onirico, surreale ma allo stesso tempo fortemente legato alla realt\u00e0 storica (lo spunto \u00e8 la storia di Pryp\"jat', citt\u00e0 coinvolta nel disastro nucleare di \u010cernobyl'). \"Foresta Rossa\", attraverso pittura e scultura, con opere di grandi dimensioni come \"Playtime\" (una giostra rossa installata attorno allo storico cipresso del Kashmir di fronte a Palazzo Borromeo), rappresenta l'evoluzione diretta della riflessione sul paesaggio urbano e naturale iniziata con \"Paesaggio Cancellato\": il soggetto principale diventano le citt\u00e0 abbandonate, rovine moderne alla periferia del tempo su cui l'artista effettua una ricerca narrativa e visiva dal 2008 (gi\u00e0 da allora tutte le sue sculture di cani portano come titolo il nome di una citt\u00e0 fantasma). Il progetto continua nel 2013 con la grande mostra personale di disegno e pittura \"Foresta Rossa: 416 citt\u00e0 fantasma nel mondo \"presso la Triennale di Milano. Nel 2013 su invito dell'Universit\u00e0 degli Studi di Reggio Calabria, realizza \"Medi Terraneo\", una monumentale installazione di bamb\u00f9 rossi che formano una grande barca in cima al castello Ruffo di Scilla. Il 14 aprile 2014 espone la scultura \"Traditio Symboli\" nel Duomo di Milano e partecipa alla \"IV Biennale Gherdeina\" di scultura a Ortisei, in Val Gardena. Nel febbraio 2015 \u00e8 invitato alla Berlinale come produttore e protagonista del documentario \"Il Gesto Delle Mani\" con la regia di Francesco Clerici che lo ritrae durante l'esecuzione di una scultura in bronzo presso la storica Fonderia Artistica Battaglia di Milano: il film vince il premio della critica internazionale FIPRESCI ed \u00e8 il documentario lungometraggio italiano che gira il maggior numero di festival nel 2015 (tra i quali anche il London Film Festival, Viennale, Sarajevo Film Festival, New Horizons Film Festival). Nel giugno dello stesso anno la galleria Emilio Mazzoli di Modena ospita la sua mostra personale \"Fuga\", a cura di Mark Gisbourne e Giacinto di Pietrantonio.\nCome illustratore ha pubblicato con i testi di Michele Mari \"Milano Fantasma\" (2008) e nel 2011 \"Apriti Cielo\" (Skira), volume che raccoglie disegni e acquerelli sul tema del sacro tra cui figurano alcuni dei disegni gi\u00e0 realizzati da Vitali per la pagina culturale de \"Il Corriere della Sera\" con cui collabora dal 2007. Ha realizzato illustrazioni e copertine per diverse case editrici e scrittori, tra i quali: Gianni Clerici, Piero Colaprico, Andrea Vitali, Sergio Claudio Perroni, Massimiliano Virgilio, Gesualdo Bufalino, Edward Bellamy, Paul Vangelisti.\nVitali ha partecipato anche a importanti esposizioni collettive, tra le quali la Quadriennale di Roma (1999) e la Biennale di Venezia (2011).\nSue opere fanno parte di collezioni private e pubbliche tra cui: Vittoriale degli Italiani, Collezione Farnesina del Ministero degli Affari Esteri, Collezione MACRO - Museo d'Arte Contemporanea di Roma."}
{"id": "4504753", "revid": "599013", "url": "https://it.wikipedia.org/wiki?curid=4504753", "title": "Julien Doreau", "text": ""}
{"id": "4504761", "revid": "1543377", "url": "https://it.wikipedia.org/wiki?curid=4504761", "title": "Gary Kurtz", "text": "Famoso per essere stato il partner produttivo di George Lucas nei primi film di quest'ultimo, contribu\u00ec al successo di pellicole come \"American Graffiti\", \"Guerre stellari\" e \"L'Impero colpisce ancora\".\nBiografia.\nGary Douglas Kurtz nasce il 27 luglio 1940 a Los Angeles, da Eldo M. Kurtz e Sarah H. Kurtz (nata Briar). Negli anni sessanta inizia a lavorare come tecnico dell'audio o assistente operatore ai film di Monte Hellman \"Le colline blu\" e \"La sparatoria\", nonch\u00e9 fungendo da montatore, tecnico dell'audio o assistente regista a produzioni a basso budget come \"Queen of Blood\", \"Blood Bath\" e \"Beach Ball\". Approda al primo lavoro di produzione coprendo il ruolo di manager di produzione sul film \"Voyage to the Prehistoric Planet\".\nNel 1971, dopo aver prestato servizio nei Marine dal 1966 al 1969, torna al cinema nel ruolo di produttore associato su \"Strada a doppia corsia\" e \"Chandler\".\n\"American Graffiti\".\nNel 1973 Kurtz inizia a collaborare con un giovane regista, George Lucas, su un copione scritto da quest'ultimo insieme a Willard Huyck e Gloria Katz. Kurtz e Lucas propongono il film a vari studi cinematografici, tra cui l'American International Pictures, che rifiuta perch\u00e9 la quantit\u00e0 di sesso e violenza non raggiunge gli standard della compagnia, finch\u00e9 la Universal Pictures non accetta di produrre quello che sarebbe poi diventato \"American Graffiti\".\nCostato poco pi\u00f9 di un milione di dollari, il film diventa un successo mondiale, incassando 55 milioni nei soli Stati Uniti e, in seguito alla ridistribuzione del 1978, diventando il film con la pi\u00f9 ampia forbice tra costi e ricavi di sempre.\nAnche la critica apprezza il film, arrivando a definirlo \u00abUno dei film per ragazzi pi\u00f9 influenti di sempre, uno sguardo nostalgico, ironico e agrodolce agli ultimi giorni di innocenza di un gruppo di liceali\u00bb. L'anno successivo \"American Graffiti\" viene nominato a cinque Oscar: miglior film, miglior regista, migliore sceneggiatura originale, miglior attrice non protagonista e miglior montaggio.\nSempre nel 1973, Kurtz fonda il proprio studio di produzione, Kinetographics, nei pressi di San Rafael, California.\n1975-1980: La saga di \"Guerre stellari\".\nNella met\u00e0 degli anni settanta Kurtz inizia a lavorare al prossimo progetto di Lucas, \"Guerre stellari\", una storia che mescola fantascienza e fantasy attingendo da opere come \"Flash Gordon\" e \"Il Signore degli Anelli\". Durante la travagliata fase di scrittura, Kurtz aiuta a inquadrare con precisione gli elementi mistici e spirituali della trama, avendo studiato a lungo scienza delle religioni ed essendo stato cresciuto secondo la fede mormone.\nLa produzione non \u00e8 delle pi\u00f9 felici e i due devono far fronte a una sessione di riprese complicata da incomprensioni con la troupe (Kurtz definisce il direttore della fotografia Gilbert Taylor \u00abUno della vecchia scuola, molto irascibile\u00bb), malfunzionamenti e impervie condizioni climatiche - a causa della scelta di girare in Tunisia la prima parte del film.\n\"Guerre stellari\" si rivela per\u00f2 un successo di critica e pubblico mai visto prima, diventando il maggior incasso nella storia del cinema - primato che conserver\u00e0 fino al 1982 - e un vero e proprio fenomeno culturale senza precedenti, tanto da venire nominato a dieci Oscar, vincendone sei. Kurtz ottiene la seconda candidatura per il miglior film, ma perde contro \"Io e Annie\".\nNel 1978 iniziano i lavori sul sequel del film, il cui titolo viene ideato dallo stesso produttore, \"L'Impero colpisce ancora\". Di nuovo, la lavorazione si rivela irta di insidie: Lucas vuole produrre il film in maniera indipendente, senza cio\u00e8 l'aiuto economico di studi cinematografici esterni, e investe i guadagni accumulati con il primo episodio. Il 31 maggio 1979, dopo due settimane di riprese, il regista della seconda unit\u00e0 John Barry, gi\u00e0 scenografo di \"Guerre stellari\", collassa sul set e muore il giorno successivo di meningite. A causa dei ritardi accumulati si aggiunge un'ulteriore seconda unit\u00e0, diretta da Harley Cokeliss.\nSul ghiacciaio norvegese Hardangerj\u00f8kulen, scelto come location per ricreare Hoth, si abbatte il peggior inverno da cinquant'anni a quella parte, con temperature estreme e oltre diciotto metri di neve scesi durante le riprese. La sessione nei teatri di posa Elstree Studios si rivela altrettanto impervia: a causa dei set poco agibili - per i vapori e le soluzioni salmastre presenti nell'aria atte a simulare la foschia di Dagobah - e alle complicazioni conseguenti l'uso di pupazzi, la produzione accumula dieci settimane di ritardo e il budget comincia a lievitare, costringendo Lucas a rinegoziare il prestito. Dopo che la banca rifiuta di concedere ulteriori liquidi perch\u00e9 non riteneva l'investimento sicuro abbastanza, la 20th Century Fox si offre di fungere da garante in cambio di una percentuale sugli incassi e il budget viene rimpinguato raggiungendo la cifra di 23 milioni di dollari.\nA intralciare la produzione contribuisce anche un incendio in uno dei set dove Stanley Kubrick stava girando \"Shining\". Il regista chiede ospitalit\u00e0 a Lucas, ma usa l'incidente come scusa per rigirare alcune porzioni della pellicola: \u00abSapevamo dal giorno dell'incendio che avremmo dovuto condividere il nostro spazio e questo ci avrebbe fatto accumulare ulteriore ritardo\u00bb.\n\"L'Impero colpisce ancora\" debutta nei cinema americani il 26 maggio 1980, in 126 schermi selezionati. Secondo Kurtz \u00abNon ci sono mai stati dubbi sul successo del film, erano le aspettative a schiacciarci\u00bb, dovendo confrontarsi con il film pi\u00f9 remunerativo di sempre. Il film supera il precedente episodio nei dati di debutto non riesce nel complesso a eguagliare i numeri di \"Guerre stellari\", a causa, secondo molti commentatori, del tono pi\u00f9 adulto e meno scanzonato che tenne lontano gli spettatori pi\u00f9 piccoli. Accolta tiepidamente da critica e pubblico, la pellicola vince due Oscar diventando negli anni un film di culto, considerato il miglior film della saga e una delle migliori pellicole di fantascienza mai realizzate.\nLa dipartita da Lucas e gli anni ottanta.\nA causa delle tensioni generatesi sul set de \"L'Impero colpisce ancora\" i rapporti con Lucas si incrinano e inducono Kurtz a licenziarsi dalla posizione di produttore appena terminati i suoi incarichi: \u00abLa cosa pi\u00f9 triste era vedere il processo di realizzazione del film venire fagocitato dalla burocrazia. Non si poteva parlare con George, dovevi parlare al suo assistente. Divenne una sorta di Howard Hughes\u00bb. Kurtz motiva la decisione di concludere il rapporto lavorativo con Lucas anche adducendo la perdita d'interesse di Lucas nei confronti della storia e dei personaggi, focalizzato com'era sul puro intrattenimento e sullo sfruttamento del merchandising correlato ai film. Inoltre, il creatore della saga stava modificando il finale originale del terzo episodio \"Il ritorno dello Jedi\" per renderlo pi\u00f9 appetibile a un pubblico di famiglie, allontanate dai toni ombrosi de \"L'Impero colpisce ancora\".\nAll'inizio degli anni ottanta, orfano della saga di \"Guerre stellari\", Kurtz supervisiona i lavori in terra statunitense su \"Piccolo Nemo - Avventure nel mondo dei sogni\", adattamento del fumetto \"Little Nemo\" di Winsor McCay voluto dal produttore giapponese Yutaka Fujioka, la cui produzione era divisa tra gli Stati Uniti e il Giappone. Kurtz abbandona dopo poco il film, che verr\u00e0 ultimato, dopo anni di lavorazione, solo nel 1989.\nPressappoco nello stesso periodo, Steven Paul Leiva, scrittore e produttore, propone a Kurtz l'adattamento animato di un altro fumetto, \"The Spirit\" di Will Eisner. Leiva aveva visionato un filmato di prova diretto da Brad Bird (conosciuto da Kurtz nel periodo di \"Piccolo Nemo\", al quale Bird aveva brevemente partecipato come supervisore dell'animazione) e, impressionato dalla qualit\u00e0 dell'animazione, aveva preso contatti con il produttore, rivelatosi un appassionato dell'opera di Eisner. Leiva aveva scelto Kurtz perch\u00e9 Bird avrebbe lavorato al progetto soltanto se a produrlo ci fossero stati George Lucas, Steven Spielberg, Francis Coppola o lo stesso Kurtz.\nDopo un incontro a Los Angeles, Kurtz decide di opzionare i diritti per l'adattamento, convincendo lo stesso Eisner. Il mercato dell'animazione, in quegli anni, versa in condizioni critiche: i Walt Disney Animation Studios non sembrano potersi permettere un progetto cos\u00ec rischioso come \"The Spirit\"; le compagnie pi\u00f9 piccole, allo stesso modo, si stanno dedicando a film per bambini, rincuoranti e solari. Il gruppo decide allora di fondare il proprio studio d'animazione, \"Visions Animation + FilmWorks\", con il quale realizzare il film. Bird e Jerry Rees (uno degli animatori del test di prova) pongono le basi per la sceneggiatura che verr\u00e0 scritta dal solo Bird.\nDopo alcuni mesi, in cui Bird aveva steso una prima bozza lavorando negli uffici della Kinetographics, Kurtz mostra il progetto ai maggiori studi hollywoodiani in cerca di finanziamenti. Nonostante la sceneggiatura venga elogiata dalla maggior parte dei dirigenti, nessuno riesce a capire perch\u00e9 il gruppo \u00e8 cos\u00ec desideroso di realizzare un noir con personaggi umani, nessun animale parlante, e atmosfere adulte con la tecnica dell'animazione; pi\u00f9 persone propongono a Kurtz di girare una versione dal vivo della sceneggiatura, ma Bird \u00e8 adamantino sulla decisione di fare uno \"Spirit\" a cartoni. Kurtz perde i diritti e l'idea dello studio \"Visions Animation + FilmWorks\" viene accantonata, cos\u00ec come l'adattamento di \"The Spirit\".\nNel dicembre del 1982 esce un'altra produzione di Kurtz, \"The Dark Crystal\", fantasy diretto da Jim Henson e Frank Oz che si rivela un discreto successo in patria - poco pi\u00f9 di 40 milioni d'incassi a fronte di un budget di 15 - con picchi all'estero che lo fanno diventare il film straniero pi\u00f9 remunerativo di sempre in Giappone, record battuto solo 14 anni dopo da \"Titanic\". Poco dopo il produttore si dedica a \"Nel fantastico mondo di Oz\", sequel basato sui libri di Oz di Lyman Frank Baum \"Il meraviglioso paese di Oz\" e \"Ozma, regina di Oz\" e diretto da Walter Murch, montatore e sound designer di \"Apocalypse Now\" e \"L'uomo che fugg\u00ec dal futuro\".\nIl progetto era nato nel 1980 durante una conversazione tra Murch e il supervisore della Walt Disney Pictures Tom Wilhite. Tra il periodo di pre-produzione e quello delle riprese, Wilhite viene sostituito da Richard Berger, il quale, vedendo il budget del film aumentare senza controllo (a causa dei ritardi accumulati da Murch, alla sua prima esperienza di regia), licenzia il regista, per poi riassumerlo poco dopo, dietro le pressioni di Lucas e Coppola, amici e collaboratori di Murch.\nUscito nel 1985, il film \u00e8 un fallimento ai botteghini e viene accolto tiepidamente della critica, salvo essere rivalutato dal pubblico nel corso degli anni.\nSuccessivamente, nel 1989, produce \"Slipstream\", film di fantascienza con Mark Hamill diretto da Steven Lisberger, a cui fanno seguito piccole produzioni negli anni novanta. Nel 2010 il \"Los Angeles Times\" rivela che Kurtz sta lavorando a un altro progetto fantascientifico chiamato \"Panzer 88\": \u00ab\u00c8 una cosa che non avete mai visto prima, ci stanno lavorando quelli della Weta Workshop e Richard Taylor \u00e8 coinvolto nella pre-produzione. Stiamo cercando di farlo in maniera indipendente, a basso budget\u00bb.\nVita privata.\nKurtz si \u00e8 sposato pi\u00f9 volte nel corso della sua vita: la prima, nel 1963, con Meredith Alsup, con la quale ha due figlie, Melissa e Tiffany; il matrimonio dura fino al 1983 e l'anno successivo sposa Roberta Jimenez, con la quale, oltre ad avere un figlio, Dylan Antony, vive fino al 1992. Nel 2003 convola a nozze con Clare Gabriel, sua attuale consorte."}
{"id": "4504765", "revid": "1543377", "url": "https://it.wikipedia.org/wiki?curid=4504765", "title": "Fuga di mezzanotte (saggio)", "text": "Fuga di mezzanotte \u00e8 un libro di Billy Hayes e William Hoffer. Il libro descrive la vera storia del giovane statunitense Billy Hayes, che viene arrestato e incarcerato in Turchia per contrabbando di hashish e condannato prima a 4 anni e due mesi di prigione, e poi all'ergastolo.\nIl libro ha ispirato l'omonimo film di successo del 1978, diretto da Alan Parker con Brad Davis nel ruolo di Hayes. Nonostante il grande successo ottenuto dalla pellicola cinematografica, lo stesso Hayes ha puntualizzato che alcune cose viste nel film in realt\u00e0 non sono mai accadute e che il film ha descritto in modo esageratamente negativo la situazione delle carceri turche, ammettendo che anche lui stesso, nel libro, avesse forse enfatizzato troppo le vicende pi\u00f9 crude avvenute in carcere."}
{"id": "4504767", "revid": "729019", "url": "https://it.wikipedia.org/wiki?curid=4504767", "title": "Societ\u00e0 Sportiva Alba 1922-1923", "text": "Questa pagina raccoglie i dati riguardanti la Societ\u00e0 Sportiva Alba nelle competizioni ufficiali della stagione 1922-1923."}
{"id": "4504793", "revid": "1522738", "url": "https://it.wikipedia.org/wiki?curid=4504793", "title": "Saladin", "text": ""}
{"id": "4504796", "revid": "729019", "url": "https://it.wikipedia.org/wiki?curid=4504796", "title": "Societ\u00e0 di Ginnastica e Scherma Fortitudo 1922-1923", "text": "Questa pagina raccoglie i dati riguardanti la S.G.S. Fortitudo nelle competizioni ufficiali della stagione 1922-1923."}
{"id": "4504797", "revid": "729019", "url": "https://it.wikipedia.org/wiki?curid=4504797", "title": "Horch 25-60 PS", "text": "La 25/60 PS Typ M era un'autovettura di lusso prodotta dal 1914 al 1922 dalla Casa automobilistica tedesca Horch.\nStoria e profilo.\nLa vettura non era altro che un'evoluzione del modello 25/55 PS che si accingeva a sostituire: il progetto rimase dunque ancora quello originario di August Horch, poco prima che questi venisse costretto a dimettersi a causa del suo presunto sperpero di denaro dell'azienda per esperimenti e tentativi di innovazione continua. Del modello precedente la \"25/60 PS\" conserv\u00f2 il telaio a longheroni e traverse in acciaio stampato, a cui andarono a fissarsi il motore ed i restanti organi meccanici. Invariate anche le soluzioni relative alla meccanica telaistica (sospensioni ad assale rigido con molle a balestra, freno di stazionamento a ganascia sulle ruote posteriori, freno di servizio agente sull'albero di trasmissione, come pure il cambio a 4 marce con frizione conica ad attrito.&lt;br&gt;\nLe novit\u00e0 stavano invece nel motore, sempre un'unit\u00e0 a 4 cilindri, ma non pi\u00f9 di tipo biblocco, bens\u00ec a monoblocco. Tale motore manteneva invariata la cilindrata di 6437 cm\u00b3 (alesaggio e corsa 115x155 mm), ma proponeva inoltre un nuovo schema di distribuzione, dove la vecchia soluzione di tipo IOE lasci\u00f2 il posto ad un meno arcaico sistema a valvole laterali. Anche lo stesso asse a camme, che prima era mosso mediante ingranaggi, nella nuova vettura utilizzava una catena. Rimasero immutate altre soluzioni come l'albero a gomiti su 3 supporti di banco o come l'accensione a doppia candela per cilindro. Cos\u00ec configurato, questo motore riusciva a spuntare prestazioni leggermente superiori, portandosi dai precedenti 55 CV a 60 CV raggiunti a 1800 giri/min, sufficienti per permettere alla vettura di raggiungere una velocit\u00e0 massima di 110 km/h.&lt;br&gt;\nDisponibile in due varianti di carrozzeria (double phaeton e limousine), la \"25/60 PS\" fu prodotta nel periodo dello scoppio della prima guerra mondiale e successivamente al termine della stessa, poich\u00e9 a quel punto, le difficili condizioni economiche, che imperversavano un po' in tutti i Paesi coinvolti nel conflitto, imposero alla Casa di Zwickau di proporre nel listino del dopoguerra alcuni modelli risalenti al periodo pre-bellico. In quest'ultima fase della sua carriera commerciale, la \"Horch 25/60 PS\" benefici\u00f2 di alcune migliorie, come ad esempio il sistema di illuminazione (1921 e il sistema di avviamento (1922), entrambi di tipo elettrico.&lt;br&gt;\nLa vettura fu prodotta in 122 esemplari: al termine della sua produzione non vi fu un'immediata erede, poich\u00e9 il modello che l'avrebbe sostituita sarebbe infatti arrivato solo nel 1926 e fu la Typ 303 con motore sempre da 60 CV, appartenente alla grande gamma delle \"Horch 8\"."}
{"id": "4504798", "revid": "686936", "url": "https://it.wikipedia.org/wiki?curid=4504798", "title": "Kyle Long", "text": "Carriera.\nChicago Bears.\nIl 25 aprile 2013, Long fu scelto come 20\u00ba assoluto nel Draft 2013 dai Chicago Bears. Debutt\u00f2 come professionista partendo come titolare nella vittoria della settimana 1 contro i Cincinnati Bengals. La sua stagione da rookie si concluse disputando tutte le 16 partite come titolare, venendo convocato per il Pro Bowl al posto dell'infortunato Mike Iupati dei San Francisco 49ers. L'anno seguente fu una delle poche note positive della deludente stagione dei Bears, venendo convocato per il secondo Pro Bowl e inserito nel Second-team All-Pro. Fu selezionato per il Pro Bowl per la terza stagione consecutiva anche nel 2015, al posto dell'infortunato Jason Peters. Si ritir\u00f2 dopo la stagione 2019.\nKansas City Chiefs.\nIl 17 marzo 2021 Long torn\u00f2 dal ritiro per firmare un contratto annuale da 5 milioni di dollari con i Kansas City Chiefs."}
{"id": "4504800", "revid": "287204", "url": "https://it.wikipedia.org/wiki?curid=4504800", "title": "Marcelo Lara", "text": "Carriera.\nIn carriera ha vinto 2 titoli di doppio. Nei tornei del Grande Slam ha ottenuto il suo miglior risultato raggiungendo la finale nel doppio misto all'Open di Francia nel 1974, in coppia con Rosie Darmon.\nIn Coppa Davis ha disputato un totale di 36 partite, collezionando 23 vittorie e 13 sconfitte."}
{"id": "4504804", "revid": "857769", "url": "https://it.wikipedia.org/wiki?curid=4504804", "title": "Marcello Lara", "text": ""}
{"id": "4504807", "revid": "1442080", "url": "https://it.wikipedia.org/wiki?curid=4504807", "title": "E sottolineo se", "text": "E sottolineo se, uscito nel 2013, \u00e8 il quinto album di Zibba e Almalibre; non \u00e8 come i precedenti un album di inediti ma \u00e8 un omaggio al paroliere genovese Giorgio Calabrese.\nI brani ripresi e reinterpretati sono 10, tra questi \"E se domani\" portato al successo da Mina, \"Il disertore\" cantato da Ivano Fossati e \"Senza Parole\" gi\u00e0 interpretato da Gino Paoli."}
{"id": "4504823", "revid": "125940240", "url": "https://it.wikipedia.org/wiki?curid=4504823", "title": "Aleksandar Mitrovi\u0107 (calciatore)", "text": "Cresciuto nel settore giovanile del , nel 2011-2012 gioca il suo primo anno da professionista in prestito al . Tornato ai nerobianchi, contribuisce da titolare alla vittoria della Superliga (2012-2013). Viene cos\u00ec acquistato dall' dove, in due anni, vince una Pro League (2013-2014) e una Supercoppa del Belgio (2014). Nel 2015 passa al , con cui conquista una Football League Championship (2016-2017). Nel 2018 si trasferisce al . \nCon la nazionale serba, della quale \u00e8 il miglior marcatore di sempre con 44 reti, ha partecipato a un campionato del mondo (2018) e due UEFA Nations League (2018-19, 2020-21). Prima di entrare nel giro della nazionale maggiore, si \u00e8 laureato campione europeo (2013) con la nazionale Under-19.\nA livello individuale, ha vinto una volta la classifica marcatori della Pro League (2014-2015), della UEFA Nations League (2018-2019) e della Football League Championship (2019-2020).\nCaratteristiche tecniche.\nCentravanti mobile dal fisico imponente, nonostante l'altezza possiede anche una buona velocit\u00e0. Dotato di una personalit\u00e0 forte, risulta utile sia in fase di costruzione del gioco sia in fase di finalizzazione.\nCarriera.\nClub.\nGli inizi.\nInizia la sua carriera calcistica nel 2005 quando, all'et\u00e0 di 11 anni, entra nel settore giovanile del . Per la stagione 2011-2012 passa in prestito al , in seconda divisione serba, con cui realizza 7 reti in 26 partite complessive.\nIl 27 giugno 2012 Mitrovi\u0107 firma il suo primo contratto professionistico con il Partizan, valido fino al 2016. Il 24 luglio seguente fa il suo debutto per il club, subentrando a Stefan \u0160\u0107epovi\u0107 durante l'incontro di qualificazione alla UEFA Champions League 2012-2013 giocato e vinto contro il per 3-1. In tale occasione il serbo realizza, al 73\u00b0 minuto, la sua prima rete nella massima competizione europea. Il 26 agosto, invece, sigla il suo primo gol in UEFA Europa League contro il , sempre durante un incontro di qualificazione. Tre giorni dopo debutta da titolare in Superliga contro il , realizzando la rete della vittoria (1-0). Alla fine della stagione Mitrovi\u0107 contribuisce con 15 marcature totali alla vittoria del campionato, risultando inoltre essere il capocannoniere della squadra.\nIl 30 agosto 2013 viene acquistato per 5 milioni di euro dall', con cui firma un contratto quinquennale. Il 1\u00ba settembre, all'esordio con la nuova maglia, realizza due assist nella partita di campionato persa per 3-4 contro lo mentre, il 14 settembre, segna due gol contro il (5-0). Il 10 dicembre, durante l'incontro di UEFA Champions League giocato contro l', Mitrovi\u0107 sostituisce Silvio Proto come portiere, espulso su azione della squadra greca; nonostante ci\u00f2, non riuscir\u00e0 a parare il rigore calciato da Alejandro Dom\u00ednguez. Conclude l'annata vincendo la Pro League e segnando 16 reti complessive.\nInizia la stagione 2014-2015 aprendo le marcature dell'incontro di Supercoppa vinto 2-1 contro il . Il 20 novembre 2014 realizza, al 90\u00b0 minuto, la rete che consente all'Anderlecht di pareggiare 3-3 contro l' in UEFA Champions League. Il 28 maggio 2015, invece, sigla l'unico gol nella finale di Coppa del Belgio persa 2-1 contro il . Perno centrale dell'ex allenatore Besnik Hasi, conclude l'annata con 20 in campionato (28 totali), che gli consentono di ottenere il titolo di capocannoniere della competizione.\nNewcastle.\nIl 21 luglio 2015 viene acquistato per 18 milioni di euro dagli inglesi del .\nFulham.\nIl 1\u00ba febbraio 2018 si trasferisce in prestito al , societ\u00e0 militante in Championship, facendo il suo esordio ufficiale due giorni con la maglia dei \"Cottagers\" nella partita casalinga vinta per 2-0 contro il Nottingham Forest. Segna il suo primo gol in campionato arriva il 21 dello stesso mese nel pareggio esterno contro il Bristol City (1-1).\nNazionale.\nDopo essersi laureato campione d'Europa con nazionale Under-19 nel 2013, nello stesso anno esordisce anche con la selezione Under-21, durante l'incontro pareggiato con la nazionale israeliana, e con la nazionale maggiore nel match perso contro il Belgio. Il 6 settembre, alla sua terza apparizione con la nazionale maggiore, segna il suo primo gol nel pareggio interno contro la Croazia (1-1), partita valida per le qualificazioni al campionato mondiale di calcio 2014.\nColonna portante della qualificazione al campionato mondiale 2018 con 6 reti totali, partecipa anche al suddetto torneo nel quale realizza la rete del momentaneo vantaggio contro la Svizzera nella seconda gara del Girone E. Nonostante ci\u00f2, la Serbia viene eliminata gi\u00e0 al primo turno. Convocato anche per la UEFA Nations League 2018-2019, al termine della manifestazione risulta il miglior marcatore con 6 gol.\nIl 12 novembre 2020 \u00e8 protagonista in negativo nella sfida dei playoff per Euro 2020 contro la Scozia, fallendo il rigore decisivo e condannando la Serbia all'eliminazione.\nIl 24 marzo 2021, grazie ad una doppietta che consente ai serbi di vincere 3-2 contro la nazionale irlandese, eguaglia il record di gol in nazionale detenuto da Stjepan Bobek (38). Tre giorni, in occasione del pareggio in rimonta per 2-2 contro il , diventa il miglior marcatore nella storia della nazionale con 39 reti. Il 14 novembre seguente, nella gara di ritorno contro i lusitani, segna al 90\u00b0 minuto il gol del 2-1 finale che permette alla nazionale serba di accedere al .\nStatistiche.\nPresenze e reti nei club.\n\"Statistiche aggiornate al 23 febbraio 2022.\""}
{"id": "4504824", "revid": "1573940", "url": "https://it.wikipedia.org/wiki?curid=4504824", "title": "Digital Public Library of America", "text": "La Digital Public Library of America (DPLA) \u00e8 una biblioteca digitale statunitense nata nel 2013 con l'intento di unificare in un solo portale l'accesso a risorse digitalizzate da diverse istituzioni. Comprende collezioni di libri, immagini e materiale d'archivio di varia natura.\nStoria.\nIl progetto \u00e8 nato nel 2010 per iniziativa di numerose biblioteche, universit\u00e0 e fondazioni ed \u00e8 stato sostenuto dal Berkman Center for Internet &amp; Society dell'Universit\u00e0 di Harvard e finanziato dalla Fondazione Alfred Sloan. L'avvio del portale \u00e8 avvenuto il 18 aprile 2013.\nDirettore esecutivo del progetto al momento del lancio \u00e8 lo storico Dan Cohen, affiancato dall'amministratore delegato di Creative Commons Catherine Casserly, dal bibliotecario accademico Paul Courant, dallo storico Robert Darnton, dall'ex direttrice del progetto Library Partnerships per Google Libri Laura DeBonis, dal direttore della San Francisco Public Library Luis Herrera, dalla consulente per le biblioteche Jamie Hollier, da John Palfrey della Phillips Academy, dalla presidentessa della Boston Public Library Amy Ryan e dal professore di Media Studies Siva Vaidhyanathan..\nContenuti.\nDPLA rappresenta il tentativo di creare una biblioteca nazionale digitale unica e su larga scala per gli Stati Uniti d'America che aggreghi e renda ricercabili le risorse digitalizzate da archivi, biblioteche e musei. Essa rende quindi accessibili materiali di diversa natura come libri, immagini, fotografie, opere d'arte e materiali d'archivio, facilitandone l'accesso sia per gli studiosi, sia per il grande pubblico, tramite interfacce di ricerca per parole chiave, per argomento, per data e per luogo geografico. Al momento del lancio, le maggiori istituzioni coinvolte risultano la Mountain West Digital Library, la National Archives and Records Administration, lo Smithsonian Institution, la Kentucky Digital Library, la Digital Library of Georgia e Internet Archive. Sono stati inoltre stretti accordi di collaborazione rispetto all'interoperabilit\u00e0 dei rispettivi contenuti con Europeana.\nOltre a essere una raccolta di risorse digitali e di strumenti di ricerca, il progetto si configura come piattaforma aperta per lo sviluppo di applicazioni da parte di partner commerciali e non profit. Dal punto si vista del copyright, i contenuti di DPLA sono in pubblico dominio e licenziati con una licenza Creative Commons CC0. Inoltre, il portale fornisce API (Application programming interface) che rendono tecnicamente possibile il riutilizzo e la ricombinazione dei dati e delle risorse contenute."}
{"id": "4504827", "revid": "1573940", "url": "https://it.wikipedia.org/wiki?curid=4504827", "title": "Lauriea", "text": "Lauriea \u00e8 un genere di crostacei della famiglia dei Galatheidae.\nIl genere \u00e8 stato nominato nel 1971, da Keiji Baba, in onore di R. D. Laurie, che ha scoperto la prima specie.\nTassonomia.\nComprende le seguenti specie:"}
{"id": "4504837", "revid": "436907", "url": "https://it.wikipedia.org/wiki?curid=4504837", "title": "Try Again (Keane)", "text": "Try Again \u00e8 un singolo del gruppo musicale britannico Keane, pubblicato il 26 gennaio 2007 come sesto estratto dal secondo album in studio \"Under the Iron Sea\".\nDescrizione.\nPubblicato per il solo mercato tedesco, \"Try Again\" \u00e8 stata composta dal pianista Tim Rice-Oxley agli inizi del 2005; una prima versione del brano apparve nel DVD \"Strangers\" e si trattava di una versione pi\u00f9 corta di quella definitiva, eseguita con un pianoforte elettrico e con un tamburello. La versione definitiva apparsa sull'album presenta un finale pi\u00f9 esteso mentre le parti di pianoforte elettrico sono state utilizzate per il brano \"Put It Behind You\", anch'esso presente in \"Under the Iron Sea\".\nTracce.\nTesti e musiche di Tim Rice-Oxley, Tom Chaplin e Richard Hughes, eccetto dove indicato."}
{"id": "4504840", "revid": "144796", "url": "https://it.wikipedia.org/wiki?curid=4504840", "title": "Giovanni Maria Ciocchi del Monte", "text": ""}
{"id": "4504842", "revid": "177744", "url": "https://it.wikipedia.org/wiki?curid=4504842", "title": "Gaetano Lorefice", "text": "Biografia.\nNasce a Gela, in Sicilia, dove frequenta gli studi di Ragioneria. La passione per la musica e la composizione lo portano a scrivere canzoni su musiche di musicisti locali. Negli anni settanta \u00e8 il paroliere di quasi tutti i gruppi musicali della zona tra cui i \"Rebus\" e i \"Punto e virgola\" che incidono canzoni che hanno un ottimo successo locale: \"Donna rebus\" ed \"Eloisa\" scritte su musica del maestro Ragona, \"Voltare pagina\" scritta su musica del maestro Rocco Mammano diventano una pietra miliare nel panorama musicale gelese.\nSempre negli anni settanta incontra il compositore Carlo Gitana con cui scrive canzoni che si impongono in tutti i concorsi canori locali dell'epoca. Nei primi anni ottanta, con la canzone \"Xaviera\" cantata dallo stesso Gitana e prodotta da Rosario Bella (fratello dei pi\u00f9 famosi Gianni e Marcella), edita da \"Le Ciminiere\", partecipa al Festival della Canzone Siciliana curato e presentato da Pippo Baudo ottenendo un ottimo successo.\nL'anno successivo partecipa alla successiva edizione del Festival della canzone siciliana con la canzone \"Sipario\" cantata da Rocco Mammano. La canzone vince meritandosi i complimenti del presentatore Pippo Baudo e di Don Backy presente tra i giurati.\nA met\u00e0 degli anni ottanta incontra Enzo Miceli col quale inizia una collaborazione artistica che lo porter\u00e0 oltre i confini della Sicilia fino ad approdare al Festival di Sanremo.\nScrive i testi del primo album dello stesso Miceli che pur non ottenendo grande successo di vendita, ottiene un ampio consenso di critica soprattutto grazie alla canzone \"Eduardo\" dedicata al grande artista napoletano Eduardo de Filippo.\nSeguono le canzoni \"Cuore nero\" e \"Iena\" cantata da Valentino, che partecipa al Festivalbar. La canzone arriva al 25\u00ba posto nella Hit Parade Italiana di quell'anno.\nL'anno successivo scrive \"Volo\" incisa da Iva Zanicchi, che diventa la sigla di chiusura del programma televisivo \"Ok, il prezzo \u00e8 giusto!\" .\nScriver\u00e0 anche la sigla finale dell'edizione successiva dello stesso programma \"Bellamore\", che \u00e8 incisa dalla stessa Iva Zanicchi. Entrambe le canzoni saranno incluse nell'album \"Nefertari\".\nNel 1987 partecipa per la prima volta al festival di Sanremo con la canzone \"Ma che bella storia\" cantata da Teodosio (Teo) Losito che non arriva neanche in finale e viene ricordata solo perch\u00e9 legata a Teodosio Losito che diventer\u00e0 produttore e sceneggiatore di varie fiction targate Mediaset.\nNel 1991 partecipa al Festival di Sanremo con la canzone \"La donna di Ibsen\" il cui testo \u00e8 ispirato ad un testo teatrale del drammaturgo norvegese Henrik Ibsen, cantata da Irene Fargo e si classifica al 2\u00ba posto nella categoria \"Nuove proposte\". Il 45 giri, che fa da traino all'album contenente dieci canzoni firmate Lorefice-Miceli, (inciso l'anno precedente ed opportunamente ristampato) conosce un successo inconsueto per un partecipante alle nuove proposte che non avesse vinto, sfiorando l'ingresso nella Top Ten.\nDella stessa cantante, a fine anno viene pubblicato il singolo \"Ugo... domani mi sposo\", scritto sempre in coppia con Enzo Miceli, che ha un discreto riscontro commerciale ed oggi \u00e8 una rarit\u00e0 tra i collezionisti, essendo rimasto inedito su album, nella sua versione originale, mentre un remix \u00e8 presente nel secondo 33 giri.\nNel 1992 partecipa per la terza volta al Festival di Sanremo con la canzone \"Come una Turandot\" (questa volta l'omaggio \u00e8 alla celebre opera di Puccini), cantata dalla stessa Irene Fargo e si classifica ancora al 2\u00ba posto nella categoria Nuove proposte.\nIl secondo album, pubblicato alla fine della rassegna, si intitola \"La voce magica della luna\", contenente solo canzoni scritte dal duo Gaetano Lorefice ed Enzo Miceli (\u00e8 presente anche Grazia di Michele, coautrice della canzone \"Il Professore\"), otterr\u00e0 un discreto riscontro commerciale.\nNello stesso anno partecipa al Cantagiro con la canzone \"Sabbia d'Africa\" cantata da Irene Fargo e ottiene il terzo posto.\nNel 1993 esce \"Se non mi vuoi\" scritta in collaborazione con Francesco Palmieri, diventato uno degli autori preferiti oltre che stretto collaboratore di Renato Zero, e cantata da un giovanissimo Beppe Dettori, diventato la voce dei Tazenda dopo la prematura scomparsa di Andrea Parodi.\nNello stesso anno una cantante Islandese incide la versione locale de \"Le ragazze al mare\", che arriver\u00e0 al primo posto nella Hit Parade dell'Islanda.\nDal 2007 \u00e8 impegnato in un progetto mirato a valorizzare artisti e cantanti della Sicilia: il Festival del Golfo, di cui ha assunto la direzione artistica e che, nel giro di pochi anni, si \u00e8 imposto come una delle pi\u00f9 importanti manifestazioni canore del meridione.\nDischi pubblicati.\n45 giri esteri.\nPubblicato in Spagna\nMix\nCollaborazioni.\nRocco Mammano, Crocifisso Ragona, Carlo Gitana, Enzo Miceli, Grazia Di Michele, Giuseppe Palmieri, Iva Zanicchi, Irene Fargo, Valentino, Beppe Dettori, Teodosio Losito."}
{"id": "4504843", "revid": "436907", "url": "https://it.wikipedia.org/wiki?curid=4504843", "title": "Try Again", "text": ""}
{"id": "4504845", "revid": "729019", "url": "https://it.wikipedia.org/wiki?curid=4504845", "title": "Horch 18-50 PS", "text": "La Horch 18/50 PS Typ P era un'autovettura prodotta dal 1913 al 1923 dalla Casa automobilistica tedesca Horch.\nStoria e profilo.\nCaratteristiche.\nQuesto modello nacque inizialmente per affiancare ed in seguito per sostituire la 17/45 PS, con cui condivideva gran parte della struttura generale. Simile era infatti il telaio a longheroni e traverse in acciaio con sospensioni ad assale rigido, molle a balestra semiellittica, freno di stazionamento a ganascia sulle ruote posteriori e di servizio sull'albero di trasmissione, quest'ultimo sempre del tipo a cardano. Invariato anche il cambio a 4 marce con frizione conica con guarnizione d'attrito in pelle. Per quanto riguarda il motore, esso era fondamentalmente una versione a corsa allungata della precedenteunit\u00e0 che equipaggiava la \"17/45 PS\". Nel nuovo modello, infatti, la corsa dei pistoni \u00e8 stata portata da 135 a 150 mm (mentre l'alesaggio \u00e8 rimasto invariato a 100 mm), per un aumento della cilindrata da 4240 a 4710 cm\u00b3. Rimasero immutate le altre caratteristiche del motore, come l'accensione a doppia candela per cilindro e la distribuzione a valvole laterali con asse a camme mosso da catena. La potenza massima di questo motore sal\u00ec cos\u00ec da 45 a 50 CV, permettendo alla vettura di raggiungere velocit\u00e0 massime comprese tra gli 80 ed i 90 km/h, a seconda del tipo di carrozzeria e del tipo di telaio scelto dal facoltoso acquirente. Infatti, la \"18/50 PS\" era disponibile in almeno tre varianti di passo, ossia 3.35, 3.50 e 3.52 metri (ma secondo alcune fonti ne \u00e8 esistita anche una quarta variante pi\u00f9 corta, da 3.28 metri di interasse) ed in due varianti di carrozzeria, phaeton e limousine, per cui poteva variare anche la massa della vettura finita, con conseguente variazione delle prestazioni, visto che il motore poteva fornire prestazioni modeste.\nEvoluzione del modello.\nIntrodotta nel 1913, la \"18/50 PS\" fu esposta l'anno seguente al Salone dell'Automobile di Malm\u00f6 con nuove migliorie all'impianto di illuminazione e al dispositivo di avviamento, entrambi di tipo elettrico. La vettura cos\u00ec equipaggiata venne lanciata nel mercato a partire dal 1915. La vettura, comunque, sub\u00ec un deciso rallentamento produttivo negli anni della prima guerra mondiale, ma riprese al termine del conflitto con nuove migliorie: nel 1921 venne infatti rivisitato il motore, in modo da raggiungere un pi\u00f9 alto numero di giri, per un miglior rendimento termico e quindi una lieve riduzione dei consumi (da 18 litri a 16 litri ogni 100 km). Inoltre, sempre nel 1921, vennero ottimizzati i sistemi di illuminazione ed avviamento, gi\u00e0 introdotti nel 1914.&lt;br&gt;\nNel 1922 la \"18/50 PS\" venne presentata per l'ultima volta ad un Salone automobilistico, in questo caso quello di Berlino, dove fu esposta con carrozzeria limousine. Nello stesso anno si ebbero anche migliorie all'impianto frenante.&lt;br&gt;\nLa produzione termin\u00f2 nel 1923 con 281 esemplari prodotti, tutti destinati a clienti ricchissimi o anche a sovrani: persino lo Zar Nicola II si fece sedurre dalle qualit\u00e0 della vettura. &lt;br&gt;\nLa \"18/50 PS\" prese parte anche ad alcune competizioni, tra cui la Alpenfahrt del maggio 1914, e con al volante il pilota Georg Paulmann."}
{"id": "4504854", "revid": "110157", "url": "https://it.wikipedia.org/wiki?curid=4504854", "title": "Simonellite (composto chimico)", "text": "La simonellite \u00e8 un composto chimico scoperto nell'omonimo minerale."}
{"id": "4504865", "revid": "1149807", "url": "https://it.wikipedia.org/wiki?curid=4504865", "title": "Kill Switch", "text": "Kill Switch \u00e8 un videogioco sviluppato e distribuito da Namco nel 2004.\nTrama.\nNel gioco si vestiranno i panni di un soldato la cui memoria \u00e8 stata cancellata e che viene inviato da una misteriosa organizzazione in varie zone del globo per scatenare un nuovo conflitto mondiale. Mano a mano che le missioni si susseguono per\u00f2, il protagonista comincia ad avere ricordi della sua vita passata che lo porteranno a ribellarsi a tale organizzazione.\nModalit\u00e0 di gioco.\nKill Switch \u00e8 uno dei primi videogiochi in cui viene impiegato un sistema di copertura per affrontare i PNG avversari. Il giocatore, per poterli affrontare, deve forzatamente ripararsi dietro numerosi ripari e aprire il fuoco al momento pi\u00f9 opportuno. Dietro suddetti ripari si avr\u00e0 anche la possibilit\u00e0 di sparare alla cieca per impedire l'avanzamento dei nemici. L'arsenale \u00e8 di vario genere, ed include al suo interno mitra, fucili d'assalto, mitragliatrici pesanti, granate e fucili di precisione.\nAccoglienza.\nIl gioco \u00e8 stato giudicato positivamente dalla critica per quanto concerne l'intelligenza artificiale degli avversari, la grafica, il sistema di controllo, il sonoro e la meccanica di copertura, mentre \u00e8 stato giudicato negativamente per la ripetitivit\u00e0 dell'azione, il controllo dell'inquadratura e per la brevit\u00e0 della modalit\u00e0 principale."}
{"id": "4504884", "revid": "96582", "url": "https://it.wikipedia.org/wiki?curid=4504884", "title": "Spartaco Orazi", "text": "Era il fratello maggiore di Vezio, pertanto era noto anche come Orazi I.\nCarriera.\nNel ruolo di mediano, gioc\u00f2 con la Lazio a partire dal 1919-1920. Nella stagione 1922-1923, in cui disput\u00f2 4 partite con la squadra capitolina, scese in campo nella finalissima per il titolo nazionale vinta dal .\nCon la Lazio disput\u00f2 altre 10 partite nel campionato di Prima Divisione 1923-1924.\nFu anche un atleta nella disciplina dei 400 metri e fu tra gli ideatori delle Olimpiadi universitarie del 1922. Successivamente, una volta ritiratosi dall'attivit\u00e0 agonistica, entr\u00f2 anche nei quadri dirigenziali della Lazio in veste di consigliere. Mor\u00ec a seguito di un incidente aereo nel 1941.\nCarriera professionale.\nSi laure\u00f2 in ingegneria civile nel 1927 e inizi\u00f2 subito la professione con studio a Palazzo Poli, il palazzo che ha sulla facciata opposta a Via del Corso la Fontana di Trevi, a Roma.\nFra i suoi progetti e realizzazioni pi\u00f9 importanti si ricordano lo Stadio Flaminio e il Palazzo dei Marescialli, ora sede del Consiglio Superiore della Magistratura, CSM. Nel 1940 si interess\u00f2 alle attivit\u00e0 minerarie del Sulcis in Sardegna e prese una concessione per l'estrazione di carbone.\nIl 30 luglio 1941 si rec\u00f2 allo scalo di Ostia per prendere il volo in partenza per Cagliari. L'idrovolante ebbe un guasto ai motori al decollo e precipit\u00f2. Lasci\u00f2 la moglie Anna e il fratello Vezio al tempo Prefetto del Regno per la Dalmazia, con sede a Zara.\nAnche il fratello Vezio mor\u00ec meno di un anno dopo, il 26 maggio 1942 cadde in una imboscata dei partigiani titini che sorpresero la camionetta con la quale il Prefetto Orazi, il maresciallo dei Carabinieri e il Podest\u00e0 stavano perlustrando il territorio della Provincia Dalmata, luogo di attacchi dalla confinante Jugoslavia. Vezio Orazi lasci\u00f2 la moglie Maria Renata Ausenda e tre figli Mietta, Fausto, Lucio.\nEbbe la medaglia d'Oro al Valore Civile, appuntata al petto del figlio Fausto dal Capo del Governo Benito Mussolini."}
{"id": "4504886", "revid": "686936", "url": "https://it.wikipedia.org/wiki?curid=4504886", "title": "Datone Jones", "text": "Carriera.\nGreen Bay Packers.\nIl 25 aprile 2013, Jones fu scelto come 26\u00ba assoluto nel Draft 2013 dai Green Bay Packers. Il 24 luglio firm\u00f2 un contratto quadriennale con la franchigia. Debutt\u00f2 come professionista nella settimana 1 contro i San Francisco 49ers. Il suo primo sack lo mise a segno nel Monday Night Football della settimana 9 contro i Chicago Bears e altri due la settimana successiva contro i Philadelphia Eagles. La sua stagione da rookie si concluse con 10 tackle e 3,5 sack in 16 presenze, nessuna delle quali come titolare.\nIl primo sack del 2014, Jones lo fece registrare nella vittoria della settimana 4 al Soldier Field di Chicago.\nIl 2 luglio 2015, Jones fu sospeso per la prima partita della stagione per essere risultato positivo ai test antidoping.\nMinnesota Vikings.\nDivenuto free agent nel 2017 dopo che i Packers avevano declinato la facolt\u00e0 di esercitare l'opzione per il quinto anno del contratto da rookie, il 14 marzo firm\u00f2 con i Vikings un contratto annuale da 3,75 milioni (con la possibilit\u00e0 di arrivare tramite bonus sino a 5)."}
{"id": "4504889", "revid": "686936", "url": "https://it.wikipedia.org/wiki?curid=4504889", "title": "Ziggy Ansah", "text": ""}
{"id": "4504892", "revid": "767487", "url": "https://it.wikipedia.org/wiki?curid=4504892", "title": "Wael Ayan", "text": ""}
{"id": "4504895", "revid": "2071981", "url": "https://it.wikipedia.org/wiki?curid=4504895", "title": "Laurentino Garcia y Garcia", "text": "Biografia.\nLa formazione agli studi.\nFiglio di Cayetano Garc\u00eda \u00c1lvarez e di Mar\u00eda Socorro Garc\u00eda Fern\u00e1ndez nel settembre del 1958 entrer\u00e0 nel collegio dei Domenicani della Vergine del Cammino, alle porte di Le\u00f3n. Dopo sei anni di studio inizier\u00e0 il noviziato a Caleruega (Burgos). In seguito studier\u00e0 pi\u00f9 di tre anni a Las Caldas del Besaya (Santander), dove frequenter\u00e0 il corso di filosofia, poi un altro anno di approfondimento e d\u2019inizio di studi teologici a Salamanca, presso la Facolt\u00e0 di Teologia di San Sebastiano.\nNel 1969, dopo aver frequentato l\u2019Universit\u00e0 di Oviedo, si trasferir\u00e0 a Roma per terminare i corsi di filosofia presso la Pontificia universit\u00e0 \"San Tommaso d'Aquino\" e per poi laurearsi nel 1970. \nGli studi archeologici.\nL\u2019americano Halsted Billing van der Poel lo chiamer\u00e0 per degli studi archeologici in Campania, finanziati dall\u2019Universit\u00e0 di Houston. Il 19 dicembre del 1970, sposer\u00e0 Maria Barraco.\nGarcia y Garcia lavorer\u00e0 col gruppo \"Research In Campanian Archaeology\" fino al 1986, quando dopo alcune divergenze con lo stesso van der Poel, finite poi in una lite brusca e burrascosa, lascer\u00e0 il gruppo per dedicarsi alla libreria di propriet\u00e0 della moglie. Alla fine di aprile del 1987, passer\u00e0 alla Casa Editrice Bardi e per questa scriver\u00e0 alcuni libri su Pompei, Ercolano e le altre citt\u00e0 e territori sepolti dal Vesuvio nel 79 d.C.\nDal 1987 fino alla fine del 2011 \u00e8 stato il direttore editoriale e responsabile della casa editrice Bardi Editore, marchio scomparso dopo la morte del Dr. Paolo Bardi, figlio del fondatore Giovanni Bardi. Proprio in questi stessi anni, oltre il lavoro editoriale, Garcia y Garcia ha pubblicato i suoi contributi pi\u00f9 significativi per la storia e la conoscenza delle citt\u00e0 vesuviane, in modo speciale per Pompei.\nOpere.\nContributi in riviste specializzate ed editoriali.\nOltre a diversi articoli in riviste archeologiche e specializzate ha curato anche le seguenti edizioni:\nCollegamenti esterni.\n\"Arbor Sapientiae\", Laurentino Garcia y Garcia - Curriculum Vitae.\nNBP-Project: http://www.arborsapientiae.com/pagina/nova_bibliotheca_pompeiana_project.html\nBibliografia: http://www.arborsapientiae.com/autore/485/laurentino-gracia-y-garcia.html\nBiografia: http://www.arborsapientiae.com/notizia/39/laurentino-garcia-y-garcia-curriculm-vitae.html"}
{"id": "4504901", "revid": "114453744", "url": "https://it.wikipedia.org/wiki?curid=4504901", "title": "William Broyles Jr.", "text": ""}
{"id": "4504902", "revid": "1048993", "url": "https://it.wikipedia.org/wiki?curid=4504902", "title": "Porter Hall", "text": "Biografia.\nNativo di Cincinnati, Porter Hall inizi\u00f2 la carriera artistica come attore teatrale, approdando a Broadway nel 1926 e recitando in grandi produzioni come \"The Great Gatsby\" e \"Naked\".\nAll'et\u00e0 di 43 anni fece il suo debutto cinematografico in un ruolo non accreditato nel film \"Secrets of a Secretary\" (1931). Durante gli anni trenta Porter Hall si guadagn\u00f2 una solida fama di interprete caratterista, partecipando a numerose pellicole di successo come \"L'uomo ombra\" (1934), \"La foresta pietrificata\" (1936) e \"La vita del dottor Pasteur\" (1936).\nSpecializzatosi in ruoli di villain, Hall recit\u00f2 inoltre in \"L'oro della Cina\" (1936), nel ruolo del disonesto padre di Madeleine Carroll, una ragazza che tradisce O'Hara (Gary Cooper), un onesto americano che contrabbanda oro per sostenere la causa dei contadini cinesi in lotta contro un brutale tiranno. Nello stesso anno interpret\u00f2 Jack McCall, il vigliacco che finisce per uccidere, colpendolo alle spalle, Wild Bill Hickock (ancora Cooper) in \"La conquista del West\" (1936) di Cecil B. DeMille.\nTra gli altri ruoli da lui interpretati sono da ricordare i pubblici ministeri in \"Anime sul mare\" (1937), ancora al fianco di Gary Cooper, e nella commedia \"La moglie bugiarda\" (1937), l'uomo politico, il senatore Martin Monroe, nel celebre \"Mr. Smith va a Washington\" (1939) di Frank Capra, e il giudice di pace in un'altra famosa commedia, \"Il miracolo del villaggio\" (1944), con Betty Hutton ed Eddie Bracken.\nMolto attivo anche negli anni quaranta, Hall diede altre notevoli interpretazioni in ruoli di supporto, come quella di Mr. Belknap, l'uomo che si professa ateo nella commedia \"La mia via\", interpretata nel 1944 da Bing Crosby, di Mr. Jackson nel noir \"La fiamma del peccato\" (1944) di Billy Wilder, e di Granville Sawyer, personaggio dal pessimo carattere che sottopone a test psicologici gli impiegati dei grandi magazzini \"Macy's\" nel film \"Il miracolo della 34\u00aa strada\" (1947). Tra gli altri ruoli interpretati nella seconda met\u00e0 del decennio, figurano l'avvocato Ketchell nella commedia \"Quel meraviglioso desiderio\" (1948) e il giudice O'Toole in \"L'indiavolata pistolera\" (1949).\nAll'inizio degli anni cinquanta l'attore partecip\u00f2 ad alcune serie televisive antologiche, ma i suoi principali impegni rimasero legati al grande schermo. Apparve nel drammatico \"L'asso nella manica\" (1951) di Billy Wilder, nel ruolo di Jacob Q. Boot, editore dell'Albuquerque Sun-Bulletin, un giornale di provincia che assume il cinico reporter Chuck Tatum (Kirk Douglas). Recit\u00f2 quindi nei western \"Carabina Williams\" (1952), \"La carica degli apaches\" (1952) e \"Pony Express\" (1952), e nel poliziesco \"Squadra omicidi\" (1953). L'ultima apparizione cinematografica di Hall fu nella pellicola d'avventura \"Ritorno all'isola del tesoro\" (1954), che venne completata dopo la sua morte.\nSposato dal 1927 con Geraldine Hall, dalla quale ebbe due figli, David e Sarah Jane, Porter Hall mor\u00ec improvvisamente per un attacco cardiaco il 6 ottobre 1953, all'et\u00e0 di sessantacinque anni."}
{"id": "4504904", "revid": "298055", "url": "https://it.wikipedia.org/wiki?curid=4504904", "title": "Pioggia (Chagall)", "text": "La pioggia (in lingua originale \"la pluie\") \u00e8 un dipinto su tela con olio e carboncino realizzato da Marc Chagall a Parigi nel 1911. \u00c8 conservata nella Collezione Peggy Guggenheim di Venezia\nLa pioggia \u00e8 una delle prime opere del pittore Marc Chagall, \nChagall dipinse questo quadro a Parigi nel quale raffigura la vita e la nostalgia del suo paese natio Vitebsk. I soggetti raffigurati nella tela sono carichi di nostalgia per la terra natale. La tecnica usata dal pittore \u00e8 ispirata all'arte francese contemporanea ovvero la corrente dell'espressionismo, sviluppatasi in Francia pochi anni prima.\nIn questa tela Chagall usa colori non realistici. Il frazionamento di alcuni elementi della composizione in piani ombreggiati, come per esempio il tetto della casa e il primo piano a sinistra, hanno sicuramente una matrice dell'avanguardia artistica del cubismo, anche se questo tipo di tecnica \u00e8 usata piuttosto occasionalmente."}
{"id": "4504907", "revid": "1005847", "url": "https://it.wikipedia.org/wiki?curid=4504907", "title": "Paola Pinna", "text": "Biografia.\nNata a Cagliari l'11 novembre del 1974. Si laurea in Scienze Politiche ad indirizzo economico, e consegue un master in Business Administration-MBA alla Luiss di Roma. Ha lavorato per anni come consulente di societ\u00e0 attive in diversi comparti. Si \u00e8 occupata di progettazione di reti commerciali in franchising ed \u00e8 stata responsabile del settore marketing e commerciale di una rete di agenzie di viaggio operante a livello nazionale. Ha svolto l'incarico di direttore tecnico di agenzie di viaggi e turismo. \nAttivit\u00e0 politica.\nDeputata nella XVII legislatura.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XXVI Sardegna per il Movimento 5 Stelle. Dal 7 maggio 2013 al 30 aprile 2015 \u00e8 stata segretaria della XIV commissione \"Politiche dell'Unione Europea\".\nNel mese di giugno 2013 rilasci\u00f2 una prima intervista al quotidiano \"la Stampa\" e alcuni giorni dopo alla trasmissione \"Piazzapulita\" nelle quali si opponeva all'espulsione della senatrice Adele Gambaro e denunciava il clima teso all'interno del Movimento.\nIl 27 novembre 2014, a seguito di una consultazione svoltasi sul blog di Grillo, \u00e8 stata espulsa dal Movimento con l'accusa di non aver ceduto parte del suo stipendio. La deputata si \u00e8 difesa pubblicando sulla sua pagina Facebook le contabili dei bonifici effettuati e attribuendo la sua epurazione alle critiche rivolte a Grillo a seguito della sconfitta alle elezioni regionali in Emilia Romagna e in Calabria.\nDopo un breve periodo di permanenza al Gruppo misto il 26 marzo 2015 entra a far parte del gruppo parlamentare di Scelta Civica e il 4 febbraio 2016 si iscrive al Partito Democratico."}
{"id": "4504908", "revid": "124035198", "url": "https://it.wikipedia.org/wiki?curid=4504908", "title": "Emanuela Corda", "text": "Biografia.\nAttivit\u00e0 politica.\nAlle elezioni politiche del 2013 viene eletta alla Camera dei deputati, nella circoscrizione Sardegna, nelle liste del Movimento 5 Stelle.\nAlle Elezioni politiche del 2018 viene riconfermata alla Camera dei deputati, nella circoscrizione Sardegna, nel collegio plurinominale Sardegna - 1 (Carbonia, Cagliari, Oristano), in quota M5S. \nIl 23 gennaio 2019 viene nominata Presidente della Commissione parlamentare per le questioni regionali. \nIl 18 febbraio 2021 non vota la fiducia al Governo Draghi e per questo viene espulsa dal Movimento 5 Stelle. Il 23 febbraio aderisce alla componente L'Alternativa c'\u00e8 del Gruppo misto. "}
{"id": "4504909", "revid": "112955265", "url": "https://it.wikipedia.org/wiki?curid=4504909", "title": "Gianni Farina", "text": "Biografia.\nNato a Caiolo, vive a Pf\u00e4ffikon in Svizzera.\nElezione a deputato.\nAlle elezioni politiche del 2006 \u00e8 candidato alla Camera dei Deputati, nella circoscrizione \"Estero A\" (Europa), nelle lista comune di centro-sinistra \"L'Unione\" (in quota Margherita), venendo eletto deputato della XV Legislatura con 12.000 preferenze circa.\nNel 2007, con lo scioglimento de La Margherita, aderisce al Partito Democratico.\nAlle successive elezioni politiche del 2008 \u00e8 ricandidato alla Camera dei Deputati, sempre nella circoscrizione \"Estero A\" (Europa), nelle liste del Partito Democratico, venendo rieletto deputato della XVI Legislatura con circa 21.000 preferenze.\nAlle elezioni politiche del 2013 \u00e8 nuovamente candidato alla Camera dei Deputati, sempre nella circoscrizione \"Estero A\" (Europa), nelle liste del Partito Democratico, venendo eletto per la terza volta deputato della XVII Legislatura con 22.000 preferenze circa."}
{"id": "4504910", "revid": "599013", "url": "https://it.wikipedia.org/wiki?curid=4504910", "title": "Alessandro Varini", "text": "Carriera.\nDal 1919 al 1925 gioca per sei stagioni in massima serie con la , disputando in totale 47 gare ufficiali e segnando 10 reti.\nNel 1922-1923, anno in cui disputa 4 partite con i romani, raggiunge la finalissima per il titolo nazionale, persa contro il . L'anno successivo gioca in maglia biancoceleste 4 partite segnando 2 gol."}
{"id": "4504912", "revid": "1543377", "url": "https://it.wikipedia.org/wiki?curid=4504912", "title": "Jehad Al Hussain", "text": "Palmar\u00e8s.\nClub.\n Al-Karamah\n Al-Qadsia"}
{"id": "4504914", "revid": "729019", "url": "https://it.wikipedia.org/wiki?curid=4504914", "title": "Rijksweg 16", "text": "La Rijksweg 16 (o A16) olandese parte dal confine con il Belgio, al congiungimento con l'Autoroute A1, fino ad arrivare a Rotterdam. L'autostrada \u00e8 lunga 58\u00a0km."}
{"id": "4504916", "revid": "775372", "url": "https://it.wikipedia.org/wiki?curid=4504916", "title": "Fabio Porta", "text": "Biografia.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione B America Meridionale per il Partito Democratico.\nElezione a senatore.\nAlle elezioni politiche del 2018 viene candidato come capolista al Senato nella circoscrizione B America Meridionale per il Partito Democratico. Pur raccogliendo 20784 preferenze, non risulta eletto ma presenta un ricorso alla Giunta per le elezioni del Senato a causa di presunti brogli elettorali che avrebbero favorito l'elezione di un senatore del partito USEI a scapito del seggio del Partito Democratico. Il 2 dicembre 2021 il Senato proclama decaduto il senatore Adriano Cario, rinviando per\u00f2 la decisione sul candidato subentrante a una successiva delibera della giunta delle elezioni e delle immunit\u00e0 parlamentari. Il 12 gennaio 2022 Porta subentra ufficialmente a Cario."}
{"id": "4504922", "revid": "1320609", "url": "https://it.wikipedia.org/wiki?curid=4504922", "title": "Francesca La Marca", "text": "Biografia.\n\u00c8 nata a Toronto (Canada), citt\u00e0 in cui vive, da genitori di origine italiana: la madre nativa di Sannicandro di Bari ed il padre di Delia (Caltanissetta). Formatasi in un ambiente multiculturale, come quello canadese, ha conseguito la laurea in lingue (italiano e francese) e filosofia, master e PhD in letteratura francese presso l\u2019Universit\u00e0 di Toronto, dove ha anche svolto delle docenze.\nMolto vicina al mondo associazionistico in qualit\u00e0 di presidente della \"Sicilian Cultural Society of Canada\" e membro esecutivo del \"College of Electors\", una commissione governativa dell\u2019Universit\u00e0 di Toronto. Dal 2014 \u00e8 componente della Fondazione Italia USA, di cui \u00e8 consigliere. \nElezione a deputata.\nAlle elezioni politiche del 2013 viene eletta alla Camera dei Deputati, nella circoscrizione ESTERO C (America Settentrionale e Centrale) nelle liste del Partito Democratico, in virt\u00f9 delle 8.500 preferenze personali. \u00c8 la prima volta che un'italiana di seconda generazione viene eletta al Parlamento. Alle elezioni politiche del 2018 viene rieletta alla Camera dei Deputati.\nAttivit\u00e0 politica.\nDa componente della Commissione affari esteri e comunitari della Camera dei Deputati ha sostenuto misure in favore degli italiani all'estero attraverso disegni di legge, e altri atti parlamentari come interrogazioni, interpellanze e mozioni. Questa intensa attivit\u00e0 parlamentare ha consentito di destinare notevoli risorse in favore degli italiani all'estero.\nNel settembre 2020 ha annunciato di votare \"no\" al referendum sul taglio dei parlamentari.\nControversie.\nDurante la pandemia Covid-19, il 13 luglio 2020, giunta a Fiumicino dal Canada non ha osservato le norme all'epoca vigenti sull'obbligo di quarantena, presentandosi il giorno successivo in aula alla Camera dei deputati. Alle vaste polemiche sorte sui media, la parlamentare ha replicato sostenendo che un carabiniere all'Aeroporto di Fiumicino le avrebbe comunicato che, in qualit\u00e0 di deputata, non era tenuta a seguire le norme sanitarie sulla quarantena e che avrebbe quindi potuto \"bypassare i divieti\"."}
{"id": "4504924", "revid": "287204", "url": "https://it.wikipedia.org/wiki?curid=4504924", "title": "Ota Sik", "text": ""}
{"id": "4504927", "revid": "1543377", "url": "https://it.wikipedia.org/wiki?curid=4504927", "title": "Marco Fedi", "text": "Biografia.\nEmigrato in Australia nel 1983, Fedi ha lavorato per la Federazione Italiana dei Lavoratori e Famiglie Immigranti (FILEF) ad Adelaide, nell'Australia meridionale fino al 1992.\nIn seguito ha lavorato per il patronato INCA-CGIL fino al 1997 e poi \u00e8 stato impiegato fino al 2005 nel centro multimediale del Comitato Assistenza Italiani (Co.As.It.).\nCarriera politica.\n\u00c8 stato eletto alla Camera dei Deputati italiana alle elezioni politiche del 2006, candidato della coalizione di centro-sinistra L'Unione nella ripartizione Africa, Asia, Oceania e Antartide; in seguito \u00e8 stato rieletto nel 2008 con il Partito Democratico con 12.409 preferenze. Alle elezioni politiche del 2013 \u00e8 stato riconfermato per il terzo mandato.\nFedi \u00e8 membro della III commissione permanente Affari Esteri e Comunitari della Camera dei Deputati ed \u00e8 presidente del gruppo interparlamentare di amicizia Italia-Australia; in passato ha fatto parte quale componente e Vicesegretario dei Paesi anglofoni del Consiglio generale degli Italiani all'Estero.\nDopo 12 anni trascorsi ininterrotti in Parlamento, non si ricandida pi\u00f9 alle elezioni politiche del 2018."}
{"id": "4504944", "revid": "1410376", "url": "https://it.wikipedia.org/wiki?curid=4504944", "title": "Giuseppe Zappulla", "text": "Biografia.\n\u00c8 stato deputato regionale all'Assemblea Regionale Siciliana nel 2006 eletto con i Democratici di Sinistra, fino al 2008.\nAlle elezioni politiche del 2013 viene eletto alla Camera dei Deputati, nella circoscrizione Sicilia 2, nelle liste del Partito Democratico, fino al marzo 2018.\nIl 28 febbraio 2017 prende parte alla scissione del Partito Democratico, abbandonando il partito e aderendo ad Articolo 1 - Movimento Democratico e Progressista di Pier Luigi Bersani.\nNel dicembre 2018 \u00e8 nominato coordinatore regionale del partito in Sicilia, e dall'aprile 2019 segretario regionale."}
{"id": "4504947", "revid": "729019", "url": "https://it.wikipedia.org/wiki?curid=4504947", "title": "Call Me (Tweet)", "text": "Call Me \u00e8 un brano musicale R&amp;B della cantautrice statunitense Tweet, scritto dalla stessa interprete insieme a Missy Elliott e prodotto da Timbaland. Il brano fu pubblicato nel 2002 come secondo singolo estratto dall'album di debutto della cantante, \"Southern Hummingbird\", ed entr\u00f2 nella top10 della classifica R&amp;B americana e nella top40 sia della classifica statunitense sia di quella inglese. Il brano \u00e8 fortemente influenzato da sonorit\u00e0 etniche e mediorientali, come diverse altre produzioni di Timbaland dei primi anni 2000.\nComposizione e testo.\nIl brano fu composto in una sessione tra lo studio Westlake Audio di West Hollywood e il Manhattan Center di New York, con Tweet e Missy Elliott come autrici e Timbaland alla produzione. Il brano \u00e8 costruito su una base composta da fiati che ripetono incessantemente un ritmo incalzante secondo una melodia mediorientale. La canzone \u00e8 infatti fortemente pervasa da un'atmosfera etnica come molte altre produzioni di Timbaland uscite nello stesso periodo (come \"Big Pimpin\"' di Jay-Z, \"Get Ur Freak On\" di Missy Elliott o \"We Need a Resolution\" di Aaliyah), che hanno influenzato e ispirato enormemente la scena musicale R&amp;B, Hip-Hop e Pop dei primi e di met\u00e0 anni 2000. Il brano si apre con un intro cantato da Tweet che incita a ballare con i versi \"shake it, shake it\" e \"bounce, bounce\". Il testo riflette la frustrazione di una donna all'interno di una relazione poco soddisfacente; la protagonista del brano si rivolge a un amante segreto del passato, a cui chiede di chiamarla in qualsiasi momento per poter avere un rapporto sessuale.\nVideo.\nIl videoclip del brano \u00e8 stato diretto da Chris Robinson e segue il testo della canzone. Il video si apre con un colibr\u00ec, simbolo della cantante che d\u00e0 anche il nome all'album di debutto, che entra dalla finestra nella camera da letto della cantante e del suo ipotetico compagno. La cantante viene svegliata dal colibr\u00ec, e si alza per recarsi alla porta, sul cui zerbino trova una busta con un cellulare che squilla. In seguito, durante la notte, la cantante indossa un abito da sera e si reca con un taxi in un club dove incontra l'amante segreto. Tra le sequenze principali mostrate, ce n'\u00e8 una in cui Tweet appare di fronte al portone di un edificio dall'architettura mediorientale, indossando una lunga maglia nera a rete che lascia intravedere il reggiseno e gli shorts attillati. In un'altra sequenza che si ripete per tutto il video, la cantante, vestita con stivali, basco e gilet dello stesso colore consumato dal tempo, esegue una coreografia insieme a un corpo di danza formato da sole ragazze.\nRicezione.\n\"Call Me\" \u00e8 entrato nella top 10 della classifica R&amp;B/Hip-Hop statunitense durante la sua dodicesima settimana di permanenza in classifica, il 29 giugno 2002, saltando dalla posizione numero 17 al numero 9. Il singolo ha passato un totale di 25 settimane nella classifica R&amp;B/Hip-Hop, ed \u00e8 stato inserito da \"Billboard\" nella lista dei 100 maggiori successi R&amp;B/Hip-Hop del 2002 alla 45\u00aa posizione.\nIl singolo \u00e8 entrato nella Hot 100 di \"Billboard\", dove ha raggiunto la posizione numero 31 e ha speso un totale di diciannove settimane in classifica, come il singolo precedente. \"Call Me\" \u00e8 il terzo singolo della cantante a essere entrato nella Hot 100, e il secondo come artista principale. Anche nella classifica del Regno Unito il singolo \u00e8 entrato in top 40, dove ha raggiunto la posizione numero 35."}
{"id": "4504949", "revid": "697352", "url": "https://it.wikipedia.org/wiki?curid=4504949", "title": "San Venerio", "text": ""}
{"id": "4504952", "revid": "729019", "url": "https://it.wikipedia.org/wiki?curid=4504952", "title": "Panagi\u014dt\u012bs Dagkl\u012bs", "text": "Capo di stato maggiore dell'esercito greco durante il periodo delle guerre balcaniche e comandante in capo delle forze greche durante la prima guerra mondiale, fu anche membro del parlamento e ministro della guerra del governo provvisorio di Eleutherios Venizelos (1916-1917).\nBiografia.\nNato ad Agrinio, si diplom\u00f2 all'accademia militare di Nauplia nel 1878 uscendone con il grado di sottotenente dell'artiglieria, studiando poi per un ulteriore anno in Belgio. Rientrato in patria, fu promosso capitano e tra il 1884 e il 1887 svolse il ruolo di aiutante per la missione militare francese in Grecia, dedita alla modernizzazione dell'esercito ellenico; considerato un esperto di artiglieria, Dangl\u00ecs insegn\u00f2 all'accademia militare dell'esercito e contribu\u00ec alla progettazione del 75 mm Schneider-Danglis Mle 1906/09, un cannone da montagna calibro 75 mm poi adottato dall'esercito greco. Durante la guerra greco-turca del 1897 serv\u00ec come capo di stato maggiore della 1\u00aa Brigata fanteria nel settore dell'Epiro; promosso tenente colonnello, fu trasferito allo stato maggiore dell'esercito greco nel 1904.\nPromosso colonnello nel 1907, partecip\u00f2 agli eventi della cosiddetta \"Lotta Macedone\" (i tentativi insurrezionali delle popolazioni di origine greca nella regione della Macedonia contro il dominio ottomano), supervisionando le attivit\u00e0 dei ribelli nella zona di Salonicco sotto il nome di guerra di \"Parmenione\"; tra il 1908 e il 1909 guid\u00f2 anche il comitato macedone presso l'\"Organizzazione panellenica\". Promosso maggior generale nel 1911, divenne capo di stato maggiore generale dell'esercito greco nell'agosto del 1912, sia per via delle sue abilit\u00e0 che come contrappeso agli ufficiali di fede realista e germanofila presenti nell'alto comando ellenico; durante il periodo delle guerre balcaniche serv\u00ec come capo di stato maggiore dell'Armata della Tessaglia agli ordini del principe ereditario Costantino. Nel marzo del 1913 fu promosso tenente generale e posto al comando del Corpo d'armata dell'Epiro, facendo parte anche della delegazione greca che negozi\u00f2 il trattato di Londra (30 maggio 1913) conclusivo della prima guerra balcanica.\nNel tardo 1914 Dangl\u00ecs lasci\u00f2 l'esercito e si dedic\u00f2 alla politica, venendo eletto al parlamento nazionale nel 1915 come rappresentante di Giannina per il partito liberale di Eleutherios Venizelos. Nel 1916 esplosero in Grecia le tensioni tra il primo ministro Venizelos, favorevole alla partecipazione del paese alla prima guerra mondiale a fianco degli Alleati, e il re Costantino, favorevole invece a un'alleanza con la Germania: con l'appoggio degli Alleati, Venizelos diede vita ad un governo provvisorio a Salonicco, retto da un triumvirato composto anche dall'ammiraglio Pavlos Koundouriotis e dallo stesso Dangl\u00ecs, che ricopr\u00ec la carica di ministro della guerra. Dopo la deposizione di Costantino nel 1917 e l'entrata in guerra della Grecia, Dangl\u00ecs assunse il comando in capo di tutte le forze greche, carica che mantenne fino alla fine delle ostilit\u00e0 quando lasci\u00f2 nuovamente la carriera militare per ritornare al suo incarico di parlamentare; nel 1921, dopo l'auto-esilio di Venizelos, fu eletto alla presidenza del partito liberale greco.\nPanaghiotis Dangl\u00ecs mor\u00ec il 9 marzo 1924 ad Atene, all'et\u00e0 di 71 anni."}
{"id": "4504956", "revid": "122995404", "url": "https://it.wikipedia.org/wiki?curid=4504956", "title": "Elena Cucci", "text": "Biografia.\nNasce da madre francese e padre abruzzese, originario di Poggio Picenze. Vive per un paio di anni nella provincia veronese dove la famiglia risiede per motivi di lavoro, per la stessa ragione si trasferisce a Collegno dove trascorre l'infanzia, per trasferirsi poi dapprima a Villa Adriana (Tivoli) ed infine nella capitale.\nLa sua prima esperienza come attrice risale al 2004, quando interpreta Cleopatra in uno spot televisivo per la Cina, diretta dal regista David Tsui.Il suo debutto cinematografico avviene invece nel 2008 come protagonista femminile del film \"Marcello Marcello\" di Denis Rabaglia.\nDa allora nel suo percorso lavorativo si susseguono piccole e grandi produzioni cinematografiche, teatrali, televisive e web.\nNel 2017 \u00e8 accanto ad Alessandro Siani e Diego Abatantuono in \"Mister Felicit\u00e0\", che vince \"Il biglietto d'oro\" come secondo film italiano pi\u00f9 visto nel 2017, e lo stesso anno viene scelta da Gabriele Muccino tra i protagonisti di \"A casa tutti bene\", uscito nelle sale il 14 febbraio 2018, per il quale ha ottenuto il Nastro d'argento speciale."}
{"id": "4504967", "revid": "6923", "url": "https://it.wikipedia.org/wiki?curid=4504967", "title": "Alessandro I Gonzaga", "text": "Biografia.\nFiglio primogenito di Giampietro Gonzaga e Caterina Torelli, nacque attorno al 1496. Il 20 maggio 1518 ottenne dall'imperatore Massimiliano un diploma che investiva i discendenti di Giampietro Gonzaga della Contea di Novellara e Bagnolo. Si chiudeva cos\u00ec una lunghissima faida che aveva tenuto impegnato per tutta la sua vita il suo predecessore e i suoi quattro cugini, dei quali uno ancora soltanto, Cristoforo, continuava ad avanzare pretese. Nel medesimo anno Alessandro si spos\u00f2 con Costanza da Correggio, figlia di Giberto VII signore di Correggio. Questo matrimonio, assieme a quello del fratello Ercole con Maddalena Torelli, permise ai Gonzaga di Novellara e Bagnolo di stringere buoni rapporti con le vicine signorie di Correggio e Guastalla.\nProsegu\u00ec le bonifiche iniziate dal padre nella zona dei Terreni Nuovi e dispose che vi venisse innalzata una chiesa intitolata a San Bernardino da Siena. Grande impulso fu dato anche all'espansione edilizia di Novellara. Fece innalzare i primi stabili sull'odierna piazza Unit\u00e0 d'Italia, prima dall'allora deserta e prosegu\u00ec la costruzione della nuova chiesa di Santo Stefano.\nEspansione territoriale.\nDesideroso di accrescere il suo dominio, Alessandro Gonzaga nel 1521 inizi\u00f2 ad acquistare da altre famiglie nobili alcuni feudi e castelli. Da Polidoro Pallavicino acquis\u00ec i castelli di Monticelli d'Ongina, Zibello, Tizzano, Ballone e alcuni immobili a Genova per una spesa complessiva di 75.000 lire imperiali. Alla morte di Polidoro Pallavicino i suoi fratelli impugnarono la vendita decisi a riavere tutto indietro. Ne scatur\u00ec una lunghissima lite, durata pi\u00f9 di quarant'anni, che coinvolse anche il Papa, il quale ordin\u00f2 che tutti i beni, eccezion fatta per Monticelli d'Ongina, fossero sequestrati dal duca di Parma. Nel 1564 i Gonzaga e i Pallavicini trovarono un accordo: i feudi sarebbero stati restituiti e in cambio la somma spesa da Alessandro sarebbe stata rimborsata. Nel 1527 Alessandro acquist\u00f2 anche il castello di Galliera, anch'esso poi restituito.\nLa carriera militare.\nCome altri membri della sua famiglia Alessandro fu un uomo d'arme. Colonnello dell'esercito imperiale, fu anche governatore militare di Piacenza. Nel cuore delle lotte tra Carlo V e Francesco I Novellara si trov\u00f2 stretta tra due pericolosi fuochi, con le truppe francesi alloggiate a Correggio e quelle imperiali a Guastalla. Grazie all'aiuto di Alberto Pico riusc\u00ec ad evitare saccheggi e scorribande nella contea, ma in cambio dovette consegnare suo fratello Annibale ai francesi. Egli avrebbe poi fatto una felice carriera nell'esercito transalpino fino a raggiungere il grado di colonnello. Unitosi agli imperiali, nel 1527 mosse con il loro esercito alla volta di Roma. Qui, una volta terminato il tremendo sacco Alessandro Gonzaga riscatt\u00f2 l'ambasciatore veneziano Domenico Venier, il quale, dopo una penosa vicenda, fugg\u00ec dai Gonzaga. Pur non avanzando ulteriori richieste di pagamento, Alessandro Gonzaga ricevette in contropartita dai veneziani l'iscrizione all'albo dei patrizi della citt\u00e0. Dai soldati il conte di Novellara acquist\u00f2 arredi sacri e opere d'arte per arredare le chiese del suo piccolo stato. Nel 1529 combatt\u00e9 a Napoli per Filiberto di Chalons, principe d'Orange e in seguito si un\u00ec alle truppe di Fabrizio Maramaldo. Partecip\u00f2 poi all'assedio di Firenze. Raggiunse poi Napoli dove si allestiva la spedizione contro i turchi in Ungheria. Nella citt\u00e0 campana accus\u00f2 i sintomi di una malattia causata da un bagno nell'Arno e sul finire dell'agosto 1530 vi mor\u00ec.\nDiscendenza.\nAlessandro e Donna Costanza ebbero cinque figli:"}
{"id": "4504971", "revid": "987147", "url": "https://it.wikipedia.org/wiki?curid=4504971", "title": "Francesco D'Uva", "text": "Biografia.\nD\u2019Uva \u00e8 cresciuto tra la citt\u00e0 natale e il paese d'origine della famiglia materna, a Capo d\u2019Orlando.\nSposato con Dorotea Spadaro, \u00e8 figlio di Gennaro, ex ufficiale medico della Marina Militare, e nipote dell'avvocato Nino D'Uva, penalista messinese ucciso dalla criminalit\u00e0 organizzata locale il 6 maggio 1986, durante la celebrazione del maxiprocesso di Messina.\nDopo aver acquisito la maturit\u00e0 scientifica presso il Liceo Scientifico Statale Archimede, nel 2010 si laurea in Chimica presso l'Universit\u00e0 degli Studi di Messina con una tesi sul fotovoltaico di terza generazione sviluppata presso il CNR-IPCF. Due anni dopo, completa gli studi con lode conseguendo, sempre in Chimica, la laurea magistrale.\nElezione a deputato.\nInizia ad occuparsi di politica col Movimento 5 Stelle nel 2007, in occasione dell'iniziativa politica V-Day. Nel 2012 D\u2019Uva si candida nel collegio di Messina per il rinnovo del Parlamento siciliano e alle elezioni politiche del 2013 viene eletto deputato della XVII legislatura della Repubblica Italiana nella circoscrizione XXV Sicilia 2.\nDurante gli anni della prima legislatura, D\u2019Uva ricopre gli incarichi di membro della VII Commissione (Cultura, Scienza e Istruzione), membro della Commissione parlamentare antimafia, vicepresidente del gruppo parlamentare M5S con funzioni di Delegato d'Aula.\nAlle elezioni politiche del 2018 viene rieletto deputato nel collegio uninominale di Messina.\nViene eletto Capogruppo del Movimento 5 Stelle alla Camera il primo giugno 2018, in sostituzione di Giulia Grillo, divenuta ministra della salute del Governo Conte I."}
{"id": "4504973", "revid": "1543377", "url": "https://it.wikipedia.org/wiki?curid=4504973", "title": "Marialucia Lorefice", "text": "Biografia.\nVive ad Ispica (Ragusa); ha conseguito il diploma di liceo linguistico.\nElezione a deputato.\nAlle elezioni politiche del 2013 viene eletta alla Camera dei Deputati, nelle liste del Movimento 5 Stelle nella circoscrizione Sicilia 2.\nAlle elezioni politiche del 2018 viene rieletta deputata nel collegio uninominale di Ragusa.\nIl 21 giugno 2018 viene eletta Presidente della 12\u00aa Commissione Affari Sociali della Camera dei deputati."}
{"id": "4504978", "revid": "755885", "url": "https://it.wikipedia.org/wiki?curid=4504978", "title": "Conto alla rovescia (album)", "text": "Conto alla rovescia \u00e8 il secondo lavoro discografico del cantautore italiano Francesco Renzi.\nDescrizione.\nRealizzato nel 2009.\nEtichetta discografica \"MEA Sound\" (CD BB 31).\nProduzione a cura della \"C.G.A. Records\".\nProduzione discografica \"MEA Sound\".\nDistribuzione a cura di \"Phonomea\".\nTesti, musiche del cantautore Alessio, eccetto le tracce nr. 3 - 11 e 12 scritte ed arrangiate dallo stesso Francesco Renzi.\nArrangiamenti e programmazione a cura di Alessio, Marco Graziani e Francesco Renzi.\nMixaggio e masterizzazione a cura di \"Midi Sound Studio\" e Ciro Ardimento.\nIl brano nr. 6, \"Na bona guagliona\" \u00e8 duettato con l'artista Gianluca.\nLa traccia nr. 7, \"Pocha\", \u00e8 stata scritta da Francesco Renzi con la collaborazione di Raffaele Merola, dedicata al \"Pocho Lavezzi\"."}
{"id": "4504979", "revid": "180559", "url": "https://it.wikipedia.org/wiki?curid=4504979", "title": "Campionato mondiale maschile di pallacanestro Under-22 1993", "text": "Il I campionato mondiale maschile di pallacanestro Under-22 FIBA 1993 (noto anche come World Championship for Men \"22 and Under\" 1993) si \u00e8 svolto in Spagna dal 22 al 31 luglio 1993."}
{"id": "4504980", "revid": "1543377", "url": "https://it.wikipedia.org/wiki?curid=4504980", "title": "Maria Marzana", "text": "Biografia.\nNata ad Ludwigshafen am Rhein (Germania), ma vive a Rosolini (Siracusa).\nAttivit\u00e0 politica.\nSi candida alle elezioni regionali siciliane del 2012 nella lista del Movimento 5 Stelle nella circoscrizione di Siracusa ottenendo 922 preferenze non risultando eletta.\nElezione a deputato.\nAlle elezioni politiche del 2013 viene eletta alla Camera dei Deputati, nelle liste del Movimento 5 Stelle nella circoscrizione Sicilia 2.\n\u00c8 stata la presentatrice dell'emendamento 6.19 nella legge di conversione del decreto legge sulla scuola, sulla possibilit\u00e0 di sostituire i libri di testo con materiali digitali autoprodotti e sul loro conferimento in piattaforme per la loro distribuzione gratuita nelle scuole. L'emendamento \u00e8 stato accolto anche dal governo e dagli altri partiti, con larghissima maggioranza, innovando profondamente la legislazione in materia .\nAlle elezioni politiche del 2018 viene rieletta deputata nel collegio uninominale di Avola."}
{"id": "4504984", "revid": "18323", "url": "https://it.wikipedia.org/wiki?curid=4504984", "title": "Gianluca Rizzo", "text": "Biografia.\nAttivit\u00e0 politica.\nAttivista politico sin dal 2011, fonda insieme ad altri amici il primo \"meetup\" del Movimento 5 Stelle di Caltagirone, sua citt\u00e0 adottiva. \nSi candida consigliere comunale alle elezioni amministrative del Comune di Caltagirone del 6 e 7 maggio 2012. \u00c8 anche designato assessore per il candidato sindaco della lista del \"MoVimento5Stelle\" Francesco Perspicace. \nElezione a deputato.\nAlle elezioni politiche del 2013 viene eletto alla Camera dei Deputati, nelle liste del Movimento 5 Stelle nella circoscrizione Sicilia 2. Alle elezioni politiche del 2018 viene rieletto deputato nelle liste del Movimento 5 Stelle nella circoscrizione Sicilia 2 collegio plurinominale SICILIA 2 - 03, divenendo poi presidente della Commissione Difesa.\nIn Parlamento, nella XVII Legislatura \u00e8 nominato segretario della Commissione d'Inchiesta sugli effetti dell'uranio impoverito. \nE' primo firmatario della proposta di legge per la modifica della catena di comando nelle attivit\u00e0 di protezione delle navi battenti bandiera italiana in transito negli spazi marittimi internazionali a rischio di pirateria, a seguito dei fatti che hanno coinvolto i due fucilieri di Marina in India.\nE' primo firmatario della proposta di legge per la modifica della normativa in materia di diritto di scelta della sede di lavoro per i lavoratori che assistono familiari affetti da disabilit\u00e0 grave.\nCome parlamentare d'opposizione ai governi Letta, Renzi e Gentiloni, si distingue per il gran numero di atti di sindacato ispettivo e d'indirizzo.\nNella XVIII Legislatura \u00e8 primo firmatario della proposta di legge di modifica della normativa sulla sicurezza sul lavoro e la tutela assicurativa contro gli infortuni e le malattie professionali del personale delle Forze armate. \n\u00c8 anche primo firmatario della proposta di legge in materia di documentazione dei giudizi di idoneit\u00e0 all'avanzamento e di attribuzione del punteggio di merito nonch\u00e9 di conferimento di encomi ed elogi.\nCon un emendamento alla Legge di Bilancio 2021-2023 favorisce l'incorporamento di 100 Guardia Coste.\nDurante lo svolgimento dei lavori parlamentari ha ottenuto, tramite accoglimento di ordini del giorno, i seguenti impegni del Governo:"}
{"id": "4504989", "revid": "124309669", "url": "https://it.wikipedia.org/wiki?curid=4504989", "title": "Alessio Villarosa", "text": "Biografia.\nSi laurea in economia aziendale per l'indirizzo marketing e finanza, all'Universit\u00e0 di Pisa. \nLavora per quattro anni come operaio in una fabbrica di reti ortopediche. Quindi copre un ruolo come responsabile nel settore \"carte di pagamento\" a Roma. Infine fonda un'impresa nel settore farmaceutico.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XXV Sicilia 2 per il Movimento 5 Stelle. Membro della V Commissione Finanze.\nDal 16 settembre al 16 dicembre 2013 \u00e8 ufficiosamente \"capogruppo\" e portavoce del Movimento 5 Stelle alla Camera in virt\u00f9 del regolamento interno del gruppo che prevede una rotazione trimestrale della carica. L'on. Riccardo Nuti che lo ha preceduto \u00e8 tuttavia rimasto ufficialmente presidente del gruppo per motivi tecnico-burocratici dovuti all'organizzazione parlamentare.\nIl 4 settembre 2014 \u00e8 diventato ufficialmente presidente del gruppo a seguito delle dimissioni dell'on. Nuti rimanendolo fino al 24 marzo 2015 sostituito ufficialmente da Federico D'Inc\u00e0.\nAlle elezioni politiche del 2018 viene rieletto deputato nel collegio uninominale di Barcellona Pozzo di Gotto con il 43,71% dei voti.\nIl 12 giugno diventa Sottosegretario all'Economia nel Governo Conte I di 5 Stelle e Lega, carica che gli viene riconfermata nel Governo Conte II di 5 Stelle, Partito Democratico e Liberi e Uguali.\nPer essersi astenuto dal votare la fiducia al Governo Draghi, nel febbraio del 2021 viene espulso dal M5S."}
{"id": "4504994", "revid": "767487", "url": "https://it.wikipedia.org/wiki?curid=4504994", "title": "Chiara Di Benedetto", "text": "Biografia.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XXIV Sicilia 1 per il Movimento 5 Stelle."}
{"id": "4504997", "revid": "1543377", "url": "https://it.wikipedia.org/wiki?curid=4504997", "title": "Azzurra Cancelleri", "text": "Biografia.\nVita privata.\n\u00c8 sorella di Giancarlo Cancelleri viceministro delle infrastrutture e dei trasporti nel Governo Draghi, gi\u00e0 ex deputato Assemblea regionale siciliana, nonch\u00e9 candidato alla presidenza della Regione Siciliana alle Elezioni regionali in Sicilia del 2012 e del 2017 .\nElezione a deputato.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XXIV Sicilia 1 per il Movimento 5 Stelle di cui \u00e8 segretario alla Camera.\nNel dicembre 2012 partecipa alle primarie online del M5S risultando settima nella circoscrizione con 63 voti e venendo collocata in quinta posizione nella lista del partito per la Camera dei deputati.\nNel marzo del 2018 viene rieletta per la seconda volta come deputata in lista del Movimento 5 Stelle."}
{"id": "4504998", "revid": "552355", "url": "https://it.wikipedia.org/wiki?curid=4504998", "title": "Environmental Media Award", "text": ""}
{"id": "4504999", "revid": "1005847", "url": "https://it.wikipedia.org/wiki?curid=4504999", "title": "Dore Misuraca", "text": "Biografia.\nConsegue la Laurea con lode in Economia e Commercio presso l'Universit\u00e0 degli Studi di Palermo.\nSvolge l'attivit\u00e0 di Commercialista ed \u00e8 Revisore Ufficiale dei Conti. \u00c8 sposato con Barbara Cittadini, \"regina\" della cliniche private nell'isola e presidente di AIOP Sicilia .\nInizia la sua attivit\u00e0 politica nel 1995 ricoprendo il ruolo di Vice Coordinatore Vicario di Forza Italia a Palermo.\nDeputato regionale siciliano e Assessore.\nNel 1996 viene eletto all'Assemblea Regionale Siciliana \u2013 collegio elettorale di Palermo \u2013 nella lista di Forza Italia, risultando il primo degli eletti. Viene nominato Vice Presidente della Commissione Bilancio e Programmazione e nel 1998 \u00e8 assessore agli Enti locali nella giunta Drago.\nNel 2001 viene rieletto all'Assemblea Regionale Siciliana, sempre a Palermo, in Forza Italia, confermando il primato delle preferenze.\n\u00c8 stato Componente della Commissione Verifica dei Poteri dal 2001 al 2004 e nello stesso periodo \u00e8 membro della Commissione Unione Europea. Dal 2003 \u00e8 Componente della Commissione Bilancio e Programmazione.\nDal 2004 al 2006 ha ricoperto il ruolo di Capogruppo di Forza Italia in Assemblea Regionale.\nNel corso dell'ultimo anno della Legislatura \u00e8 anche Componente della Commissione Statuto e Riforme Istituzionali.\nNel 2006 viene rieletto per la terza volta all'ARS ed \u00e8 contestualmente nominato Assessore al Turismo, Comunicazioni e Trasporti della giunta Cuffaro, nonch\u00e9 capo delegazione di Forza Italia presso il governo regionale. Lo resta fino allo scioglimento anticipato della legislatura nel 2008.\nElezione a deputato.\nNel 2008 viene eletto alla Camera dei Deputati nelle liste del Popolo delle Libert\u00e0 nella XXIV circoscrizione Sicilia 1, ed \u00e8 componente della VI Commissione Finanze e della Commissione Parlamentare per le Questioni Regionali.\nNel febbraio del 2013 viene rieletto alla Camera dei deputati nella XXIV circoscrizione (Sicilia 1) nelle liste del Popolo delle Libert\u00e0 ed \u00e8 nominato componente della V Commissione (Bilancio, Tesoro e Programmazione) e della Commissione Parlamentare di controllo sull'attivit\u00e0 degli enti gestori di fonti obbligatorie di previdenza e assistenza sociale.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano. Marted\u00ec 7 gennaio il presidente del Comitato promotore di NCD, Renato Schifani, in conferenza stampa a Palazzo dei Normanni, conferma che i parlamentari Giuseppe Castiglione e Dore Misuraca, i quali hanno guidato il coordinamento del PdL in Sicilia prima della scissione, manterranno il ruolo di coordinatori regionali per il Nuovo Centrodestra fino al prossimo congresso regionale. In occasione della formazione della squadra nazionale del neonato partito, Misuraca viene nominato responsabile nazionale degli enti locali.\nIl 15 febbraio 2018 Misuraca aderisce al Partito Democratico."}
{"id": "4505000", "revid": "1543377", "url": "https://it.wikipedia.org/wiki?curid=4505000", "title": "Casa dell'Albergo", "text": "La casa dell'Albergo \u00e8 una casa di epoca romana, sepolta durante l'eruzione del Vesuvio del 79 e ritrovata a seguito degli scavi archeologici dell'antica Ercolano: tra tutte le abitazioni esplorate, \u00e8 la pi\u00f9 grande della citt\u00e0.\nStoria e descrizione.\nLa costruzione della casa dell'Albergo risale al periodo augusteo, tra il 27 ed il 14 a.C.: a seguito del terremoto di Pompei del 62, furono effettuati importanti lavori di restauro, sia nelle decorazioni, che nella struttura, con la trasformazione di alcuni ambienti in attivit\u00e0 commerciali. Sepolta sotto una coltre di fango, poi solidificatosi in tufo, a causa delle colate piroclastiche durante l'eruzione del Vesuvio del 79, fu esplorata per la prima volta a partire dal 1852 da Carlo Bonucci, per poi essere definitivamente indagata durante degli anni trenta del XX secolo da Amedeo Maiuri.\nLa casa dell'Albergo \u00e8 posta sul ciglio della collina, in posizione panoramica, su quella che prima dell'eruzione era la spiaggia, con veduta sul mare: il cattivo stato di conservazione \u00e8 dovuto non tanto agli effetti provocati dall'eruzione, quanto ai danni delle prime esplorazioni; con i suoi duemilacentocinquanta metri quadrati \u00e8 l'abitazione pi\u00f9 grande di Ercolano finora scoperta ed \u00e8 anche l'unica della citt\u00e0 a possedere un quartiere termale: fu per questi motivi ritenuta in un primo momento essere un albergo. L'ingresso principale \u00e8 posto sul cardo IV, da cui si accede all'atrio dove sono visibili i resti dell'\"impluvium\"; sul lato destro si apre il quartiere termale che conserva pitture in secondo stile ed \u00e8 composto da un \"apodyterium\", decorato con pannelli verdi, nei quali si riconoscono figure volanti, e bardature in rosa pallido, da un \"tepidarium\", con pannelli in rosso scuro separati tra loro da fasce verdi e blu con all'interno motivi floreali e da un \"calidarium\", con poche pitture rimaste, se non sulla parete est ed un pavimento a mosaico con tessere bianche e nere, che realizzano in alcuni punti dei delfini: l'ambiente presenta inoltre una piscina e nella parte absidata era posto un \"labrum\". Dall'atrio si accede poi al peristilio, con colonne in opera vittata, realizzate con mattoni e blocchi di tufo: al centro \u00e8 un orto, nel quale fu rinvenuto il tronco carbonizzato di un albero di pere ed \u00e8 per questo motivo che sono stati ripiantati alberi della stessa famiglia; intorno al peristilio, con pavimento a mosaico bianco con bordo nero, si aprono, eccetto lungo il lato che corre parallelo alla strada, diversi ambienti, tra cui quelli sul lato ovest nei quali si conserva la pavimentazione a mosaico, in particolare una soglia, che contiene la raffigurazione di un gallo ed una colomba. Proprio questi ambienti separano il peristilio da un cortile porticato con pilastri in \"opus listatum\", sostenuto da sostruzioni a volta, sotto le quali si aprono altri ambienti, a cui si accede tramite un passaggio illuminato da piccole finestre rettangolari, che hanno un pavimento in cocciopesto ed in \"opus sectile\"."}
{"id": "4505001", "revid": "104458", "url": "https://it.wikipedia.org/wiki?curid=4505001", "title": "Campionati austriaci di sci alpino 1996", "text": "I Campionati austriaci di sci alpino 1996 si svolsero a Innerkrems tra il 18 e il 24 marzo. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 18 marzo\nSupergigante.\nData: 20 marzo\nSlalom gigante.\nData: 21 marzo\nSlalom speciale.\nData: 22 marzo\nCombinata.\nData: 18-22 marzo\nClassifica stilata attraverso i piazzamenti ottenutiin discesa libera, slalom gigante e slalom speciale\nDonne.\nDiscesa libera.\nData: 18 marzo\nSupergigante.\nData: 20 marzo\nSlalom gigante.\nData: 24 marzo\nSlalom speciale.\nData: 23 marzo\nCombinata.\nData: 18-24 marzo\nClassifica stilata attraverso i piazzamenti ottenutiin discesa libera, slalom gigante e slalom speciale"}
{"id": "4505003", "revid": "767487", "url": "https://it.wikipedia.org/wiki?curid=4505003", "title": "Riccardo Gallo", "text": " Dal 15 dicembre 2017 \u00e8 deputato all'Assemblea Regionale Siciliana\nBiografia.\nInizia ad impegnarsi in politica con Forza Italia, e, in occasione delle elezioni Amministrative del giugno 2008, \u00e8 eletto Consigliere provinciale ad Agrigento nella lista de Il Popolo della Libert\u00e0 ottenendo 4.273 preferenze, e risultando il primo degli eletti. Nel corso della legislatura alla Provincia, \u00e8 componente di due Commissioni permanenti. Nel frattempo costituisce un movimento politico, il \"Patto per il territorio\", mantenendolo ancorato alla coalizione di centro-destra e caratterizzandolo con un diretto e intenso radicamento nel territorio. Il \"Patto per il territorio\" si rivela determinante nella vittoria e nella elezione alle Amministrative della primavera del 2012 del sindaco di Agrigento, Marco Zambuto. Nell'ambito di Forza Italia \u00e8 stato dirigente provinciale e regionale. Attualmente \u00e8 vice coordinatore regionale del partito in Sicilia.\nRiccardo Gallo \u00e8 stato inoltre componente e consigliere della Giunta Camerale della Camera di Commercio di Agrigento, e componente della Giunta dell'Ups, l'Unione delle Province Siciliane.\nElezione a deputato.\nAlle elezioni politiche del 2013 \u00e8 eletto deputato della XVII legislatura della Repubblica Italiana nella \"circoscrizione Sicilia 1\" per la lista del Popolo della Libert\u00e0 in quota DC.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia. .\nDeputato regionale siciliano (2017).\nAlle elezioni regionali Siciliane del 5 novembre 2017 si candida all'ARS, come capolista di Forza Italia in provincia di Agrigento. \u00c8 eletto deputato regionale con 7.340 preferenze. Per tale motivo il 17 gennaio 2018 si dimette per incompatibilit\u00e0 dalla carica di deputato nazionale, ed \u00e8 sostituito da Giulio Tantillo."}
{"id": "4505007", "revid": "125254739", "url": "https://it.wikipedia.org/wiki?curid=4505007", "title": "Davide Faraone", "text": "Biografia.\nHa iniziato la sua attivit\u00e0 politica nella Sinistra Giovanile, nelle periferie palermitane (soprattutto all'ex Zen), occupandosi delle scuole della zona e ricoprendo il ruolo di senatore accademico.\nNel marzo del 2000 viene eletto all'unanimit\u00e0 segretario cittadino dei Democratici di Sinistra di Palermo. Nel 2000 si iscrive alla facolt\u00e0 di Scienze politiche presso l'Universit\u00e0 degli Studi di Palermo. Consegue la laurea il 1\u00ba marzo 2016, dopo ben sedici anni, con voto 106/110.\nNell'autunno 2001 \u00e8 tra i sostenitori della mozione congressuale vincente per l'elezione di Piero Fassino e a novembre \u00e8 eletto consigliere comunale a Palermo con 1591 voti, venendo riconfermato nel 2007 con oltre 3000 preferenze, quando diventer\u00e0 anche presidente della Commissione trasparenza. Si \u00e8 occupato dell'edilizia scolastica palermitana. Resta segretario cittadino dei DS fino alla confluenza, nel 2007, del partito nel Partito Democratico e viene eletto nella prima assemblea nazionale all'interno della lista vincente \"Democratici per Veltroni\". Faraone non riesce tuttavia per pochi voti a diventare segretario provinciale del PD palermitano. \nDeputato all'ARS.\nNell'aprile 2008 viene eletto deputato all'Assemblea Regionale Siciliana nelle file del Partito Democratico, ottenendo 8.036 preferenze nel collegio provinciale di Palermo, mantenendo la carica di consigliere comunale.\nNel 2010 si propone come candidato sindaco di Palermo.\nDal 2009 al 2012 ha ricoperto l'incarico di capogruppo del Partito Democratico al Comune di Palermo, svolgendo, in questa veste, un ruolo di primo piano nella battaglia ostruzionista condotta in Consiglio comunale contro l'aumento della Tarsu, presentando da solo pi\u00f9 di 1500 emendamenti.\nNel 2012 partecipa alle elezioni primarie per la designazione del candidato a sindaco di Palermo del centro-sinistra, dove giunge terzo, dietro Fabrizio Ferrandelli e Rita Borsellino.\nNell'ottobre 2012 si ricandida all'ARS nel collegio di Palermo nella lista del Partito Democratico, ma non \u00e8 rieletto.\nAl Parlamento italiano.\nAlle elezioni politiche del 2013 viene eletto deputato alla Camera della XVII legislatura della Repubblica Italiana nella circoscrizione XXIV Sicilia 1 in quanto sesto nella lista del Partito Democratico.\nIl 9 dicembre dello stesso anno diviene membro della segreteria nazionale del Partito Democratico, designato dal nuovo segretario nazionale Matteo Renzi, come responsabile del settore \"welfare e scuola\". \u00c8 stato tra gli organizzatori della Leopolda e si deve a lui la scelta del nome \u201cBig Bang\u201d, titolo della seconda kermesse fiorentina. Nel 2013 fonda ed \u00e8 presidente di \u201cBig Bang Sicilia\u201d, associazione politico-culturale che si propone di animare la riflessione pubblica e alimentare la discussione sui principali nodi dell'innovazione politica ed economica dell'isola.\nA novembre 2014 Faraone viene nominata dal Consiglio dei Ministri Sottosegretario di Stato al Ministero dell'Istruzione, dell'Universit\u00e0 e della Ricerca nel governo Renzi, in sostituzione di Roberto Reggi nominato Direttore dell'Agenzia del demanio, affiancando il ministro Stefania Giannini, e insediandosi il 10 novembre. La sua nomina caus\u00f2 polemiche visto che, all'epoca, una persona non-laureato diventasse sottosegretario all\u2019Istruzione, all\u2019Universit\u00e0 e alla Ricerca.\nNell'ambito del suo incarico, Faraone presiede l'Osservatorio dell'Edilizia Scolastica, previsto dalla legge 23/1996 ma non convocato per circa 20 anni, una \u201ccabina di regia\u201d con compiti di indirizzo strategico e di programmazione degli interventi di edilizia scolastica in base alle priorit\u00e0 che emergono dall'Anagrafe per l'edilizia scolastica, pubblicata per la prima volta nell'estate del 2015. \nFaraone ha pubblicato il libro \u201c\"Sottosopra. Come rimettere la Sicilia sulle sue gambe\"\u201d con la casa editrice Donzelli, un atto di denuncia del malcostume che ha portato l'isola alla stagnazione, ma anche una silloge di proposte per il futuro, per rilanciare la regione e programmare assi di ripresa.\nTra le deleghe di Faraone, anche quella che riguarda la disabilit\u00e0, un'attenzione che si \u00e8 tradotta in una battaglia contro gli abusi della legge 104 nel mondo della scuola e in un intervento per migliorare il sistema di inclusione dei disabili nelle scuole italiane grazie alla delega della legge 107/2015 per il sostegno.\nCon la nascita del governo presieduto da Paolo Gentiloni, il 29 dicembre 2016 viene nominato sottosegretario di Stato al Ministero della Salute, in sostituzione di Vito De Filippo (cha a sua volta prende il posto di Faraone). Termina l'incarico il 1\u00b0 giugno 2018.\nDa segretario del PD Sicilia a Italia Viva.\nAlle elezioni politiche italiane del 2018 viene candidato ed eletto al Senato della Repubblica nella circoscrizione Sicilia. Il 23 dicembre 2018 Faraone viene eletto segretario regionale del Partito Democratico in Sicilia, al termine di un congresso segnato da numerose proteste, denunce di irregolarit\u00e0 e dal ritiro della sfidante Teresa Piccione.\nIl 19 luglio 2019 la commissione nazionale di garanzia del Partito Democratico (con 3 voti favorevoli e due voti contrari) annulla il Congresso del dicembre 2018, facendo decadere Faraone dalla carica.\nIl 18 settembre 2019 lascia il PD e aderisce a Italia Viva, il nuovo partito centrista di Matteo Renzi, diventandone capogruppo al Senato.\nIl 20 novembre 2021, durante la \"Leopolda\", l'incontro annuale organizzato da Matteo Renzi, annuncia di volersi candidare a sindaco di Palermo alle prossime amministrative, dove Italia Viva ha stretto un patto con Forza Italia \nImpegno sociale.\nFaraone \u00e8 padre di Sara, una bambina autistica. Dopo un'iniziale fase di riservatezza, il Sottosegretario ha deciso di uscire allo scoperto, con un'intervista al \"Corriere della Sera\", per poter diventare punto di riferimento nei confronti delle famiglie e dei genitori che condividono la stessa esperienza e per poter intervenire pragmaticamente per migliorare la qualit\u00e0 della vita di chi \u00e8 affetto da disturbi dello spettro autistico.\nDal 2015 diviene Presidente della FIA (Fondazione Italiana Autismo), una onlus nata nel 2015 per promuovere, sostenere e potenziare le attivit\u00e0 di ricerca, istruzione, formazione, riabilitazione e cura nell\u2019ambito delle disabilit\u00e0 ed in particolare dei disturbi dello spettro autistico. Annualmente, in occasione della Giornata Mondiale della Consapevolezza sull\u2019Autismo (2 aprile) la FIA, in collaborazione con la Rai, organizza una settimana dedicata al disturbo, con spazi di approfondimento nei principali programmi delle Reti e una raccolta fondi da destinare a progetti a sostegno di persone affette da autismo e dalle loro famiglie. Eleonora Daniele, giornalista italiana e conduttrice televisiva, \u00e8 stata testimonial dell'iniziativa del 2016.\nProcedimenti giudiziari.\nFaraone \u00e8 stato indagato dalla procura di Palermo nel 2014, insieme ad altri 82 deputati su 90 dell'Ars, per l'inchiesta \"spese pazze\". La sua posizione \u00e8 stata stralciata dalla Procura, che ne ha chiesto l'archiviazione, nel luglio 2015. Il 22 luglio 2017 il GUP ha archiviato l'inchiesta e prosciolto Faraone."}
{"id": "4505009", "revid": "767487", "url": "https://it.wikipedia.org/wiki?curid=4505009", "title": "Luigi Taranto", "text": "Biografia.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XXIV Sicilia 1 per il Partito Democratico."}
{"id": "4505010", "revid": "732240", "url": "https://it.wikipedia.org/wiki?curid=4505010", "title": "Parchi nazionali dell'Estonia", "text": ""}
{"id": "4505013", "revid": "1659756", "url": "https://it.wikipedia.org/wiki?curid=4505013", "title": "DeAndre Hopkins", "text": "Carriera.\nHouston Texans.\nStagione 2013.\nIl 25 aprile Hopkins fu scelto come 27\u00ba assoluto nel draft 2013 dagli Houston Texans, divenendo solamente il secondo ricevitore della storia della franchigia a venire scelto nel primo giro, dopo Andre Johnson. Il 22 luglio firm\u00f2 un contratto quadriennale del valore di 7,6 milioni di dollari (6,18 milioni garantiti) di cui 3,9 milioni di bonus alla firma. Debutt\u00f2 come professionista partendo come titolare nella settimana 1 contro i San Diego Chargers ricevendo 5 passaggi per 66 yard. La settimana successiva disput\u00f2 la sua prima grande gara, ricevendo 7 passaggi per 117 yard e segnando il touchdown della vittoria nei supplementari contro i Tennessee Titans. A fine mese, Hopkins fu premiato come miglior rookie offensivo di settembre.\nNella settimana 7 contro gli imbattuti Kansas City Chiefs, Hopkins ricevette 76 yard e il suo secondo touchdown dal quarterback rookie Case Keenum ma i Texans persero la quinta gara consecutiva. La sua stagione si concluse con 802 yard ricevute e 2 touchdown disputando tutte le 16 partite come titolare.\nStagione 2014.\nNella prima partita della sua seconda stagione, Hopkins segn\u00f2 un touchdown su passaggio del nuovo quarterback Ryan Fitzpatrick, terminando con 89 yard ricevute e riportando Houston alla vittoria dopo 14 sconfitte consecutive nell'anno precedente. And\u00f2 nuovamente a segno la domenica successiva nella vittoria sui Raiders. Nella settimana 4 super\u00f2 gi\u00e0 il suo numero di touchdown della prima stagione, segnando il terzo nella vittoria sui Bills. Nella settimana 9 ricevette 115 yard e un touchdown ma la sua squadra fu superata dagli Eagles. Nel dodicesimo turno, Hopkins stabil\u00ec un nuovo primato personale ricevendo 238 yard con 2 touchdown nella vittoria casalinga sui Titans. La sua annata si chiuse guidando i Texans con 1.210 yard ricevute e 6 touchdown giocando tutte le 16 partite come titolare.\nStagione 2015.\nSenza pi\u00f9 Andre Johnson, Hopkins divenne definitivamente la stella del reparto di ricevitori di Houston. Apr\u00ec la stagione 2015 con due touchdown nella sconfitta contro i Chiefs. Due settimane dopo and\u00f2 ancora a segno e con 101 yard ricevute contribu\u00ec alla prima vittoria stagionale di Houston. La seconda giunse nel sesto turno quando guid\u00f2 i suoi con 148 yard ricevute (quarta gara consecutiva oltre le cento) e due marcature contro i Jaguars che gli valsero il premio di miglior giocatore offensivo della AFC della settimana.\nNel decimo turno, Hopkins segn\u00f2 l'unico touchdown della partita su passaggio del quarterback di riserva T.J. Yates nell'ultimo periodo di gioco, portando Houston a battere a sorpresa gli imbattuti Bengals. Sette giorni dopo i Texans vinsero la terza gara consecutiva, dove ricevette 118 yard e 2 touchdown, il primo dei quali superando la marcatura diretta di Darrelle Revis in campo aperto. La sua stagione regolare si chiuse al terzo posto nella NFL sia in ricezioni (111) che in yard ricevute (1.521), con 11 touchdown segnati, venendo convocato per il primo Pro Bowl in carriera ed inserito nel Second-team All-Pro.\nStagione 2016.\nIl 30 luglio 2016, Hopkins non si present\u00f2 al training camp dopo l'annuncio di scioperare per ricevere un nuovo contratto. Scese tuttavia regolarmente in campo all'inizio dell'anno ma non riusc\u00ec a ripetere i numeri della stagione precedente, trovando di rado la giusta chimica col nuovo quarterback titolare Brock Osweiler. La sua stagione regolare si chiuse con 78 ricezioni per 954 yard e 4 touchdown. Si rifece per\u00f2 nel primo turno di playoff segnando un touchdown nella vittoria per 27-14 sugli Oakland Raiders all'NRG Stadium.\nStagione 2017.\nNel 2017 Hopkins guid\u00f2 la NFL con 13 touchdown su ricezione e si classific\u00f2 quarto con 1.378 yard ricevute, malgrado l'avere cambiato tre diversi quarterback titolari, venendo convocato per il suo secondo Pro Bowl e inserito nel First-team All-Pro.\nStagione 2018.\nNell'ottavo turno del 2018 Hopkins ricevette per la prima volta in stagione 2 touchdown dal quarterback Deshaun Watson, con Houston che colse la quinta vittoria consecutiva. A fine stagione fu convocato per il suo terzo Pro Bowl ed inserito nel First-team All-Pro dopo i primati personali di 115 ricezioni e 1.572 yard ricevute senza avere fatto cadere un solo passaggio in tutta l'annata. I Texans vinsero la propria division con un record di 11-5 ma furono eliminati nel primo turno di playoff dai Colts.\nStagione 2019.\nNel 2019 Hopkins fu convocato per il suo quarto Pro Bowl e inserito nel First-team All-Pro dopo avere terminato con 1.165 yard ricevute e 7 touchdown.\nArizona Cardinals.\nIl 16 marzo 2020 Hopkins venne ceduto a sorpresa agli Arizona Cardinals, insieme a una scelta del quarto giro, in cambio di una scelta del secondo giro del draft NFL 2020, una del quarto giro del 2021 e il running Back David Johnson. L'8 settembre 2020 firm\u00f2 un'estensione contrattuale biennale del valore di 54,5 milioni di dollari. Nella prima partita con la nuova maglia ricevette un record in carriera di 14 passaggi per 151 yard dal quarterback Kyler Murray nella vittoria sui San Francisco 49ers. Nella settimana 10 Hopkins fu decisivo ricevendo un \"Hail Mary pass\" da Murray a tempo scaduto segnando il touchdown della vittoria contro i Buffalo Bills, venendo premiato come giocatore offensivo della NFC della settimana. La sua stagione si chiuse al secondo posto nella NFL in ricezioni (115) e al terzo in yard ricevute (1.407), venendo convocato per il suo quinto Pro Bowl (non disputato a causa della pandemia di COVID-19) e incluso per la seconda volta nel Second-team All-Pro."}
{"id": "4505014", "revid": "265990", "url": "https://it.wikipedia.org/wiki?curid=4505014", "title": "Francesco Ribaudo", "text": ""}
{"id": "4505016", "revid": "1784938", "url": "https://it.wikipedia.org/wiki?curid=4505016", "title": "Codice cavalleresco", "text": ""}
{"id": "4505018", "revid": "965226", "url": "https://it.wikipedia.org/wiki?curid=4505018", "title": "Teresa Piccione", "text": "Biografia.\nNel dicembre 2012 si \u00e8 candidata alle primarie per la scelta dei candidati parlamentari del Partito Democratico in vista delle elezioni del 2013, risultando la terza classificata in provincia di Palermo, dietro a Magda Culotta e a Davide Faraone.\nAlle elezioni politiche del 2013 viene candidato, e quindi eletta, alla Camera dei deputati per il PD nella circoscrizione Sicilia 1. Successivamente diventa componente della 12\u00aa Commissione Affari Sociali."}
{"id": "4505024", "revid": "1851848", "url": "https://it.wikipedia.org/wiki?curid=4505024", "title": "Mirella Liuzzi", "text": "Biografia.\nLaureata in Comunicazione Pubblica presso l'universit\u00e0 di Bari, alle elezioni politiche del 2013 viene eletto deputato della XVII legislatura della Repubblica Italiana nella circoscrizione XXII Basilicata per il Movimento 5 Stelle.\nHa preso parte alla IX Commissione \u201cTrasporti, Poste e Telecomunicazioni\u201d, in cui \u00e8 stata eletta segretario il 21 luglio 2015. Durante la XVII \u00e8 membro della Commissione Bicamerale Vigilanza RAI. Tra il marzo 2017 e marzo 2018 \u00e8 stata segretario del gruppo parlamentare del Movimento 5 stelle.\nAlle elezioni politiche del 2018 \u00e8 capolista alla Camera nel collegio della Basilicata, risultando eletta e proclamata il 19 marzo 2018.\nViene eletta dall\u2019aula della Camera dei Deputati segretario di Presidenza il 29 marzo 2018 e anche per la XVIII legislatura \u00e8 membro della IX Commissione \u201cTrasporti, Poste e Telecomunicazioni\u201d e della Commissione di Vigilanza RAI.\nIl 13 settembre 2019 viene nominata sottosegretario di Stato al ministero dello sviluppo economico nel governo Conte II, entrando in carica tre giorni dopo."}
{"id": "4505025", "revid": "224230", "url": "https://it.wikipedia.org/wiki?curid=4505025", "title": "Manifesto per la soppressione dei partiti politici", "text": "Il Manifesto per la soppressione dei partiti politici (\"Note sur la suppression g\u00e9n\u00e9rale des partis politiques\") \u00e8 un breve trattato scritto dalla filosofa Simone Weil nel 1943 a Londra, al termine della sua vita. Fu pubblicato postumo sette anni dopo, nella rivista mensile \"La Table ronde\" (n. 26, febbraio 1950), e in seguito dalla casa editrice Gallimard, prima come libro a s\u00e9 stante (1953) e poi all'interno della raccolta \"\u00c9crits de Londres et derni\u00e8res lettres\" (1957). \nContenuti.\nNell'opera l'autrice mette in luce come i partiti politici in realt\u00e0 tradiscano la loro originaria funzione di organizzazioni di cittadini ispirati da un sentire comune per trasformarsi in organizzazioni gerarchiche e autoritarie. L'autrice propone quindi la soppressione di tutti i partiti politici in quanto divenuti entit\u00e0 orientate unicamente alla propria sopravvivenza e completamente scollegate sia dalla loro originaria funzione che dai cittadini.\nDebiti e influenze.\nIn quest'opera Simone Weil fece propria la critica rousseauiana alla rappresentanza e sostenne un ideale di democrazia diretta ispirato alle tesi del \"Contratto sociale\".\nLa critica di Simone Weil ai partiti influenz\u00f2 la visione politica di Adriano Olivetti. Inoltre, il suo pensiero \u00e8 stato ripreso nel saggio \"Manifesto per l'abolizione dei partiti politici\" dell'ex parlamentare Willer Bordon."}
{"id": "4505026", "revid": "125054548", "url": "https://it.wikipedia.org/wiki?curid=4505026", "title": "Ernesto Magorno", "text": "Biografia.\nErnesto Magorno \u00e8 nato a Diamante il 21 giugno 1961, e si \u00e8 laureato in giurisprudenza all'Universit\u00e0 \"La Sapienza\" di Roma a 33 anni. \u00c8 stato per 7 anni vice presidente diocesano dell\u2019Azione Cattolica diocesana.\nPrimi impegni politici.\nHa iniziato ufficialmente la sua attivit\u00e0 politica a 14 anni, iscrivendosi alla Federazione Giovanile Socialista Italiana, l'organizzazione giovanile del Partito Socialista Italiano. Ha militato nella segreteria regionale della FGSI e successivamente nel PSI; dal 1987 al 1992 \u00e8 stato assessore alla Pubblica istruzione e servizi sociali nel Comune di Diamante.\nDal 1992 ha fatto parte sia dell'esecutivo regionale del Partito Democratico della Sinistra che della segreteria provinciale dei PDS. Dal 1992 al 1997 sempre nel Comune di Diamante ha ricoperto la carica di Consigliere Comunale e capogruppo per il PDS. Dal 2002 al 2006 \u00e8 stato consigliere di minoranza presso il Comune di Diamante e capogruppo consiliare del gruppo \u201cLa Svolta\u201d.\nNel 1999 \u00e8 stato candidato alle elezioni provinciali e dal 2002 \u00e8 diventato consigliere provinciale; nel 2004 \u00e8 stato eletto consigliere provinciale con i Democratici di Sinistra e nominato capogruppo.\n\u00c8 stato membro della Commissione per gli italiani all'estero dei DS. \u00c8 stato avvocato di parte civile, ad 2006 al 2009, nel processo Condor, sui desaparecidos in Argentina, difendendovi la famiglia di Andr\u00e9s Bellizzi.\nDal 2007 al 2013.\nCapolista della lista \u201cIl Sole\u201d, dal 2007 al 2013 \u00e8 stato sindaco di Diamante nonch\u00e9, dal 2004 al 2013, consigliere provinciale e capogruppo del PD alla Provincia di Cosenza.\nNell'ottobre 2007 \u00e8 stato eletto, nel corso delle primarie, Delegato Regionale nella Costituente del Partito Democratico, ottenendo riscontro elettorale nel Comune di Diamante.\nNel febbraio 2009 \u00e8 stato nominato Portavoce del Gruppo del PD al Consiglio Provinciale di Cosenza, nel giugno 2009 \u00e8 stato eletto Consigliere Provinciale e nominato Presidente del Gruppo Consiliare del PD. \u00c8 stato componente della 1\u00aa Commissione Consiliare \"Politica Istituzionale, Bilancio, Programmazione Economica\" e della 5\u00aa Commissione Consiliare \"Ambiente e Territorio\", presso la Provincia di Cosenza. Nel marzo 2010 \u00e8 stato eletto Vice Coordinatore del Dipartimento N. 5 \u201cEuropa e Cooperazione Internazionale\u201d dell'Unione delle Province d'Italia (U.P.I.).\nNel maggio 2012 \u00e8 stato rieletto Sindaco del Comune di Diamante come capolista della lista \u201cIl Sole splende ancora\u201d, nel dicembre del 2012 \u00e8 stato fra i primi eletti in Calabria alle primarie per la designazione dei parlamentari del PD.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XXIII Calabria per il Partito Democratico. \u00c8 iscritto al Gruppo del Partito Democratico ed \u00e8 membro della Commissione Giustizia.\nNel maggio 2013 entra a far parte della II Commissione Giustizia della Camera dei Deputati e nell'ottobre 2013 della Commissione Parlamentare di inchiesta sul fenomeno delle mafie e sulle altre associazioni criminali, anche straniere.\nDal 2013 in poi.\nNel febbraio 2014 viene eletto Segretario regionale del PD Calabria.\nCandidato per il Partito Democratico come capolista al Senato in Calabria, il 4 marzo 2018 viene eletto Senatore della XVIII legislatura della Repubblica Italiana.\nDal 21 giugno 2018 \u00e8 Segretario della 9\u00aa Commissione permanente (Agricoltura e produzione agroalimentare) del Senato e dal 17 luglio 2018 membro del Comitato parlamentare per la sicurezza della Repubblica.\nNel febbraio del 2014 vince le elezioni per la segreteria del PD della Calabria.\n\u00c8 candidato per il Partito Democratico come capolista al Senato in Calabria per le elezioni politiche del 4 marzo 2018 e viene eletto nel collegio plurinominale calabrese.\n\u00c8 stato rieletto sindaco di Diamante il 7 Luglio 2019, come capolista della lista \u201cUniti per Te\u201d.\nLasciato il Partito Democratico per Italia Viva, il 29 maggio 2021 il partito di Matteo Renzi lancia la sua candidatura a Presidente della giunta regionale della Calabria in vista delle elezioni previste in autunno.\nDal 22 giugno 2021 \u00e8 Segretario del Copasir."}
{"id": "4505029", "revid": "110157", "url": "https://it.wikipedia.org/wiki?curid=4505029", "title": "Das Brot", "text": "Das Brot (\"Il Pane\") \u00e8 una \"kurzgeschichte\" (racconto breve) dell'autore tedesco Wolfgang Borchert. Fu scritta nell'anno 1946 e fu pubblicata per la prima volta il 13 novembre del 1947 nel \"Hamburger Freien Presse\". Il racconto breve \u00e8 un tipico esempio della \"Tr\u00fcmmerliteratur\" (letteratura delle macerie) e riprende motivi contemporanei dei primi anni del Dopoguerra. In un contesto in cui domina la scarsit\u00e0 di cibo, l'aver mangiato una fetta di pane di nascosto e averne coperto il fatto con una bugia mette in crisi la fiducia reciproca di una coppia. \"Das Brot\" fa parte delle pi\u00f9 famose \u201cKurzgeschichten\u201d di Borchert, fu trasposta pi\u00f9 volte in versione cinematografica e spesso affrontata a livello didattico nelle scuole.\nFormazione e interpretazione dell'intera opera.\nDopo il suo ritorno dalla seconda guerra mondiale e dopo diversi arresti a causa della \"Wehrkraftzersetzung\" (oltraggio alla morale militare), Borchert fu affetto da una malattia al fegato, che si aggrav\u00f2 per via della mancanza di cibo e di assistenza medica nel periodo del Dopoguerra. Gi\u00e0 alla fine del 1945 Borchert fu costretto a letto. All'inizio del 1946 Borchert scopr\u00ec il valore artistico della \u201cKurzgeschichte\u201d come possibilit\u00e0 di espressione, lui che, gi\u00e0 in passato, avrebbe voluto diventare attore e scrivere racconti. Nei successivi due anni, fino alla morte il 20 novembre 1947 all'et\u00e0 di 26 anni compose dal suo letto di degenza oltre cinquanta brevi testi in prosa e l'opera teatrale \"Drau\u00dfen vor der T\u00fcr\" (Fuori davanti alla porta).\nBorchert non ha inserito questo racconto in entrambe le raccolte \"Die Hundeblume\" e \"An diesem Dienstag\" quando era ancora in vita. Bernard Meyer-Marwitz lo inser\u00ec nella sua edizione delle opere complete di Borchert (Herausgabe der Borchert-Gesamtausagabe) dell'editore Rowholt nell'anno 1949 nella sezione \"Racconti Postumi\" (Nachgelassene Erz\u00e4hlungen).\nTrama.\nUna donna si sveglia di notte a causa di un rumore in cucina e nota che suo marito non \u00e8 pi\u00f9 a letto. Va in cucina, accende la luce e vede suo marito. Le briciole testimoniano che lui ha tagliato un pezzo di pane. Tuttavia egli non lo ammette, affermando piuttosto di aver voluto controllare anche lui la causa dei rumori. Siccome la donna non vuole che lui si vergogni, fa finta di credere alla sua bugia. Si arriva ad un discorso alquanto imbarazzato tra i due, che termina con la constatazione che \u00e8 stata la grondaia a provocare il rumore. Dopodich\u00e9 tornano a letto. Durante il sonno la donna lo sente masticare di nascosto. La sera seguente, mossa da compassione e con il pretesto di non digerire il pane, aggiunge una fetta nel piatto del marito. In un primo momento, entrambi evitano di guardarsi negli occhi, e dopo un breve lasso di tempo la donna si siede al tavolo insieme a lui.\nInterpretazione.\nIl racconto breve descrive una situazione quotidiana nell'immediato dopoguerra. La minuziosa rappresentazione dell'evento \u00e8 tipica della tradizione del Naturalismo. Il fatto che entrambi i protagonisti non vengano presentati \ncon il loro nome e neanche venga citato il luogo dell'azione, indica che l'autore tratta una situazione generale che pu\u00f2 essere messa in relazione con altri tempi e altri luoghi. Heinrich B\u00f6ll, che defin\u00ec \"Das Brot\" \"un racconto magistrale, freddo e conciso e misurato nell'uso delle parole\u201d vede ripresa dal suo interno \"tutta la miseria e tutta la grandezza dell'uomo\".\nStile.\nBorchert utilizza nel racconto il suo tipico stile paratattico, che \u00e8 stato definito anche come \"Stakkato-Stil\". Le parole monosillabe o bisillabe all'inizio del racconto conferiscono alla storia, assieme alle numerose pause dettate dalla punteggiatura e attraverso gli asindeti, un ritmo duro e serrato. Lo stile mira a creare una tensione in una situazione del tutto quotidiana. Le parole chiave come \"K\u00fcche\" (cucina) o \"Brot\" (pane) - oppure le parole composte come \"Brotteller\" (piatto del pane) o \"Brotkr\u00fcmel\" (briciola di pane) \u2013 sono ripetute molte volte. Anche il dialogo tra i due coniugi \u00e8 caratterizzato dalle ripetizioni. Queste mostrano in modo evidente la tattica del marito, che mira a deviare il discorso, ma allo stesso tempo permette al lettore di riconoscere in modo chiaro la tensione emotiva della scena.\nIl lessico utilizzato \u00e8 molto semplice, il linguaggio laconico. Non vengono utilizzate parole straniere e sono evitate anche espressioni tipiche dell'epoca come \u201ctessere del pane\u201d. Gli aggettivi vengono impiegati solo in un modo parsimonioso (\u201cbuio\u201d, \u201cfreddo\u201d, \u201cnudo\u201d) e mettono in evidenza l'ambiente e la povert\u00e0 dello scenario. Questo mezzo stilistico fa da un lato apparire autentici situazioni e personaggi, dall'altro allude anche alla possibilit\u00e0 di interpretare il testo in questo modo: proprio la gente semplice ha la capacit\u00e0 di agire in modo altruista e, dopo una catastrofe, la reciproca comprensione \u00e8 necessaria per un nuovo inizio.\nIl nocciolo della storia \u00e8 incentrato sull'azione della donna. \"Lei\" \u00e8 nominata 35 volte come soggetto, di cui 14 anaforicamente, \"Lui\" 23 volte. La donna come incarnazione dell'amore, che attraverso lo spirito di sacrificio indica un metodo per superare situazioni difficili, \u00e8 un tema ricorrente nell'opera di Borchert. L'ironia \u00e8 un altro mezzo stilistico dell'autore. Egli non la utilizza per ridicolizzare le persone, ma per generare comprensione. Ci\u00f2 si evidenzia particolarmente nella scena in cui la donna al termine del racconto si addormenta ascoltando il masticare monotono del marito.\nTemi.\nLa storia tratta diversi temi. I concetti di \u201ccucina\u201d, \u201cpiatto\u201d e \u201cpane\u201d sono in stretta relazione tra loro. La cucina, cos\u00ec come anche il piatto, rappresenta uno spazio vitale comune e la relativa sensazione di sicurezza famigliare. \u201cMangiare da un unico piatto\u201d \u00e8 una metafora ricorrente per indicare la convivenza. Questa viene, in senso figurato, minacciata dal coltello, che l'uomo utilizza indebitamente per tagliarsi un pezzo di pane e attraverso cui mette in pericolo il legame con la compagna. Il pane, che pu\u00f2 essere visto come simbolo dell'istinto di autoconsevrazione, \u00e8 il fattore scatenante del conflitto. Un altro tema ricorrente \u00e8 l'antitesi tra luce e buio. A quest'ultimo spetta la funzione di collegare lo sfondo dell'azione con i personaggi in primo piano. La donna si sveglia nel buio e si accorge di essere da sola. L'ora indicata (le due mezza) rappresenta l'ora pi\u00f9 buia della notte e viene citata anche in un'altra storia di Borchert, \"Die K\u00fcchenuhr\" (\u201cL'orologio da cucina\u201d). All'oscurit\u00e0 vengono associati i concetti di freddo e esterno, i quali costituiscono l'ambiente circostante potenzialmente ostile. Nel racconto essi vengono resi attraverso la presenza del vento, che serve allo stesso tempo all'uomo come pretesto per il suo comportamento. Il freddo viene citato ripetutamente e simboleggia la paura e la diffidenza. La finestra, attraverso la quale l'uomo guarda per nascondere la sua insicurezza, \u00e8 il legame tra l'esterno e l'interno. Questo momento pu\u00f2 essere inteso come punto di svolta nella storia. Alla fine del racconto l'uomo e la donna condividono di nuovo il letto, luogo d'intimit\u00e0 e sicurezza, anche se l'episodio dovr\u00e0 essere inizialmente nascosto. La luce \u00e8 una metafora comune per la verit\u00e0, che \u00e8 quasi insopportabile per tutti e due, in particolare durante la scena della cucina, perch\u00e9 la luce svela la menzogna dell'uomo. Ma nella frase finale, quando la donna si siede nuovamente sotto la lampada, essa indica un finale positivo.\nUso didattico nelle scuole.\nLa \u201cKurzgeschichte\u201d viene inserita nei testi scolastici gi\u00e0 negli anni '50, in quanto riprende la realt\u00e0 sociale dell'immediato Dopoguerra in modo realistico e d'altra parte offre valori simbolici eterni. Attualmente viene letta durante le ore di letteratura tedesca nella scuola secondaria di primo livello, dove i pensieri e i sentimenti di entrambi i personaggi vengono esaminati a fondo. Il racconto si presta anche ad essere presentato come gioco di ruolo, e viene letto e analizzato pure durante le ore di religione. In questo caso il significato simbolico del pane viene interpretato secondo il principio cristiano \u201cdare \u00e8 meglio che ricevere\u201d (Atti degli Apostoli 20,35).\nFilm.\nIl racconto viene ripreso in un cortometraggio di 15 minuti in bianco e nero su formato 16\u00a0mm nel 1997 e su videocassetta. Sceneggiatura e regia sono di Wolfgang K\u00fcper, che si \u00e8 ispirato come modello alla storia di Borchert. Achim Grubel e Adriana Altaras sono gli attori. Una nuova interpretazione del tema di Borchert \u00e8 presente nel film \"Nicht vom Brot allein\" (\"Non di solo pane\") di Andreas Kurz e Robert Breber.\nNel 2008 il racconto viene nuovamente ripreso nel film \"The Bread\" di Yasin Demirel e nel 2009 viene presentato al Festival del Cinema di Palm Spring. Il film, prodotto dalla casa cinematografica Palatino, si basa sulla storia originale. La sua particolarit\u00e0 \u00e8 che nel film si parla esclusivamente in inglese.. I due ruoli principali sono interpretati da Margarita Broich e Michael Sideris.\nAhmet Tas ha girato un film sulla base del racconto di Borchert, i cui personaggi sono interpretati da Bruno Ganz e Angela Winkler. Il cortometraggio \u00e8 stato presentato al pubblico il 10 agosto 2011 al Festival Internazionale del Cinema di Rhode Island."}
{"id": "4505030", "revid": "58464580", "url": "https://it.wikipedia.org/wiki?curid=4505030", "title": "Storia della scherma", "text": ""}
{"id": "4505034", "revid": "1543377", "url": "https://it.wikipedia.org/wiki?curid=4505034", "title": "Travis Frederick", "text": "Carriera professionistica.\nDallas Cowboys.\nConsiderato il miglior centro disponibile nel Draft 2013, Frederick fu scelto come 31\u00ba assoluto dai Dallas Cowboys. Il 25 giugno firm\u00f2 un contratto quadriennale del valore di 6,87 milioni di dollari (5,52 milioni garantiti). Debutt\u00f2 come professionista partendo come titolare nella vittoria della settimana 1 sui New York Giants. La sua prima stagione regolare fu superiore alle attese, diventando un perno della linea offensiva della squadra e disputando tutte le 16 gare come titolare. Nella successiva fu convocato per il primo Pro Bowl in carriera e inserito nel Second-team All-Pro dopo avere bloccato per DeMarco Murray che stabil\u00ec un record di franchigia di 1.845 yard corse, battendo il primato di Emmitt Smith che resisteva da 19 anni.\nNella sua terza stagione, Frederick continu\u00f2 a giocare ad alti livelli convocato per il secondo Pro Bowl in carriera ed inserito nel Second-team All-Pro. Il 13 agosto 2016 firm\u00f2 coi Cowboys un rinnovo contrattuale di sei anni per un valore di 56,4 milioni di dollari che lo rese il centro pi\u00f9 pagato della lega. A fine stagione fu convocato per il terzo Pro Bowl consecutivo e inserito nel First-team All-Pro.\nIl 23 marzo 2020 Frederick annunci\u00f2 il ritiro."}
{"id": "4505051", "revid": "1414688", "url": "https://it.wikipedia.org/wiki?curid=4505051", "title": "Alfredo D'Attorre", "text": "Biografia.\nNato a Melfi, in provincia di Potenza, ma vive a Roma.\nAmmesso nel 1992 alla Scuola Normale Superiore di Pisa, si \u00e8 laureato in filosofia e ha conseguito un dottorato di ricerca in filosofia e scienze umane.\n\u00c8 professore associato in filosofia del diritto presso l'Universit\u00e0 degli Studi di Salerno.\nAttivit\u00e0 politica.\n\u00c8 stato segretario provinciale dei Democratici di Sinistra a Salerno dal 2004 al 2007, e dal febbraio 2012 commissario del PD regionale in Calabria.\nAlle elezioni politiche del 2013 \u00e8 stato eletto deputato della XVII legislatura della Repubblica Italiana, nella circoscrizione Calabria, nelle liste del Partito Democratico e quindi assegnato dal suo gruppo di appartenenza alla I Commissione affari costituzionali.\nVicino politicamente all'ex segretario del PD Pier Luigi Bersani, il 5 giugno 2013 \u00e8 stato scelto come Responsabile nazionale per le Riforme del Partito Democratico nella nuova Segreteria nazionale dal Segretario \"reggente\" Guglielmo Epifani.\nIl 3 novembre 2015, in contrasto con le politiche liberali e centriste di Matteo Renzi e del suo governo, lascia il Partito Democratico e iscrivendosi al gruppo parlamentare Sinistra Italiana-Sinistra Ecologia Libert\u00e0.\nSu \"Il Fatto Quotidiano\", nel 26 ottobre 2016, scrive che la moneta unica (l'euro) impoverisce l'Italia ed \u00e8 incompatibile con la Costituzione Italiana.\nIl 28 febbraio 2017 aderisce ad Articolo 1 - Movimento Democratico e Progressista di Pier Luigi Bersani, Massimo D'Alema e Roberto Speranza.\nIn vista delle elezioni politiche del 4 marzo 2018, viene candidato tra le liste di Liberi e Uguali, senza per\u00f2 essere rieletto.\nAd aprile 2019 Roberto Speranza, neoeletto segretario di Articolo Uno, lo nomina nella segreteria nazionale del partito, incaricandolo della responsabilit\u00e0 enti locali e ordinamento dello Stato.\nVita privata.\nHa avuto una relazione con Sara Manfuso, ex modella e politica del Partito Democratico, con cui ha avuto una figlia. I rapporti tra i due sono rimasti sereni e ottimi."}
{"id": "4505056", "revid": "717966", "url": "https://it.wikipedia.org/wiki?curid=4505056", "title": "Halacha", "text": ""}
{"id": "4505060", "revid": "767487", "url": "https://it.wikipedia.org/wiki?curid=4505060", "title": "Stefania Covello", "text": "Biografia.\nNata a Cosenza nel 1972, di professione fa l'avvocato, \u00e8 sposata ed ha due figli ed \u00e8 figlia di Franco Covello, gi\u00e0 senatore della Democrazia Cristiana. Si \u00e8 diplomata presso il Liceo Classico B.Telesio di Cosenza e si \u00e8 laureata in Giurisprudenza con il massimo dei voti presso la Sapienza di Roma, con relatore di tesi il Prof. Guido Alpa.\nHa svolto l'attivit\u00e0 di volontariato, con il ruolo di Presidente dell'AIRC Calabria giovani.\nNel 1997, viene eletta per la prima volta consigliere comunale per il Comune di Cosenza, ruolo nel quale sar\u00e0 riconfermata anche nelle elezioni del 2002. Nel 2006 \u00e8 diventata Assessore alla Pubblica Istruzione, politiche culturali e beni culturali della Provincia di Cosenza e nel 2009 \u00e8 stata eletta consigliere regionale in Calabria per il Partito Democratico.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XXIII Calabria per il Partito Democratico. Dal 2014 al 2018, \u00e8 stata capo del Dipartimento Mezzogiorno del Partito Democratico."}
{"id": "4505062", "revid": "46931", "url": "https://it.wikipedia.org/wiki?curid=4505062", "title": "The Good Die Young", "text": ""}
{"id": "4505067", "revid": "587852", "url": "https://it.wikipedia.org/wiki?curid=4505067", "title": "Vincenza Bruno Bossio", "text": ""}
{"id": "4505073", "revid": "767487", "url": "https://it.wikipedia.org/wiki?curid=4505073", "title": "Ismail Sulaiman Al Ajmi", "text": "Carriera.\nClub.\nComincia a giocare nell'Al-Khabourah, in cui milita fino al 2004. Nel 2004 si trasferisce al Muscat, in cui milita fino al 2006. Nel 2006 si trasferisce in Qatar, all'Al-Shamal, con cui colleziona 20 presenze e 12 reti. Nel 2007 passa all'Umm-Salal, con cui colleziona 17 presenze e 6 reti. Nel 2008 si trasferisce in Kuwait, all'Al-Kuwait, in cui milita fino al 2011. Nel 2011 si trasferisce al Kazma. Nel 2012 si trasferisce negli Emirati Arabi Uniti, all'Al-Faisaly. Nel 2013 si trasferisce all'Al-Naser. Nel 2014 gioca al Saham Club, per poi trasferirsi all'Al-Khabourah.\nNazionale.\nCon la Nazionale omanita ha giocato tra il 2003 ed in 2013, collezionando oltre 90 presenze e partecipando a 2 edizioni della Coppa d'Asia."}
{"id": "4505074", "revid": "18323", "url": "https://it.wikipedia.org/wiki?curid=4505074", "title": "Rosanna Scopelliti", "text": "Attualmente \u00e8 assessora alla cultura, al turismo, alla legalit\u00e0, alla scuola e all\u2019universit\u00e0 nella giunta comunale di Giuseppe Falcomat\u00e0.\nBiografia.\n\u00c8 figlia di Antonino Scopelliti, magistrato assassinato dalla 'ndrangheta il 9 agosto 1991, e presiede la Fondazione \"Antonino Scopelliti\" intitolata alla memoria del padre. \u00c8 stata inoltre un animatrice, assieme ad Aldo Pecora, dell\u2019associazione antimafia \"Ammazzateci tutti\".\nNel 2012, quando il Comune di Reggio Calabria \u00e8 stato sciolto per contiguit\u00e0 con la \u2018ndrangheta, Rosanna Scopelliti si \u00e8 opposta a questa decisione e ha firmato il \"manifesto contro la diffamazione della citt\u00e0\". Anni dopo se la prende con l\u2019ex ministro dell\u2019Interno Annamaria Cancellieri, rea di aver sciolto il Comune di Reggio.\nLegata al presidente della Regione Calabria Giuseppe Scopelliti, alle elezioni politiche del 2013 viene candidata alla Camera dei deputati, nella circoscrizione Calabria tra le liste del Popolo della Libert\u00e0 (in seconda posizione), venendo eletta deputata.\nNella XVII Legislatura alla Camera dei Deputati fa parte della 4\u00aa Commissione Difesa, oltre che della commissione parlamentare antimafia.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano.\nIl 18 marzo 2017, con lo scioglimento del Nuovo Centrodestra, confluisce in Alternativa Popolare.\nIl 21 dicembre 2019 aderisce a Voce Libera, l'associazione guidata da Mara Carfagna che si propone di riunire l'area moderata e anti-sovranista di Forza Italia.\nIl 23 ottobre 2020 viene nominata assessore alla Cultura, Turismo, Legalit\u00e0, Scuola e Universit\u00e0 del comune di Reggio Calabria dal sindaco Giuseppe Falcomat\u00e0, appena rieletto."}
{"id": "4505076", "revid": "767487", "url": "https://it.wikipedia.org/wiki?curid=4505076", "title": "Paolo Parentela", "text": "Biografia.\nElezione a deputato.\nAlle elezioni politiche del 2013 viene eletto deputato della XVII Legislatura, nella circoscrizione Calabria, nelle liste del Movimento 5 Stelle."}
{"id": "4505082", "revid": "2039709", "url": "https://it.wikipedia.org/wiki?curid=4505082", "title": "Sebastiano Barbanti", "text": "Biografia.\nElezione a deputato.\nAlle elezioni politiche del 2013 viene eletto deputato della XVII Legislatura, nella circoscrizione Calabria, nelle liste del Movimento 5 Stelle.\nIl 26 gennaio 2015, dopo diversi mesi di dissenso con i vertici interni al movimento, ha annunciato, assieme ad altri 8 deputati e 1 senatore, la fuoriuscita dal Movimento 5 Stelle, passando quindi al Gruppo misto.\nDieci giorni dopo, il 5 febbraio 2015, assieme agli altri fuoriusciti dal movimento alla Camera dei Deputati, costituisce la componente del Gruppo misto denominata \"Alternativa Libera\", all'interno della quale rimane fino al 17 novembre 2015, data in cui torna tra i non iscritti del misto.\nL'adesione al Partito Democratico.\nIl 16 marzo 2016 annuncia la sua adesione al Partito Democratico, entrando cos\u00ec nella maggioranza del governo Renzi."}
{"id": "4505088", "revid": "121339703", "url": "https://it.wikipedia.org/wiki?curid=4505088", "title": "Federica Dieni", "text": "Biografia.\nNasce a Reggio Calabria il 6 marzo 1986.\nDopo la maturit\u00e0 scientifica si laurea in giurisprudenza con tesi in diritto amministrativo dal titolo \"\"Il giudizio di ottemperanza nel nuovo codice di diritto amministrativo\", presso l'Universit\u00e0 Mediterranea di Reggio Calabria nell'ottobre 2011 con votazione 108/110.\nHa poi conseguito un master di II livello in \"Politiche di pace e cooperazione allo sviluppo nell'area del Mediterraneo\"\" con una tesi dal titolo \u201cFondi europei per lo sviluppo del Mezzogiorno\u201d presso l'Universit\u00e0 \"Dante Alighieri\" di Reggio Calabria.\nHa conseguito l\u2019abilitazione all\u2019esercizio della professione forense. \nElezione a deputato.\nAlle elezioni politiche del 2013 viene eletta deputata della XVII Legislatura, nella circoscrizione Calabria, nelle liste del Movimento 5 Stelle.\nAlle elezioni politiche del 2018 si candida nel collegio uninominale di Reggio Calabria e come terza nel listino proporzionale Calabria sud, sempre nelle liste del Movimento 5 Stelle.\nViene eletta deputata come vincitrice del collegio uninominale con 45997 voti, pari al 36,55%, contro il 35,34% dell'ex presidente del Consiglio regionale calabrese Francesco Talarico (44480 voti) per la coalizione di centro destra.\nIl senatore uscente Nico D'Ascola per la coalizione di centro sinistra si ferma a circa il 19% dei consensi (23797 voti).\nViene proclamata il 10 marzo 2018 come deputata della XVIII legislatura.\nHa ricoperto il ruolo di VicePresidente del Gruppo parlamentare del M5S dal 14 giugno 2018 sino al gennaio 2020.\nSegretario e capogruppo del M5S nel \nCOPASIR da luglio 2018 a giugno 2021. Dal 15 giugno 2021 \u00e8 VicePresidente del COPASIR.\nComponente della giunta per il regolamento della Camera dei deputati."}
{"id": "4505093", "revid": "6923", "url": "https://it.wikipedia.org/wiki?curid=4505093", "title": "Isaac M. Laddon", "text": "Biografia.\nFu educato all'Universit\u00e0 McGill, a Montr\u00e9al, dal 1915. Entr\u00f2 nell\u2019\"U.S. Air Service Experimental and Engineering Test Center\" di McCook Field (Ohio) nel 1917 e in due anni divenne l'ingegnere capo per lo sviluppo di tutti i grandi aeroplani. Ottenne numerosi brevetti nell'industria aeronautica.\nEntr\u00f2 nella Consolidated Aircraft Corporation come capo ingegnere nel 1927. I suoi progetti includevano il Consolidated Commodore del 1928, il primo della serie dei famosi idrovolanti Consolidated, che si evolsero nel Consolidated PBY Catalina, del quale furono costruiti 3282 esemplari. Il suo Consolidated B-24 Liberator fu il bombardiere pi\u00f9 prodotto della Seconda guerra mondiale. Fu anche responsabile della progettazione degli aerei di linea della Convair, usati in tutto il mondo dalle compagnie aeree commerciali."}
{"id": "4505096", "revid": "965226", "url": "https://it.wikipedia.org/wiki?curid=4505096", "title": "Danilo Leva", "text": "Biografia.\nDanilo Leva \u00e8 nato il 9 maggio 1978 a Roma, ma le sue radici sono in Molise, a Fornelli, in Provincia di Isernia.\nDal 1996 al 2001 ha militato nella Sinistra Giovanile, ricoprendo anche le funzioni di segretario regionale del Molise della medesima organizzazione.\nDal 2001 al 2006 \u00e8 stato segretario dei DS (Federazione Isernia), nonch\u00e9 componente della Segreteria regionale del Partito e della stessa direzione Regionale.\nNel frattempo ha conseguito la laurea in Giurisprudenza per poi diventare avvocato.\nDal 2004 al 2009 \u00e8 stato consigliere comunale del Comune di Fornelli (IS).\nNel novembre del 2006 \u00e8 stato eletto consigliere regionale nella lista dei DS ed ha, quindi, ricoperto la carica di vicepresidente della prima Commissione permanente Bilancio e Programmazione, oltre ad essere membro della Commissione speciale Affari Comunitari.\nHa partecipato attivamente alla costituzione del Partito Democratico, rivestendo prima il ruolo di vice segretario regionale del Pd Molise, poi, dal 25 ottobre 2009 ad oggi, quello di segretario.\nNel 2011 \u00e8 stato confermato consigliere regionale.\nNel 2013 \u00e8 stato eletto alla Camera dei deputati ed ha ricevuto l'incarico di vicepresidente della Giunta per le Autorizzazioni a Procedere, ed il ruolo di Presidente nazionale del Forum Giustizia del PD nominato dal Segretario \"reggente\" Guglielmo Epifani.\nLascer\u00e0 la carica di Presidente nazionale del Forum Giustizia dopo la vittoria alle primarie di Matteo Renzi diventando un componente di spicco della commissione Giustizia.\nNel dicembre del 2014 gli viene conferito l'incarico di vice responsabile dell'organizzazione del Partito Democratico.\nAlle elezioni politiche del 2018 \u00e8 ricandidato alla Camera con Liberi e Uguali nella circoscrizione Abruzzo, ma non viene pi\u00f9 eletto.\nProfessione.\n\u00c8 Avvocato penalista e cultore della materia presso la cattedra di diritto penale dell'Universit\u00e0 telematica \u201cGuglielmo Marconi\u201d di Roma.\nSi \u00e8 occupato nel corso della sua attivit\u00e0 professionale di processi penali per \u201cwhite collar crimes\u201d difendendo numerosi amministratori pubblici locali, nonch\u00e9 di processi riguardanti reati ambientali assumendo la difesa di importanti societ\u00e0 del settore. Inoltre, ha prestato il proprio patrocinio in procedimenti relativi ai reati contro il patrimonio o la fede pubblica.\n\u00c8 presente in vari processi di rilievo nazionale quali quelli relativi al \u201cdisastro ferroviario di Roccasecca\u201d, alla \u201cclinica degli orrori\u201d, ai \u201ccapi contraffatti Ittierre\u201d, ai fatti di cronaca afferenti \u201cmafia capitale\u201d, al procedimento penale denominato il \u201cpadrino\u201d, al cosiddetto \u201cProcesso Condor\u201d avente ad oggetto la repressione dei crimini posti in essere durante le dittature militari anticomuniste insediatesi nell'America Latina con l'Operazione Condor.\nPromotore di diverse proposte di legge in materia di diritto e procedura penale; ha lasciato la sua impronta su importanti provvedimenti quali la riforma dell'istituto della custodia cautelare, il cosiddetto \"decreto carceri\" e la riforma della responsabilit\u00e0 civile dei magistrati di cui \u00e8 stato relatore e primo firmatario."}
{"id": "4505101", "revid": "767487", "url": "https://it.wikipedia.org/wiki?curid=4505101", "title": "Laura Venittelli", "text": "Nel 2011 \u00e8 eletta vicepresidente del consiglio provinciale di Campobasso.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XVIII Molise per il Partito Democratico."}
{"id": "4505108", "revid": "552355", "url": "https://it.wikipedia.org/wiki?curid=4505108", "title": "Premio Oscar 2011", "text": ""}
{"id": "4505111", "revid": "767487", "url": "https://it.wikipedia.org/wiki?curid=4505111", "title": "I pionieri della California", "text": "I pionieri della California (\"Southwest Passage\") \u00e8 un film del 1954 diretto da Ray Nazarro.\n\u00c8 un film western statunitense con Rod Cameron, Joanne Dru e John Ireland.\nProduzione.\nIl film, diretto da Ray Nazarro su una sceneggiatura di Harry Essex e Daniel Mainwaring con il soggetto dello stesso Essex, fu prodotto da Edward Small per la Edward Small Productions e girato a Kanab, Utah, nel giugno del 1953. I titoli di lavorazione furono \"Camels West\" e \"Camel Corps\". Fu girato in 3-D.\nJohn Ireland e Joanne Dru erano marito e moglie ai tempi delle riprese. Il personaggio di Hi Jolly, interpretato da Mark Hanna, \u00e8 basato su Hadji Ali, soprannominato \"Hi Jolly\", un cammelliere siriano invitato nel 1856 dal governo degli Stati Uniti a testare il trasporto con i cammelli nei deserti e nelle lande desolate del Nevada e dell'Arizona. I tentativi non ebbero successo. Il personaggio di \"Hi Jolly\" fu inserito anche in un altro film, \"Hawmps!\" del 1976. Alcuni nativi Navajo furono utilizzati per le riprese anche se interpretarono indiani Apache.\nDistribuzione.\nIl film fu distribuito con il titolo \"Southwest Passage\" negli Stati Uniti dal 1\u00ba aprile 1954 dalla United Artists.\nAltre distribuzioni:\nPromozione.\nLe tagline sono:"}
{"id": "4505113", "revid": "765341", "url": "https://it.wikipedia.org/wiki?curid=4505113", "title": "Thorfinn Sigurdsson", "text": "Alla morte del padre Sigurd il Forte avvenuta nel 1014 egli eredit\u00f2 il contado dividendolo con i fratellastri Brusi Sigurdsson (morto fra il 1030 e il 1035), Sumarlidi Sigurdsson (morto fra il 1014 e il 1018) ed Einar Sigurdsson (morto 1020). Thorfinn era l'unico figlio nato dal matrimonio del padre con Olith, figlia di Malcolm II di Scozia, sia lui che i fratellastri raggiunsero tutti l'et\u00e0 adulta e fra loro ve n'era anche un quinto chiamato \"Hvelp\" che mor\u00ec mentre era ostaggio di Olaf I di Norvegia. In data sconosciuta Thorfinn spos\u00f2 Ingibiorg Finnsdottir, figlia di Finn Arnesson (morto 1065) Jarl di Halland.\nLa saga islandese Heimskringla scritta da Snorri Sturluson e la Saga degli uomini delle Orcadi asseriscono che Thorfinn fu il pi\u00f9 potente di tutti i conti delle Orcadi, che govern\u00f2 per un gran numero di anni e che estese i propri domini su contadi situati in Scozia, Irlanda e nelle Isole Ebridi. La saga delle Orcadi riporta che egli combatt\u00e9 lungamente contro un \"re scozzese\" chiamato Karl Hundason la cui identit\u00e0 storica \u00e8 tuttora dibattuta.\nIl piccolo conte.\nThorfinn fu il pi\u00f9 giovane dei cinque figli noti di Sigurd il Forte e l'unico nato dal suo matrimonio con Olith, figlia di Malcolm II di Scozia. I fratellastri maggiori Einar, Brusi e Sumarlidi sopravvissero fino all'et\u00e0 adulta, mentre un quinto figlio, chiamato \"Hvelp\" mor\u00ec in Norvegia mentre era ostaggio di Olaf I di Norvegia. Suo padre Sigurd mor\u00ec alla Battaglia di Clontarf il 23 aprile 1014 e prima di partire per l'Irlanda aveva provveduto a mandare il figlio presso i parenti della moglie perch\u00e9 lo allevassero in Scozia. Quando giunse la notizia della morte di Sigurd i figli maggiori si divisero fra loro le Orcadi e le Shetland, dal canto suo Malcolm II mise il giovanissimo nipote al governo del Caithness e del Sutherland ponendogli accanto dei consiglieri della sua corte. I domini che Sigurd aveva costituito nelle Ebridi in quel periodo sfuggirono al controllo dei suoi figli e andarono, temporaneamente, perduti.\nLa Saga delle Orcadi da di Thorfinn questa descrizione:\n\"Un uomo alto e forte in modo inusuale, di brutte fattezze con i capelli neri e i lineamenti affilati, un naso grosso e sopracciglia cespugliose. Un uomo avido di fama e fortuna, fu un abile combattente perch\u00e9 univa alle capacit\u00e0 tattiche il coraggio.\".\nIl tormentato governo congiunto.\nDei fratelli Sumarlidi fu il primo a morire, egli infatti non sopravvisse al padre per pi\u00f9 di qualche anno e i suoi domini nelle Shetland divennero oggetto di disputa fra i fratelli rimasti, Thorfinn era per altro cresciuto e, bench\u00e9 avesse a malapena dieci anni, reclam\u00f2 un terzo dell'eredit\u00f2 come suo. Einar dal canto suo era un conte impopolare per via delle frequenti chiamate al servizio militare e le tasse che imponeva alla popolazione, contro di lui insorse un tale Thorkel Amundason che, a sprezzo della propria vita, si rec\u00f2 alla corte di Thorfinn. Qui Thorkel mise radici divenendo per Thorfinn una specie di tutore, nel mentre i due fratelli raccolsero un esercito per risolvere con le armi le loro controversie, ma Brusi, il terzo fratello vivente, si mise in mezzo e convinse Einar a cedere a Thorfinn ci\u00f2 che gli chiedeva.\nEgli nomin\u00f2 quindi Thorkel quale esattore delle tasse nella parte delle Shetland che ora erano sue, ma questi non aveva dimenticato che, essendosi sollevato contro Einar, avrebbe potuto essere ucciso e, temendo per la propria vita scelse di tornare nel Caithness. Da l\u00ec Thorkel venne mandato in Norvegia per andare alla corte di Olaf II di Norvegia dove venne ben ricevuto grazie al rancore che il sovrano nutriva nei confronti di Einar giacch\u00e9 questi aveva ucciso il suo compagno d'armi Eyvind Aurochs-Horn qualche tempo addietro. Olav invit\u00f2 anche Thorfinn alla sua corte e il benvenuto fu altrettanto caloroso, quando entrambi fecero ritorno a casa scoprirono che Einar aveva sollevato un esercito contro di loro. Brusi fece di nuovo da pacere, ma Einar non desistette dal proprio piano di uccidere Thorkel, piano che gli si ritorse contro poich\u00e9 questi lo uccise per primo. La morte di Einar \u00e8 datata attorno al 1020.\nA quel punto la disputa del terzo di Somarlidi si spost\u00f2 su Thorfinn e Brusi, egli, insieme al defunto fratello, aveva pensato che a Thorfinn sarebbe dovuto spettare solo quel terzo, mentre lui credeva che, essendo rimasti in due, la divisione avrebbe dovuto essere fatta su tale scala. Dal canto suo Thorfinn poteva contare sull'appoggio del potente nonno Malcolm, mentre Brusi poteva far conto solo sugli uomini che avrebbe potuto arruolare nei propri domini, di fatto uno scontro impari. Brusi and\u00f2 quindi in Norvegia alla corte di Olav per rimettersi al suo giudizio e l\u00ec venne raggiunto da Thorfinn, Brusi cedette al sovrano il proprio contado che ne diede un terzo ad entrambi tenendone uno per s\u00e9. A quel punto Thorfinn minacci\u00f2 di usare i propri contatti alla corte di Scozia per evitare che Olav si elevasse sopra di loro nel controllo delle Orcadi e delle Shetland, ma il re minacci\u00f2 di mettere qualcun altro al governo al posto di Thorfinn. Alla fine Thorkel riusc\u00ec a convincere il figlioccio ad accettare le condizioni del re, alla fine l'accordo venne accettato, ma Brusi fu costretto a lasciare il proprio figlio R\u00f6gnvald Brusason (morto 1046) quale ostaggio alla corte norvegese. Questi eventi si datano al 1021.\nTale accordo resse fino al 1028 anno in cui Olav fu detronizzato da Canuto I d'Inghilterra, da quel momento le isole vennero fortemente razziate sia dai danesi che dai norvegesi. A quel punto Brusi cedette a Thorfinn il terzo di Olav in cambio egli gli promise di difendere entrambi i territori, quando poi Brusi stesso mor\u00ec fra il 1030 e il 1035 Thorfinn si ritrov\u00f2 il solo conte rimasto. Il contado del Caithness divenne suo perch\u00e9 gli fu dato dagli scozzesi, mentre quello delle Orcadi gli venne dato dai norvegesi.\nIl nemico misterioso.\nLa saga delle Orcadi afferma che Thorfinn ebbe un lungo contenzioso con un uomo chiamato Karl Hundason che, una volta divenuto \"re degli scozzesi\" reclam\u00f2 il Caithness per s\u00e9. Nella guerra che ne segu\u00ec Thorfinn sconfisse Karl al largo del Deerness, all'estremit\u00e0 orientale del Mainland. Karl aveva nominato suo nipote Mutatan, o Mutand, quale governatore del Caithness in sua vece e venne sconfitto e ucciso da Thorkel nei pressi di Thurso. La questione si concluse con una grossa battaglia consumatasi presso Tarbat Ness che fin\u00ec con la fuga o la morte dello stesso Karl. Secondo la saga Thorfinn marci\u00f2 quindi attraverso la Scozia in direzione sud arrivando fino al Fife bruciando e saccheggiando ogni cosa sul suo cammino. Una nota aggiunta in epoca pi\u00f9 tarda afferma che in quel viaggio Thorfinn riusc\u00ec a prendersi nove contadi.\nL'identit\u00e0 di Karl Hundason, nome sconosciuto alle fonti scozzesi o irlandesi, \u00e8 da anni soggetto di dispute e la questione \u00e8 ben lungi dall'essere stata dipanata. L'interpretazione pi\u00f9 comune \u00e8 che fosse un nomignolo dispregiativo (\"Churl figlio di cane\", gioco di parole che nasce da \"hund son\" dove \"hund\" sta per cane e \"son\" sta per figlio) dato a Macbeth di Scozia dai suoi nemici. Di recente \u00e8 tornata alla ribalta l'idea che egli fosse in realt\u00e0 Duncan I di Scozia, \u00e8 stata anche considerata l'ipotesi che tutta la faccenda non sia altro che un'invenzione poetica.\nZio e nipote.\nThorfinn govern\u00f2 da solo fino al ritorno del nipote Rognvald Brusason avvenuta attorno al 1037, egli era entrato nelle grazie di re Magnus I di Norvegia che gli aveva garantito non solo il governo condiviso delle isole, ma anche il terzo che suo padre aveva reclamato dopo la morte di Einar. Thorfinn acconsent\u00ec, ma consider\u00f2 il trasferimento del terzo reclamato dal re di Norvegia come un regalo a Rognvald in cambio di aiuti nelle guerre che Thorfinn stava sostenendo nelle Ebridi e nel Mare d'Irlanda.\nSigtrygg Barba di Seta era stato detronizzato attorno al 1036 e il governo di Dublino and\u00f2 a Echmarcach mac Ragnaill che fu sfidato e cacciato da \u00cdmar mac Arailt (morto 1054) nel 1038. L'instabilit\u00e0 nella citt\u00e0 irlandese fu una manna per Thorfinn e il nipote che razziarono in lungo e in largo e finirono per appropriarsi di alcune terre situate lungo le coste del mare d'Irlanda.\nNel tempo tuttavia Thorfinn e Rognval finirono per guastarsi, nella saga delle Orcadi \u00e8 presente un lungo racconto circa le loro dispute che potrebbe essere stato parte di un'opera pi\u00f9 vasta e ora perduta.\nLa loro inimicizia nacque con l'arrivo di K\u00e1lfr \u00c1rnason (990circa-1051) un condottiero norvegese che arriv\u00f2 nelle Orcadi con il suo esercito. Questi era lo zio di Ingibiorg Finnsdottir, moglie di Thorfinn, ed era fuggito dalla Norvegia per scappare da Magnus I, dal canto suo Rognvald aveva condiviso, con il fratello di K\u00e1lfr l'esilio che Magnus aveva speso nella Rus' di Kiev sotto la protezione di Jaroslav I di Kiev. Le saghe per altro raccontano che quando K\u00e0lfr si rec\u00f2 a Staraja Ladoga per proporre a Magnus di tornare in patria Rognvald quasi lo attacc\u00f2. Si dice che Thorfinn trov\u00f2, presto, che K\u00e1lfr e i suoi uomini stavano diventando un onere e per questo chiese al nipote di cedergli il terzo del contato che era stato di Einar, questi rifiut\u00f2 sostenendo che la cosa andava sottoposta al giudizio di Magnus. Thorfinn raccolse un esercito e Rognvald si apprest\u00f2 a fare altrettanto, ma i suoi sudditi si mostrarono riluttanti ad alzare le armi contro Thorfinn cos\u00ec egli si trov\u00f2 costretto a recarsi alla corte di Magnus che gli diede uomini, armi e viveri. Alla fine i due eserciti si scontrarono in una battaglia navale e alla fine Rognvald fu sconfitto e costretto a tornare alla corte di Norvegia.\nMagnus si offr\u00ec di approntare un'altra spedizione, ma Rognvald prefer\u00ec prendere una sola nave e pochi uomini, salp\u00f2 quindi alla volta delle Shetland dove apprese che Thorfinn era accampato nel Mainland con pochi uomini e si decise ad attaccarlo subito. Gli uomini Rognvald presero gli altri di sorpresa e diedero alle fiamme la fattoria che li ospitava, le saghe raccontano che Thorfinn scapp\u00f2 con la moglie fra le braccia dopo esseri fatto strada in mezzo ai muri in fiamme e torn\u00f2 di gran carriera nel Caithness.\nRognval govern\u00f2 su Kirkwall per tutto l'inverno poich\u00e9 credeva che Thorfinn fosse morto, ma in primavera questi torn\u00f2 e ribalt\u00f2 le carte in tavola sorprendendo il nipote mentre si trovava a Papa Stronsay. Rognvald scapp\u00f2, ma si riusc\u00ec a rintracciarlo a causa del latrato del suo cane e fu ucciso da Thorkell.\nLa fine.\nNonostante la morte di Rognvald Thorfinn non si sentiva al sicuro, Magnus I minacciava vendetta per gli uomini che aveva perso nella spedizione, tuttavia era fortunatamente impegnato a combattere contro Sweyn II di Danimarca e mor\u00ec prima di poter nuocere a Thorfinn. A Magnus successe Harald III di Norvegia che si dimostr\u00f2 decisamente pi\u00f9 amichevole e accett\u00f2 di buon grado i doni che Thorfinn gli fece.\nA differenza di molti suoi contemporanei e parenti Thorfinn era stato cresciuto come un cristiano, secondo la saga delle Orcadi i soli due figli che ci sono noti egli li ebbe dalla moglie, l'unica che ebbe, altra cosa contrapposta ai numerosi matrimoni che era d'uso contrarre. Altro segno della sua cristianit\u00e0 fu il pellegrinaggio che comp\u00ec a Roma dopo l'incontro con Harald, probabilmente all'inizio del 1048. Secondo la saga delle Orcadi egli viaggi\u00f2 attraverso la Sassonia dove si vide con Enrico III il Nero e si crede anche si sia incontrato con Adalberto di Brema Arcivescovo di Amburgo.\n\u00c8 probabile che il primo Vescovo delle Orcadi venne nominato su sua richiesta, il prescelto fu Thorulf delle Orcadi, forse lo stesso uomo che fu anche Vescovo delle Isole.\nLa data della morte di Thorfinn \u00e8 incerta, la Saga la colloca verso la fine del regno di Harald III, ma la questione non \u00e8 cos\u00ec semplice. Thorfinn torn\u00f2 dal pellegrinaggio attorno al 1050 e Harald mor\u00ec nel 1066, resta quindi un quindicennio in cui collocarla con maggior esattezza. Taluni propongono il 1065 sostenendo che Malcolm III di Scozia spos\u00f2 non la sua vedova, ma una sua supposta figlia che avrebbe portato lo stesso nome della madre, Ingioborg. Tuttavia se si sposta la data di morte nel decennio del 1050 allora Malcoln avrebbe potuto davvero sposarne la vedova come dicono le saghe.\nAlcuni storici ritengono che Ingioborg fosse la moglie di Thorfinn e non una presunta figlia poich\u00e9 Malcolm III pass\u00f2 parte del regno di Macbeth di Scozia nelle Orcadi e nel Caithness tradizionali domini di Thorfinn. Sia Malcolm che Thorfinn discendenvano da Malcolm II (Thorfinn era suo nipote e l'altro un bisnipote) ed avevano entrambi ottimi motivi per essere ostili a Macbeth.\nAlla sua morte Thorfinn venne succeduto dai figli Paul ed Erlend (morti dopo 1098) e venne sepolto alla chiesa di St. Magnus nel Mainland."}
{"id": "4505116", "revid": "46931", "url": "https://it.wikipedia.org/wiki?curid=4505116", "title": "Southwest Passage", "text": ""}
{"id": "4505118", "revid": "767487", "url": "https://it.wikipedia.org/wiki?curid=4505118", "title": "Antonio Castricone", "text": "Biografia.\nSi \u00e8 laureato in scienze politiche all'Universit\u00e0 di Bologna, con una tesi sul sistema elettorale francese, relatore Prof. Gianfranco Pasquino e correlatore Prof. Paolo Pombeni.\nAttivit\u00e0 politica.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XVI Abruzzo per il Partito Democratico.\nAlle elezioni regionali abruzzesi del 10 febbraio 2019 \u00e8 candidato in Consiglio regionale, con il Partito Democratico in provincia di Pescara, ma non viene eletto."}
{"id": "4505131", "revid": "1305772", "url": "https://it.wikipedia.org/wiki?curid=4505131", "title": "Alojz \u0160tolfa", "text": "Biografia.\nDopo la scuola primaria si trasfer\u00ec a lavorare dapprima a Trieste e poi a Gorizia. Partecip\u00f2 alla Prima guerra mondiale nell'Esercito austro-ungarico, rimanendo invalido. Successivamente fu molto attivo nell'ambito sindacale e in quello politico. Membro del Partito Socialista Italiano, al Congresso di Livorno del gennaio 1921 venne eletto nella Direzione nazionale."}
{"id": "4505132", "revid": "125888810", "url": "https://it.wikipedia.org/wiki?curid=4505132", "title": "Giulio Cesare Sottanelli", "text": "Biografia.\nNato in Svizzera, da genitori italiani, \u00e8 sposato con Sandra e padre di tre figli: Lisa, Luigi e Francesca. Vive con la sua famiglia a Roseto degli Abruzzi. \u00c8 Agente generale di assicurazioni da gennaio 1993.\nNel 2011 \u00e8 tra i fondatori e riveste la carica di presidente del Comitato Promotore della Banca del Vomano (Banca di Credito Cooperativo), attualmente \u00e8 Presidente del Consiglio di Amministrazione della Banca del Vomano che ha iniziato la sua attivit\u00e0 il 12 gennaio 2015 con l'apertura al pubblico della prima filiale con sede a Scerne di Pineto.\nHa conseguito presso l'Universit\u00e0 di Teramo una laurea triennale in Scienze della Comunicazione e dell'Amministrazione discutendo una tesi in Diritto pubblico italiano e comparato dal titolo \"La riforma della Costituzione del 2016 e il futuro del Sistema delle conferenze\", con un approfondimento di diritto comparato sul ruolo delle Camere alte in Europa e negli Stati Uniti e sul dibattito in corso sul futuro del sistema delle Conferenze.\nAttivit\u00e0 politica.\nGiulio Cesare Sottanelli \u00e8 stato consigliere comunale a Roseto degli Abruzzi per la prima volta nel 1993 (primo degli eletti con una lista civica), nel 1997 viene di nuovo eletto con Partito Popolare Italiano e nel 2001 con La Margherita.\nDal 1999 ha rivestito il ruolo di capogruppo, dal 2001 \u00e8 stato poi Vice Sindaco e Assessore ai Lavori Pubblici.\nDal 1999 al 2001 \u00e8 stato inoltre membro del consiglio di amministrazione dell'Ente Ambito Teramano n.5, consorzio per la gestione, programmazione e controllo del servizio idrico integrato.\nAlle elezioni provinciali di Teramo del 1999 si candida nel collegio di Roseto.\nViene eletto e diventa Capogruppo della Margherita nell'ultimo biennio di legislatura dal 2002 al 2004 durante la giunta di centro-sinistra di Claudio Ruffini.\nAlle elezioni provinciali di Teramo del 2004 \u00e8 candidato nella lista della La Margherita e viene eletto; all'interno della giunta provinciale di centrosinistra presieduta da Ernino D'Agostino Sottanelli viene nominato Vicepresidente della Provincia di Teramo e Assessore provinciale alla Viabilit\u00e0 e ai Trasporti dal 14 luglio 2004 al 6 giugno 2009.\nDal 2007 al 2009 \u00e8 membro del Consiglio di amministrazione di Innovazione Spa, societ\u00e0 a capitale pubblico per la gestione dei servizi concessi in affidamento diretto (house-providing) dagli Enti soci.\nAlle elezioni provinciali di Teramo del 2009 \u00e8 candidato nella lista del Partito Democratico e viene eletto consigliere di opposizione dopo la sconfitta del Presidente uscente di centrosinistra Ernino D'Agostino (48,3%); dal 30 giugno 2009 \u00e8 quindi membro del Consiglio provinciale di Teramo, carica dalla quale si dimette nel novembre del 2011.\nNel 2011 \u00e8 stato tra i fondatori dell'associazione Italia Futura Abruzzo, della quale \u00e8 stato presidente fino a giugno 2013.\nElezione a deputato.\nAlle elezioni politiche del 2013 viene candidato alla Camera dei Deputati, nella circoscrizione Abruzzo come capolista di Scelta Civica, venendo eletto deputato della XVII Legislatura.\nIl 13 ottobre 2016 diviene capogruppo del neonato gruppo parlamentare centrista \"Scelta Civica-ALA per la Costituente Liberale e Popolare-MAIE\", incarico che mantiene sino al 9 novembre 2016, quando cede il passo a Francesco Saverio Romano, poich\u00e9 eletto segretario della Camera dei Deputati in rappresentanza del medesimo gruppo parlamentare.\nAttivit\u00e0 parlamentare.\nIn VI Commissione Finanze della Camera \u00e8 stato relatore della Legge di delegazione europea 2013 e dello Schema di decreto legislativo recante attuazione della direttiva 2009/138/CE in materia di accesso ed esercizio delle attivit\u00e0 di assicurazione e di riassicurazione (SolvencY II).\n\u00c8 stato, inoltre, relatore del progetto di legge \u201cNorme per la riorganizzazione dell'attivit\u00e0 di consulenza finanziaria\u201d: il contenuto del progetto di legge \u00e8 stato recepito in un emendamento a prima firma Sottanelli che \u00e8 stato inserito e approvato nella Legge di stabilit\u00e0 2016.\n\u00c8 stato responsabile tematico di Scelta Civica per il Supporto alle piccole e medie imprese.\nFuori dal parlamento.\nNel novembre 2019 \u00e8 tra i membri del comitato che ha promosso la nascita di Azione, partito politico centrista e liberale guidato dall'ex Ministro dello Sviluppo Economico e europarlamentare del Partito Democratico, Carlo Calenda. Nel 2022 \u00e8 eletto segretario regionale del partito in Abruzzo."}
{"id": "4505135", "revid": "188116", "url": "https://it.wikipedia.org/wiki?curid=4505135", "title": "Gianluca Vacca", "text": "Biografia.\nSposato dal 2004 e con un figlio, risiede dal 1993 stabilmente in Abruzzo. Ha frequentato il liceo classico a Roma, per poi trasferirsi a Pescara. Laureato con lode in Lettere nel 1998 a Chieti presso l'Universit\u00e0 degli Studi \"Gabriele d'Annunzio\", in seguito ha svolto vari corsi di specializzazione e master. \u00c8 stato assistente universitario (cultore della materia) in letteratura italiana per due anni, con alcune pubblicazioni all'attivo e due partecipazioni a convegni. Dal 2004 \u00e8 docente di lettere e latino nelle scuole secondarie (dal 2011 di ruolo nella scuola secondaria di I grado).\nCarriera politica.\nAttivista di Beppe Grillo dal 2007 nel gruppo di Pescara, \u00e8 tra i fondatori dell'associazione \"Pescara in comune by Amici di Beppe Grillo\", che si \u00e8 presentata alle elezioni amministrative della citt\u00e0 abruzzese nel 2008 e 2009 (quest'ultimo anno con un logo, antesignano del \"Movimento 5 stelle\". Candidato come consigliere comunale in entrambe le competizioni, \nNel 2012 ha partecipato alle parlamentarie del Movimento 5 stelle per la selezione dei candidati alle elezioni politiche dell'anno successivo, \nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XVII Abruzzo per il Movimento 5 Stelle.\n\u00c8 stato membro della VII Commissione della Camera dei deputati (Cultura, scienza e istruzione).\nNel 2018 viene rieletto deputato della XVIII legislatura nel collegio plurinominale Abruzzo 01 sempre per il Movimento 5 stelle. Il 12 giugno diventa sottosegretario del Ministero dei Beni e delle Attivit\u00e0 Culturali e del Turismo nel Governo Conte I di 5 Stelle e Lega, incarico ricoperto fino all'insediamento del Governo Conte 2 nel settembre 2019. \nDa febbraio 2020 \u00e8 capogruppo del Movimento 5 Stelle in Commisisone VII (Cultura, Scienza e Istruzione) della Camera dei Deputati."}
{"id": "4505137", "revid": "287204", "url": "https://it.wikipedia.org/wiki?curid=4505137", "title": "Jevgenijs Gorjacilovs", "text": ""}
{"id": "4505138", "revid": "125339207", "url": "https://it.wikipedia.org/wiki?curid=4505138", "title": "Andrea Colletti", "text": " Gi\u00e0 deputato della XVII legislatura e rieletto nelle liste del M5S per la XVIII legislatura, nel 2021 \u00e8 stato espulso dal gruppo parlamentare per aver votato contro la fiducia al governo Draghi; ha quindi aderito alla componente L'Alternativa c'\u00e8 del Gruppo misto.\nBiografia.\nLaureato in giurisprudenza all\u2019Universit\u00e0 di Bologna con tesi di diritto ecclesiastico e diritto pubblico comparato nel 2005, presso il medesimo ateneo ha conseguito nel 2008 una laurea triennale in scienze politiche discutendo una tesi di diritto pubblico. Ha conseguito anche un master universitario di secondo livello in processi di internazionalizzazione delle piccole e medie imprese.\nAvvocato civilista, da gennaio 2010 \u00e8 iscritto presso l\u2019ordine degli avvocati di Pescara.\nAttivit\u00e0 politica.\nCandidato per il Movimento 5 Stelle nella circoscrizione Abruzzo alle elezioni politiche del 2013, \u00e8 eletto deputato ed entra a far parte della Commissione Giustizia e della Giunta per le autorizzazioni della Camera dei Deputati. Diventa presidente del gruppo parlamentare del Movimento 5 Stelle l'11 settembre 2017.\nNella XVII legislatura diventa il deputato pi\u00f9 produttivo del gruppo politico Movimento 5 Stelle. Presenta come primo firmatario 14 proposte di legge riguardanti, fra le altre, la riforma della prescrizione penale (A.C. 1174),una normativa anticorruzione (A.C. 1194), i reati tributati e societari fra i quali il falso in bilancio (A.C. 1205), l\u2019ordinamento professionale forense (A.C. 2643), il codice delle assicurazioni private (A.C. 2708), il processo civile (A.C. 2921).\n\u00c8 per 35 volte relatore di minoranza su diverse proposte di legge in materia di responsabilit\u00e0 professionale degli esercenti le professioni sanitarie (A.C. 259), di magistratura onoraria (A.C. 3672), di processo civile (A.C. 2953), di falso in bilancio (A.C. 330), del primo Decreto Svuota-Carceri (A.C. 1417) e del secondo Decreto Svuota-Carceri (A.C. 1921).\nRicandidato per il Movimento 5 Stelle nel collegio uninominale di Pescara vince le elezioni con il 41,28% collezionando 67.001 voti. Eletto deputato entra a far parte della Commissione Affari Esteri e Comunitari e viene nominato dal Presidente della Camera dei Deputati Roberto Fico Presidente del Collegio d\u2019Appello, massimo organo giurisdizionale del sistema dell\u2019autodichia della Camera dei Deputati.\nHa presentato come primo firmatario 21 proposte di legge, tra cui 3 proposte di legge costituzionale.\nIl 18 febbraio 2021, in dissenso dal proprio gruppo parlamentare, vota contro la fiducia al governo Draghi. Per questo motivo viene espulso dal Gruppo Parlamentare del Movimento 5 Stelle.\nIl 23 febbraio, insieme ad altri deputati espulsi dal Movimento 5 Stelle, fonda alla Camera dei Deputati la componente politica L'Alternativa c'\u00e8, divenendone Portavoce. Il 12 novembre seguente il gruppo cambia nome in \"Alternativa\" preparandosi a diventare un vero \u00e8 proprio partito, di cui Coletti e Pino Cabras saranno punti di riferimento, in vista dei successivi appuntamenti elettorali.\nControversie.\nAndrea Colletti pi\u00f9 volte si \u00e8 espresso contrario al green pass, tanto da definirla \"una scellerata violazione dei diritti costituzionali\".\nIl 18 novembre 2021, nella sua qualit\u00e0 di presidente del Collegio di Appello della Camera dei Deputati, ha emesso un decreto che consentiva temporaneamente alla deputata No vax Sara Cunial di entrare alla Camera senza green pass.\nLa decisione ha suscitato forti polemiche da parte di molti esponenti politici tra cui il questore anziano della Camera Gregorio Fontana, che ha definito l'atto una decisione \"inammissibile, irrituale, irrazionale e irresponsabile che stabilisce che, a differenza degli altri cittadini, i deputati possono fare a meno del passaporto sanitario\" Il 25 novembre 2021 il Consiglio di Giurisdizione della Camera dei Deputati ha annullato il decreto di Colletti."}
{"id": "4505143", "revid": "767487", "url": "https://it.wikipedia.org/wiki?curid=4505143", "title": "Filippo Gallinella", "text": "Biografia.\nNasce a Firenze e cresce a Palazzone, piccolo paese della provincia di Siena. Si laurea in ingegneria meccanica presso l'Universit\u00e0 degli studi di Perugia.\nAttivit\u00e0 politica.\nPartecipa nel 2008 con il meet-up 53 di Perugia, candidandosi portavoce alla presidenza della Regione Umbria nel 2010.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XIII Umbria per il Movimento 5 Stelle.\nMembro della Commissione Agricoltura e Lotta alla Contraffazione alla Camera nella XVII legislatura della Repubblica Italiana. Portavoce di proposte di legge come primo firmatario nel campo dell'etichettatura e lotta alla contraffazione, nonch\u00e9 di numerose iniziative legislative come la riforma del corpo dei Vigili del Fuoco.\nFilippo Gallinella \u00e8 stato tra i deputati che, nel settembre 2013, hanno occupato il tetto di Palazzo Montecitorio per protestare contro le modifiche alla Costituzione prospettate dal Governo Letta e che avrebbero snaturato il significato dell'articolo 138 della Carta Costituzionale. Tra le battaglie pi\u00f9 significative del deputato cinque stelle meritano di essere ricordate, l'occupazione, nel dicembre 2013, dei banchi del Governo in occasione del voto sulla ratifica dell\u2019Accordo tra Albania, Grecia e Italia sul progetto del gasdotto \u201cTrans Adriatic Pipeline\u201d (Tap) e l'accesa protesta in aula dopo il voto di fiducia al decreto IMU-Bankitalia, che secondo il M5S rappresenta la svendita della Banca d'Italia a favore delle banche private (gennaio 2014) e contro i privilegi pensionistici dei deputati che gli sono costati 15 giorni di espulsione.\nNel gennaio 2017 vince, insieme alla collega Tiziana Ciprini, il ricorso (in qualit\u00e0 di ricorrenti) contro la legge elettorale Italicum.\nAlle elezioni politiche del 2018 viene rieletto deputato della XVIII legislatura nella circoscrizione Umbria per il Movimento 5 Stelle.\nIl 21 giugno 2018 viene eletto Presidente della Commissione Agricoltura della Camera dei Deputati."}
{"id": "4505145", "revid": "599013", "url": "https://it.wikipedia.org/wiki?curid=4505145", "title": "TD Waterhouse Cup 2004 - Qualificazioni singolare", "text": "Le qualificazioni del singolare del TD Waterhouse Cup 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo TD Waterhouse Cup 2004 prevedevano 32 partecipanti di cui 4 sono entrati nel tabellone principale."}
{"id": "4505146", "revid": "228587", "url": "https://it.wikipedia.org/wiki?curid=4505146", "title": "China Open 2004 - Qualificazioni singolare maschile", "text": "Le qualificazioni del singolare maschile del China Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo China Open 2004 prevedevano 32 partecipanti di cui 4 sono entrati nel tabellone principale."}
{"id": "4505150", "revid": "92723", "url": "https://it.wikipedia.org/wiki?curid=4505150", "title": "BCR Open Romania 2004 - Qualificazioni singolare", "text": "Le qualificazioni del singolare del BCR Open Romania 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo BCR Open Romania 2004 prevedevano 32 partecipanti di cui 4 sono entrati nel tabellone principale."}
{"id": "4505151", "revid": "125495521", "url": "https://it.wikipedia.org/wiki?curid=4505151", "title": "Tiziana Ciprini", "text": "Eletta nella circoscrizione Umbria, \u00e8 stata proclamata deputata dell\u2019attuale legislatura il 19 marzo 2018. Gi\u00e0 deputata del M5S nella XVII legislatura per la Commissione Lavoro Pubblico e Privato, l\u2019Onorevole Ciprini \u00e8 Segretario e Componente dell\u2019XI Commissione (Lavoro Pubblico e Privato), Componente della Commissione Parlamentare di inchiesta sui fatti accaduti presso la comunit\u00e0 \u00abIl Forteto\u00bb e della Commissione Parlamentare per la Semplificazione.\nBiografia e formazione.\n il diploma di maturit\u00e0 scientifica presso il liceo scientifico \"Galeazzo Alessi\". Prosegue i suoi studi a Roma dove, si laurea in Psicologia del lavoro e delle organizzazioni presso l'Universit\u00e0 \"La Sapienza\". Sempre a Roma, nel 2011 consegue il Diploma di Grafologia presso il Centro Studi Grafologici (CESGRAF), quindi, svolge dal 2012 anche attivit\u00e0 di C.T.U. presso il Tribunale di Perugia in qualit\u00e0 di esperta grafologa.\nDal 2007 \u00e8 impegnata in attivit\u00e0 di volontariato con la Croce Rossa Italiana presso il Comitato di Perugia, dove \u00e8 membro del Servizio Psicosociale e della Squadra di Supporto per l'Emergenza Psicosociale, occupandosi di disabilit\u00e0, anziani ed emarginazione sociale.\nAttivit\u00e0 politica.\nNel 2007 aderisce prima, divenendo attivista, al movimento amici di Beppe Grillo e poi al Movimento Cinque Stelle, per il quale, con la lista \"Perugia a cinque stelle\", si candida alle elezioni comunali di Perugia, senza essere eletta.\nAlle elezioni comunali del 2009 a Perugia \u00e8 candidata consigliere con la lista civica Beppe Grillo.it senza essere eletta.\nAlle elezioni politiche del 2013 viene candidata dal Movimento Cinque Stelle come capolista ed eletta deputata nella circoscrizione XIII Umbria, grazie al 27,16 % dei voti conseguiti dal Movimento 5 Stelle. \nDal 2013 fa parte della XI Commissione (Lavoro Pubblico e Privato), del Comitato per le pari opportunit\u00e0, della Commissione parlamentare per le questioni regionali, della Giunta per le autorizzazioni e del Comitato parlamentare per i procedimenti di accusa.\nNel 2018 viene nuovamente rieletta in Parlamento come capolista alla Camera per la circoscrizione Umbria. Fa parte della Commissione Lavoro Pubblico e Privato, di cui \u00e8 stata eletta Segretaria, della Commissione per la Semplificazione e della Commissione di inchiesta sui fatti accaduti presso la comunit\u00e0 \u2018il Forteto\u2019.\n\u00c8 nota per le sue originali prese di posizione politiche contro il sistema finanziario mondiale. In particolare, sulla questione mediorientale ha definito gruppo terroristico islamista noto come ISIS come il frutto di un'operazione di tipo \u201cfalse flag\u201d messa in piedi nell'ambito delle strategie di politica estera , mentre in politica internazionale ha qualificato il Gruppo Bilderberg come un governo ombra sovranazionale che opererebbe per comprimere la sovranit\u00e0 nazionale e per pianificare in segreto eventi da far apparire come avvenimenti casuali . A tale proposito, nel 2014 ha denunciato alcune figure di spicco in ambito istituzionale europeo per presunta violazione della Legge Anselmi sulle organizzazioni segrete: tra questi, il governatore della Banca centrale europea Mario Draghi, il presidente del Consiglio europeo Herman Van Rompuy, il presidente della Commissione europea Jos\u00e9 Manuel Barroso.\nHa svolto un\u2019intensa attivit\u00e0 parlamentare, con proposte articolate su pi\u00f9 fronti: strategie per l\u2019incremento dei livelli occupazionali; contrasto allo strapotere delle multinazionali; promozione delle esperienze dei \"workers buyout\" (aziende in crisi recuperate dagli stessi ex dipendenti); tutele per P.IVA e lavoratori autonomi; pensioni; politiche redistributive della ricchezza per combattere le disuguaglianze sociali; flessibilit\u00e0 dell'orario di lavoro; smart working; misure per l\u2019accesso delle donne al mondo del lavoro; lotta alle false cooperative; regolazione della gig economy; pubblico impiego (sblocco turn over e contrattazione, scorrimento graduatorie dei concorsi); contrasto ai privilegi di posizione della triplice sindacale e promozione degli strumenti di partecipazione diretta dei lavoratori alla vita aziendale.\nHa inoltre denunciato in Parlamento l\u2019influenza di grande finanza e delle cupole internazionali sui destini dell\u2019Italia, con accordi capestro come il Meccanismo europeo di stabilit\u00e0 e il Fiscal Compact e il modus operandi delle lobby di potere (da CL, alla Bancocrazia, fino a Prodi e al suo Euro-inganno).\nIn ordine all'attivit\u00e0 legislativa posta in essere possono enumerarsi, tra le altre, la proposta di legge di riforma costituzionale per l'eliminazione del pareggio di bilancio secondo i principi keynesiani di rilancio macroeconomico, quindi la modifica degli articoli 81, 97 e 119 della Costituzione.\nSua la proposta sul superamento del divario retributivo tra donne e uomini, attraverso misure premiali per le aziende virtuose che rimuovono le discriminazioni, con il rilascio della certificazione di \"Impresa per le pari opportunit\u00e0 per il lavoro\u201d.\n\u00c8 anche stata promotrice dell\u2019uso dei \"drug test\" a carico dei parlamentari e controlli con cani antidroga innanzi agli accessi ai locali della Camera e all\u2019interno degli stessi, per rilevare l\u2019uso di droghe pesanti tra gli onorevoli.\n\u00c8 critica sul fenomeno dell'utero in affitto, affermando che \u201cla maternit\u00e0 viene sacrificata sull\u2019altare del neo mercantilismo di stampo liberista, che trasforma l\u2019essere umano in merce a basso costo e mercifica tutto, dai diritti alla dignit\u00e0\u201d.\n\u00c8 promotrice di Lavoro2025, la prima ricerca previsionale e interdisciplinare sul futuro del lavoro del M5S, condotta con metodo scientifico, per indagare, in particolare, gli effetti della Quarta Rivoluzione Industriale sul mondo del lavoro, condotta dal sociologo Domenico De Masi e pubblicata da Marsilio Editore.\nPubblicazioni.\nArticolo \u201cIl lavoro nelle piattaforme digitali. Nuove opportunit\u00e0, nuove forme di sfruttamento, nuovi bisogni di tutela\u201d in Rivista Giuridica del Lavoro, n. 2/2017, Ediesse (pagg. 170-175).\nSaggio \u201cIl Bene Lavoro- La nuova era dell\u2019occupazione globale in Italia\u201d, 2017, Minerva Edizioni."}
{"id": "4505153", "revid": "1442080", "url": "https://it.wikipedia.org/wiki?curid=4505153", "title": "Delray Beach International Tennis Championships 2004 - Qualificazioni singolare", "text": "Le qualificazioni del singolare del Delray Beach International Tennis Championships 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Delray Beach International Tennis Championships 2004 prevedevano 32 partecipanti di cui 4 sono entrati nel tabellone principale."}
{"id": "4505155", "revid": "180559", "url": "https://it.wikipedia.org/wiki?curid=4505155", "title": "Campionato mondiale maschile di pallacanestro Under-22 1997", "text": "Il II campionato mondiale maschile di pallacanestro Under-22 FIBA 1997 (noto anche come World Championship for Men \"22 and Under\" 1997) si \u00e8 svolto in Australia dal 1\u00ba agosto al 10 agosto 1997."}
{"id": "4505156", "revid": "599013", "url": "https://it.wikipedia.org/wiki?curid=4505156", "title": "Here Comes the Bride", "text": ""}
{"id": "4505157", "revid": "122539577", "url": "https://it.wikipedia.org/wiki?curid=4505157", "title": "Walter Verini", "text": "Biografia.\nDiplomato al liceo classico di Citt\u00e0 di Castello, ha lavorato come giornalista in diversi giornali e emittenti radio tv locali in Umbria, e di alcuni di queste \u00e8 stato direttore.\nHa lavorato a Paese Sera e L\u2019Unit\u00e0, ed ha diretto YouDem, testata del Partito democratico.\nAttivit\u00e0 politica.\nIn Umbria ha ricoperto diversi incarichi politici-amministrativi fino al 1996, quando inizi\u00f2 a collaborare con Walter Veltroni. \u00c8 stato capo della propria segreteria di Veltroni quando era ministro dei beni culturali e vicepresidente del Consiglio dei ministri a Palazzo Chigi, segretario dei Democratici di Sinistra, sindaco di Roma al Campidoglio e infine segretario del PD al Nazareno .\nDeputato alla Camera.\n\u00c8 stato eletto alla Camera dei Deputati per la prima volta alle elezioni politiche del 2008 nella circoscrizione Umbria.\nAlle elezioni politiche del 2013 viene rieletto deputato nella medesima circoscrizione per il Partito Democratico, dove \u00e8 stato nel corso della XVII legislatura della Repubblica Italiana: membro della 2\u00aa commissione giustizia, della giunta per le autorizzazioni e del comitato parlamentare per i procedimenti di accusa.\nIl 20 dicembre 2014 ha presentato assieme alla deputata PD Fabrizia Giuliani un'interrogazione parlamentare in commissione giustizia sullo stato dell'accesso al patrocinio dello Stato per le vittime di violenza sessuale, maltrattamenti e atti persecutori, a prescindere dalle condizioni di reddito (vittime dei reati di cui agli articoli 572, 583-bis, 609-octies e 612-bis codice penale). All'interrogazione ha dato risposta il viceministro Enrico Costa dando rendiconti degli sforzi che gli Uffici stanno svolgendo per dare compiuta attuazione alla tutela spettante agli aventi diritto all'assistenza legale erogata a carico dello Stato.\nIn occasione delle elezioni politiche del 2018, si ricandida alla Camera nella medesima circoscrizione tra le liste proporzionali del PD, e viene rieletto deputato per la terza volta.\nNel 2019 il segretario del Partito Democratico Nicola Zingaretti lo nomina commissario del PD in Umbria.\nIl 14 marzo viene nominato dall'assemblea nazionale del PD Tesoriere del Partito democratico, con 775 voti favorevoli, 4 contrari, 23 astenuti, succedendo a Luigi Zanda.\nControversie.\nDichiarazioni diffamatorie.\nIl 16 aprile 2019, negli studi di Mattino Cinque, interpellato a proposito dei recenti arresti nella Sanit\u00e0 in Umbria, dichiara: \"\"L\u2019Umbria non \u00e8 Casal di Principe, l\u2019Umbria \u00e8 civilt\u00e0\", tale affermazione ha suscitato sdegno e indignazione, in particolare tra gli abitanti di Casal di Principe, colpiti direttamente dalle parole diffamatorie, basate su luoghi comune, del deputato. Il sindaco di Casal di Principe Renato Natale ha invitato Verini alla rettifica, il quale ha invece continuato a sostenere la propria tesi, precisando: \"L\u2019Umbria non \u00e8 come la Casal di Principe del passato, ai tempi dei casalesi. Quella Casal di Principe che il sindaco Renato Natale ha contribuito a bonificare e risanare guidando la citt\u00e0 con trasparenza e passione civile\"\". Il tentativo di porre rimedio alla frase diffamatoria \u00e8 stato vano, tant'\u00e8 che il sindaco Natale dichiara: \u201c\"Anche nella Casal di Principe del passato c'era chi lottava contro i criminali, ci sono ben 4 medaglie d'oro al valore civile. Non si tratta di parlare bene di me, ma di non parlare male della mia citt\u00e0. Penso che dovrebbe solo con umilt\u00e0 riconoscere di aver detto una stupidaggine\"\u201d."}
{"id": "4505159", "revid": "1442080", "url": "https://it.wikipedia.org/wiki?curid=4505159", "title": "Thailand Open 2004 - Qualificazioni singolare", "text": "Le qualificazioni del singolare del Thailand Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Thailand Open 2004 prevedevano 32 partecipanti di cui 4 sono entrati nel tabellone principale."}
{"id": "4505161", "revid": "116999989", "url": "https://it.wikipedia.org/wiki?curid=4505161", "title": "Giampiero Giulietti", "text": "Biografia.\nSindaco di Umbertide dal 14 giugno 2004 al 7 aprile 2013, dal 22 maggio 2014 membro della commissione bilancio, tesoro e programmazione della Camera dei Deputati.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XIII Umbria per il Partito Democratico.\nNel 2018, in occasione delle elezioni politiche si ricandida al senato nel collegio di Perugia, ma viene sconfitto dal candidato del cdx Francesco Zaffini."}
{"id": "4505162", "revid": "1442080", "url": "https://it.wikipedia.org/wiki?curid=4505162", "title": "Campionati Internazionali di Sicilia 2004 - Qualificazioni singolare", "text": "Le qualificazioni del singolare del Campionati Internazionali di Sicilia 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Campionati Internazionali di Sicilia 2004 prevedevano 32 partecipanti di cui 4 sono entrati nel tabellone principale."}
{"id": "4505166", "revid": "287204", "url": "https://it.wikipedia.org/wiki?curid=4505166", "title": "Monumento alla Libert\u00e0 (Tbilisi)", "text": "Il Monumento alla Libert\u00e0 (), comunemente chiamato Statua di San Giorgio, \u00e8 un memoriale di Tbilisi, in Georgia, dedicato all'indipendenza ed alla libert\u00e0 del popolo georgiano.\nStoria.\nIl monumento fu eretto presso la piazza centrale di Tbilisi nel 2006. Alta 35 metri, la struttura \u00e8 composta da granito ed oro e risulta facilmente visibile da ogni parte della capitale. L'attuale statua posta in cima al monumento, realizzata in bronzo e rivestita d'oro, fu donata alla citt\u00e0 dal noto scultore ed architetto Zurab Cereteli. Il monumento fu inaugurato ufficialmente il 23 novembre (10 novembre del calendario giuliano), giorno in cui la Chiesa ortodossa georgiana celebra la ricorrenza del supplizio della ruota di San Giorgio. Oltre a rappresentare simbolicamente la vittoria del bene sul male, il memoriale incarna la ritrovata indipendenza della nazione di cui San Giorgio \u00e8 storicamente patrono."}
{"id": "4505169", "revid": "1373765", "url": "https://it.wikipedia.org/wiki?curid=4505169", "title": "Anna Ascani", "text": "Dal 16 settembre 2019 al 10 gennaio 2020 \u00e8 stata viceministro dell'istruzione, dell'universit\u00e0 e della ricerca nel governo Conte II. Dal 10 gennaio 2020 al 13 febbraio 2021, in seguito allo scorporo del Ministero dell'istruzione e del Ministero dell'universit\u00e0 e della ricerca, diventa viceministro dell'istruzione.\nBiografia.\nNata nel 1987 a Citt\u00e0 di Castello, in provincia di Perugia, figlia di Maurizio Ascani, un esponente locale della Democrazia Cristiana (DC) che, tra gli anni ottanta e novanta, ricopr\u00ec l'incarico di vicesindaco di Citt\u00e0 di Castello in giunte anomale, formate da Partito Comunista Italiano e DC.\nDopo il diploma di maturit\u00e0 al Liceo classico Plinio il Giovane nella sua citt\u00e0 natale, con il massimo dei voti, consegue la laurea in Filosofia presso l'Universit\u00e0 degli studi di Perugia nel 2009, e la laurea specialistica in scienze filosofiche presso l'Universit\u00e0 degli studi di Trento nel 2012 con una tesi sull'accountability, entrambe con 110 e lode. Dal 2016 \u00e8 iscritta al corso di dottorato in politica presso la LUISS Guido Carli.\nVita privata.\n\u00c8 appassionata di musica, per la quale suona la chitarra, e di cultura, che per la quale ha partecipato all\u2019organizzazione di concerti e serate teatrali.\nAttivit\u00e0 politica.\nGli inizi.\nAlle elezioni comunali in Umbria del 2006 si candida al consiglio comunale della sua citt\u00e0 natale con la lista civica \"Centro Democratico\" (formata da giovani e donne che ottiene quasi il 5% dei voti), risultando la pi\u00f9 giovane candidata al comune, e venendo eletta, a soli 18 anni.\nNel 2007, in occasione delle primarie PD del 14 ottobre, \u00e8 stata la capolista in Umbria della lista a sostegno di Enrico Letta. L'anno successivo entra nella segreteria regionale di Maria Pia Bruscolotti.\nNel 2009 \u00e8 eletta nell'Assemblea Regionale del PD nelle liste a sostegno di Lamberto Bottini, a sua volta nella mozione del vincitore delle primarie del PD in quell'anno Pier Luigi Bersani, e, ad inizio 2010, entra a far parte della sua segreteria.\nIl 5 febbraio 2011 viene eletta portavoce regionale delle democratiche in Umbria e a novembre dello stesso anno organizza ad Orvieto il Primo Forum Nazionale delle Amministratrici.\nElezione a deputato.\nNel dicembre 2012, alle \u201cParlamentarie\u201d indette dal Partito Democratico, raccoglie 5.463 voti di preferenza, venendo quindi candidata alla Camera dei deputati alle elezioni politiche del 2013 nella circoscrizione Umbria, e risultando eletta. Successivamente diventa membro della VII Commissione Cultura, Scienza e Istruzione. \u00c8 presidente dell'Intergruppo dei Giovani Parlamentari. Fa parte della delegazione italiana presso l'Assemblea Parlamentare del Consiglio d'Europa.\nFa parte del Women in Parliaments Global Forum. \u00c8 stata promotrice del primo Forum Europeo dei Giovani Deputati, tenutosi a Bruxelles nel dicembre 2013. Ha pubblicato nel 2014 \"Accountability. La virt\u00f9 della politica democratica\" presso Editrice Citt\u00e0 Nuova.\nA gennaio 2016, viene indicata da \"Forbes\" tra i trenta personaggi \"under 30\" pi\u00f9 influenti della politica europea, assieme al collega di partito Brando Benifei e al pentastellato Luigi Di Maio.\nNel luglio 2017, viene nominata Responsabile del Dipartimento Cultura del PD nella 2\u00ba segreteria \"unitaria\" di Renzi.\nAlle elezioni politiche del 2018 si \u00e8 ricandidata alla Camera dei Deputati come capolista in Umbria per il Partito Democratico e rieletta deputata per la XVIII legislatura. Da Giugno 2018 a Settembre 2019 \u00e8 stata capogruppo del Partito Democratico in VII Commissione Cultura, scienza e istruzione alla Camera.\nA settembre 2018, \u00e8 la sola partecipante italiana alla tavola rotonda di 11 leader emergenti, organizzata ad Amsterdam dalla Obama Foundation alla presenza dell'ex presidente degli Stati Uniti d\u2019America Barack Obama.\nElezioni primarie PD del 2019.\nIl 12 dicembre 2018 appoggia la mozione dell'ex radicale Roberto Giachetti, candidatosi in extremis alle primarie PD del 2019 per la sua segreteria nazionale, venendo designata dallo stesso Giachetti come vicesegretario del PD in caso di vittoria, per rivendicare l'attivit\u00e0 dei governi Renzi e Gentiloni, sul rilancio dell'ala moderata e dell'attivit\u00e0 riformatrice del partito, escludendo ogni tentativo di accordi con il Movimento 5 Stelle e con tutti i fuoriusciti di Liberi e Uguali (LeU).\nTuttavia vincer\u00e0 le primarie Nicola Zingaretti, presidente della Regione Lazio con il 66% dei voti, mentre Giachetti arriva terzo dopo segretario uscente del PD Maurizio Martina. Il 17 marzo 2019 viene successivamente eletta vicepresidente del Partito Democratico dall'Assemblea, in rappresentanza della minoranza sconfitta al Congresso. Nello stesso anno pubblica nel 2019 \"Senza Maestri. Storie di una generazione fragile\", presso Rubbettino Editore, con prefazione di Matteo Renzi.\nViceministro e sottosegretario.\nIn seguito alla nascita del governo Conte II tra PD, Movimento 5 Stelle e LeU, il 13 settembre 2019 viene nominata viceministro dell'istruzione, dell'universit\u00e0 e della ricerca, con delega all\u2019edilizia scolastica, e il 10 gennaio 2020 sottosegretario di Stato per l'Istruzione, divenendo poi viceministro. La sua nomina non \u00e8 stata accolta con piacere da alcuni esponenti del mondo scolastico, poich\u00e9 \u00e8 stata una figura molto rappresentativa del \"renzismo\" e sostenitrice decisa della \"Buona Scuola\".\nIl 25 febbraio 2021 diviene sottosegretario allo Sviluppo economico nel governo Draghi, e il 9 aprile 2021 le vengono conferite le deleghe sulle telecomunicazioni, il digitale, la banda ultralarga e il sistema cooperativo."}
{"id": "4505173", "revid": "211373", "url": "https://it.wikipedia.org/wiki?curid=4505173", "title": "Maxime Maufra", "text": "Fece parte della Scuola di Pont-Aven e dei pittori del Dipartimento della Marina.\nBiografia.\nNacque a Nantes, da una famiglia benestante e fu avviato agli studi classici e alla carriera di uomo d'affari. A 18 anni cominci\u00f2 a dipingere spontaneamente frequentando l'atelier del pittore Charles Leduc e di suo fratello Alfred, che gli fornirono le basi della tecnica pittorica, facendogli soprattutto ritrarre i paesaggi lungo le rive della Loira. Ma suo padre lo mand\u00f2 per qualche anno in Inghilterra, presso un grosso commerciante di Liverpool, perch\u00e9 imparasse correttamente il mestiere. E fu proprio l\u00ec che Maxime scopr\u00ec la sua passione per la pittura e, ammirando le opere di Turner, l'emozione dell'impressionismo. Visit\u00f2 poi il Galles e la Scozia, i cui paesaggi lo ispirarono profondamente.\nNel 1884 rientr\u00f2 in Francia ed intraprese contemporaneamente l'attivit\u00e0 professionale e la carriera di pittore.\nDue anni dopo, in occasione di una mostra al \"Salon\" di Parigi cui partecip\u00f2, fu notato da Octave Mirbeau e, sempre nel 1886, espose alla Mostra di Belle arti di Nantes che aveva luogo ogni tre anni ed alla quale erano invitati gli artisti gi\u00e0 consacrati e che avevano partecipato al \"Salon\" ufficiale parigino.\nMaufra si trov\u00f2 cos\u00ec fra personaggi assai noti della pittura, come L\u00e9on Bonnat, Pierre Puvis de Chavannes, Jules-\u00c9lie Delaunay, \u00c9mile Dezaunay, col quale strinse una grande amicizia, Jean-L\u00e9on G\u00e9r\u00f4me, Jan Verkade, Armand Guillaumin, \u00c9mile Jourdan, Henri Harpignies, Henry Moret, Camille Pissarro, Auguste Renoir, Georges Seurat e Alfred Sisley.\nLa decisione di dedicarsi interamente all'arte abbandonando la sua professione originaria matur\u00f2 quattro anni dopo, nel 1890, quando conobbe Paul Gauguin. Maufra lasci\u00f2 Nantes e si sistem\u00f2 a Pont-Aven. Nel 1891 tenne la sua prima mostra personale a \"Le Barc de Toutteville\". Dal 1891 all'inizio del 1892 frequent\u00f2 spesso la locanda \"Buvette de la Plage\" di Marie Henry, a Pouldu, in compagnia di Charles Filiger. Nel 1892 si rec\u00f2 nello studio di Eug\u00e8ne Del\u00e2tre con l'amico Dezaunay e assieme a quest'ultimo realizz\u00f2 la sua prima incisione, fortemente influenzato dal tratto di Gauguin. \nDopo un altro viaggio in Inghilterra, decise di restare a Parigi e fu infatti, nel 1893, il primo di molti pittori ad installarsi nel Bateau-Lavoir, a Montmartre, che sarebbe divenuto una celebre residenza parigina per artisti. Il suo studio divenne subito un luogo d'incontro per i suoi amici, specialmente Dezaunay, Aristide Briand e il poeta Victor-\u00c9mile Michelet.\nA partire dal 1895 entr\u00f2 in relazione d'affari con Paul Durand-Ruel, che divent\u00f2 il suo mercante d'arte e tale rest\u00f2 per tutta la vita, organizzando diverse mostre dei suoi lavori.\nSempre nell'estate del 1895, dopo un viaggio in Scozia, Maufra, che aveva allora 34 anni, spos\u00f2 a Londra C\u00e9line Le Floch, che aveva conosciuto a Pont-Aven. Soggiorn\u00f2 in seguito a Quiberon, alla Pointe du Raz, nella penisola di Crozon e in diverse altre localit\u00e0.\nNel 1903 si sistem\u00f2 nella piccola fattoria di Clairefontaine, a Kerhostin, che poi, nel 1910, fin\u00ec per acquistare. L\u00ec tent\u00f2, ma senza successo, di ricostituire un piccolo gruppo di amici artisti, ma solo L\u00e9on Duval-Gozlan lo raggiunse, stanco della vita parigina.\nNel 1916 fu nominato Pittore del Dipartimento della Marina.\nRegionalista convinto, fu uno degli animatori della sezione \"Belle arti\" dell\"'Unione regionalista bretone\".\nMaxime Maufra mor\u00ec dipingendo. Il 23 maggio del 1918, infatti, presso il guado di Braye dove aveva sistemato il suo cavalletto, fu colto da infarto cardiaco.\nNei suoi quadri Maufra us\u00f2 talvolta la tecnica puntinista di Pissarro e di Sisley. Altre volte si espresse con i colori decisi ed i segni forti della scuola di Pont-Aven. Comunque Maufra rimase un artista indipendente che dedic\u00f2 la sua arte alla bellezza dei paesaggi, in prevalenza bretoni. Interpret\u00f2 quindi, assai personalmente e coerentemente, le ansie formali e cromatiche del post-impressionismo, cos\u00ec come Gauguin l'aveva iniziato.\nOpere.\nPi\u00f9 di mille opere censite sino ad oggi. Fra cui:"}
{"id": "4505175", "revid": "767487", "url": "https://it.wikipedia.org/wiki?curid=4505175", "title": "Rischio sicuro", "text": "Rischio sicuro (\"Security Risk\") \u00e8 un film del 1954 diretto da Harold D. Schuster.\n\u00c8 un film di spionaggio drammatico statunitense sullo sfondo della guerra fredda con John Ireland, Dorothy Malone e Keith Larsen.\nProduzione.\nIl film, diretto da Harold D. Schuster su una sceneggiatura di John Rich e Jo Pagano con il soggetto dello stesso Rich, fu prodotto da William F. Broidy per la William F. Broidy Pictures Corporation e girato a Big Bear City, San Bernardino National Forest, California, da met\u00e0 aprile 1954.\nIl titolo di lavorazione fu \"Wanted by the F.B.I.\". L'allora direttore dell'FBI, J. Edgar Hoover, invi\u00f2 una missiva al produttore Broidy affinch\u00e9 cambiasse alcuni particolari del film prima della sua uscita. Fra questi vi erano alcune procedure degli agenti dell'FBI descritte nel film (tra cui le intercettazioni registrate su nastro) e il titolo \"Wanted by the F.B.I.\" (che poi fu cambiato in quello definitivo).\nDistribuzione.\nIl film fu distribuito con il titolo \"Security Risk\" negli Stati Uniti dall'8 agosto 1954 dalla Allied Artists Pictures. \u00c8 stato distribuito anche in Italia con il titolo \"Rischio sicuro\".\nPromozione.\nLe tagline sono:"}
{"id": "4505177", "revid": "46931", "url": "https://it.wikipedia.org/wiki?curid=4505177", "title": "Security Risk", "text": ""}
{"id": "4505179", "revid": "115682", "url": "https://it.wikipedia.org/wiki?curid=4505179", "title": "Maurice Maufra", "text": ""}
{"id": "4505181", "revid": "155634", "url": "https://it.wikipedia.org/wiki?curid=4505181", "title": "Tom Wallisch", "text": "Biografia.\nIn Coppa del Mondo ha esordito il 4 marzo 2012 a Mammoth, ottenendo subito la prima vittoria, nonch\u00e9 primo podio.\nIn carriera ha partecipato a un'edizione dei Campionati mondiali, Voss-Myrkdalen 2013, dove ha vinto la medaglia d'oro nello slopestyle.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle"}
{"id": "4505185", "revid": "767487", "url": "https://it.wikipedia.org/wiki?curid=4505185", "title": "Luciano Agostini", "text": "Biografia.\nAlle politiche del 2008 \u00e8 eletto col PD nelle Marche.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XIV Marche per il Partito Democratico."}
{"id": "4505187", "revid": "104458", "url": "https://it.wikipedia.org/wiki?curid=4505187", "title": "Jean-Fr\u00e9d\u00e9ric Chapuis", "text": "Ha ottenuto i maggiori risultati nello ski cross, tra i quali il titolo olimpico a e quello iridato a Oslo/Voss 2013.\nBiografia.\nStagioni 2005-2013.\nChapuis, originario di Val Thorens, nella prima parte della sua carriera ha gareggiato nello sci alpino: attivo in gare FIS dal dicembre del 2004, in Coppa Europa ha esordito il 18 gennaio 2008 a Crans-Montana in combinata (57\u00ba); durante la sua carriera nello sci alpino non ha esordito in Coppa del Mondo n\u00e9 preso parte a rassegne olimpiche o iridate.\nDalla stagione 2010-2011 si \u00e8 dedicato prevalentemente al freestyle, specialit\u00e0 ski cross, pur continuando a prendere parte a gare minori di sci alpino; entrato nei quadri della nazionale francese, ha esordito in Coppa Europa l'11 dicembre 2010 a Jerzens (12\u00ba) e in Coppa del Mondo il 18 dicembre successivo a San Candido (8\u00ba). Il 26 febbraio 2012 ha ottenuto a Bischofswiesen/G\u00f6tschen il primo podio in Coppa del Mondo (3\u00ba); nel 2013 ai Mondiali di Oslo/Voss, suo esordio iridato, ha vinto la medaglia d'oro e il 17 marzo ha conquistato ad \u00c5re la prima vittoria in Coppa del Mondo.\nStagioni 2014-2021.\nIl 31 gennaio 2014 ha ottenuto a Orci\u00e8res la prima vittoria in Coppa Europa e ai successivi XXII Giochi olimpici invernali di , suo esordio olimpico, ha vinto la medaglia d'oro nello ski cross. Nella stagione seguente ha preso parte ai Mondiali di Kreischberg 2015, vincendo la medaglia d'argento, e si \u00e8 aggiudicato la sua prima Coppa del Mondo di ski cross con 7 podi (4 vittorie) e 194 punti di vantaggio su Victor \u00d6hling Norberg; nella classifica generale di Coppa del Mondo \u00e8 stato 3\u00ba. Anche nella stagione 2015-2016 ha vinto la Coppa del Mondo di ski cross, con 6 podi (4 vittorie) e 140 punti di vantaggio su Christopher Del Bosco, ed \u00e8 stato 3\u00ba nella classifica generale.\nNel 2017 ai Mondiali della Sierra Nevada si \u00e8 classificato 25\u00ba e ha vinto la sua terza Coppa del Mondo di ski cross, con 6 podi (4 vittorie) e 42 punti di vantaggio su Brady Leman; nella classifica generale di Coppa del Mondo \u00e8 stato 4\u00ba. Ai XXIII Giochi olimpici invernali di si \u00e8 classificato al 13\u00ba posto; in quella stagione 2017-2018 si \u00e8 piazzato 2\u00ba nella Coppa del Mondo di ski cross, superato di 59 punti dal vincitore Marc Bischofberger. L'anno dopo ai Mondiali di Park City \u00e8 stato 5\u00ba; in quella stagione 2018-2019 si \u00e8 piazzato nuovamente 2\u00ba nella Coppa del Mondo di ski cross, con 184 punti in meno di Bastien Midol. Ai Mondiali di Idre Fj\u00e4ll/Astana/Aspen 2021 \u00e8 stato 25\u00ba.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross\nCoppa Europa.\nCoppa Europa - vittorie.\nLegenda:\nSX = ski cross"}
{"id": "4505188", "revid": "287204", "url": "https://it.wikipedia.org/wiki?curid=4505188", "title": "Guardami negli occhi (album)", "text": ""}
{"id": "4505191", "revid": "709565", "url": "https://it.wikipedia.org/wiki?curid=4505191", "title": "Randy - Un Ninja in classe", "text": "Randy - Un Ninja in classe (\"Randy Cunningham: 9th Grade Ninja\") \u00e8 una serie animata, creatore e produttore esecutivo di Jed Elinoff e Scott Thomas. Prodotto da Titmouse, Inc. e Boulder Media Limited e distribuito da Walt Disney Pictures Television Animation Distribution e Disney XD Original Concepts e disegnato da Jhonen Vasquez, creatore di \"Invader Zim\".\nLa serie ha debuttato il 17 settembre 2012 su Disney XD, mentre l'episodio pilota della serie \u00e8 stato trasmesso il 13 agosto 2012. In Italia la serie viene trasmessa sul canale italiano, ogni luned\u00ec dal 20 maggio 2013.\nEntrambe le stagioni sono su Disney XD tutti i giorni alle 06:45, alle 10:40, alle 14:40 e alle 22:25. Tutti gli episodi sono disponibili su iTunes anche in lingua originale e in HD.\nTrama.\nLa cittadina di Norrisville viene protetta da un ninja da ormai 800 anni. Nonostante tutti credano che egli sia sempre stato la stessa persona, viene in realt\u00e0 rimpiazzato ogni quattro anni. Randy Cunningham, primino del liceo di Norrisville, \u00e8 stato scelto per essere il prossimo ninja. Con l'aiuto del NinjaNomicon, un libro che contiene tutte le esperienze dei ninja precedenti, e di Howard Weinerman, altro primino suo migliore amico e NON il classico \"braccio destro\", deve difendere il liceo e la citt\u00e0 sia dallo Stregone, un antagonista che guadagna potere trasformando studenti in mostri quando sono depressi/miserabili, che da McFist e Viceroy, alleati dello stregone. Il primo \u00e8 l'adorato fanstastilionario della citt\u00e0, il secondo uno scienziato sarcastico. Con i miliardi del primo e il genio del secondo creano robot allo scopo di distruggere il ninja.\nRandy deve riuscire a trovare un equilibrio tra il suo addestramento ninja e la vita di un normale adolescente, gi\u00e0 difficile di per s\u00e9. Riuscir\u00e0 a districarsi tra combattimenti, compiti in classe e passare del tempo insieme a Howard?"}
{"id": "4505193", "revid": "767487", "url": "https://it.wikipedia.org/wiki?curid=4505193", "title": "Piergiorgio Carrescia", "text": "Biografia.\nSi laurea in giurisprudenza all'Universit\u00e0 di Macerata con 110 e lode, dal 1982 al 1988 lavora come impiegato al Credito Italiano, quindi dal giugno 1988 all'aprile 2008 \u00e8 prima dirigente alla Provincia di Ancona e sino al 2013 dirigente della Regione Marche.\nIn politica si iscrive nel 1975 alla DC, dal 1983 al 1988 \u00e8 assessore in una giunta di centrosinistra nel comune di Santa Maria Nuova, nel 1994 si iscrive al Partito Popolare per poi diventare il segretario comunale di Ancona della Margherita e in seguito, dal 2003 al 2007, assessore regionale delle Marche. Aderisce al PD diventando presidente dell'assemblea provinciale del partito dal 2007 al 2009.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XIV Marche per il Partito Democratico. Ugualmente candidato nelle elezioni del 2018, non viene invece rieletto.\nNel settembre 2019 lascia il PD per aderire alla neonata formazione di Matteo Renzi, Italia Viva. Dopo 43 anni di lavoro alla Provincia di Ancona e alla Regione Marche, il 16 gennaio 2020 va in pensione."}
{"id": "4505194", "revid": "228587", "url": "https://it.wikipedia.org/wiki?curid=4505194", "title": "Cattedrali in Bangladesh", "text": "Questa \u00e8 una lista delle cattedrali del Bangladesh."}
{"id": "4505197", "revid": "1005847", "url": "https://it.wikipedia.org/wiki?curid=4505197", "title": "Emanuele Lodolini", "text": "Biografia.\nNel 2008 si presenta come candidato sindaco nel comune di Falconara Marittima (AN) dove al ballottaggio cede il tricolore a Goffredo Brandoni, Primo sindaco di centro-destra del comune adriatico.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XIV Marche per il Partito Democratico.\nAlle elezioni del 2018 \u00e8 ricandidato alla Camera dei Deputati per il centro-sinistra nel collegio uninominale di Ancona, ma non viene rieletto."}
{"id": "4505199", "revid": "155634", "url": "https://it.wikipedia.org/wiki?curid=4505199", "title": "Kaya Turski", "text": "Biografia.\nHa debuttato in Coppa del Mondo il 4 marzo 2012 a Mammoth Mountain, subito vincendo la gara.\nIn carriera ha partecipato a un'edizione dei Giochi olimpici invernali, (19\u00aa nello slopestyle), e a due dei Campionati mondiali, vincendo la medaglia d'argento a Park City 2011 e quella d'oro a Voss-Myrkdalen 2013.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = slopestyle"}
{"id": "4505200", "revid": "755885", "url": "https://it.wikipedia.org/wiki?curid=4505200", "title": "Guardami negli occhi (Francesco Renzi)", "text": "Guardami negli occhi \u00e8 il terzo album discografico del cantautore italiano Francesco Renzi."}
{"id": "4505202", "revid": "767487", "url": "https://it.wikipedia.org/wiki?curid=4505202", "title": "Mariastella Bianchi", "text": "Biografia.\nIl 24 novembre 2009 \u00e8 scelta come Responsabile nazionale Ambiente del Partito Democratico nella Segreteria nazionale del Neo Segretario Pier Luigi Bersani.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XIV Marche per il Partito Democratico."}
{"id": "4505206", "revid": "125632135", "url": "https://it.wikipedia.org/wiki?curid=4505206", "title": "Passenger (cantante)", "text": "Biografia.\nMichael Rosenberg nasce il 17 maggio 1984 a Hove da madre britannica e padre statunitense. Rosenberg inizi\u00f2 a studiare chitarra classica sin da piccolo e all'et\u00e0 di 14 anni inizia a scrivere le prime canzoni. A 16 anni lascia la scuola per dedicarsi alla propria carriera musicale.\nCarriera musicale.\nPrimi anni.\nGrazie al padre, dipendente di una casa di produzione cinematografica, inizia a lavorare con alcuni cantanti (come Jamie Catto) e alcune band britanniche (come i Faithless). Nel 2003, sempre grazie al padre, conoscer\u00e0 Andrew Philips, con il quale fonder\u00e0 la Michael Rosenberg's band. Col tempo entrano a far parte della band Marcus O\u2019Dair (basso), Alon Cohen (batteria) e Richard Brinklow (tastiera), e il nome della band cambia in Passenger.\n2003-2009: \"Passenger\".\nCon i Passenger Rosenberg pubblica un solo album, Wicked Man's Rest, uscito nel 2007, fino alla rottura nel 2009.\n2009-2010: Inizio della carriera da solista.\nDopo la rottura con il gruppo Rosenberg inizia una carriera da solista mantenendo il nome di Passenger. Si trasferisce in Australia dove lavora come artista di strada, talvolta accompagnando altri gruppi e cantanti australiani. Nel 2009 pubblica l'album \"Wide Eyes Blind Love,\" mentre nel 2010 pubblica l'album \"Flight of the Crow\", che vede la partecipazione di numerosi talenti emergenti, come Lior, Kate Miller-Heidke, Boy &amp; Bear, Josh Pyke and Katie Noonan.\n2011-2013: La collaborazione con Ed Sheeran e il successo di \"Let her go\".\nNell'estate del 2012 esce l'album \"All the Little Lights.\" Contemporaneamente Passenger collabora con Ed Sheeran durante il suo tour nel Nord America e a Parigi aprendo i concerti del cantante britannico. All'inizio del 2013 il singolo \"Let Her Go\" ottiene un notevole successo e raggiunge il primo posto in classifica in molti Paesi vendendo oltre 7 milioni di copie in tutto il mondo. Nel 2013 Passenger partecipa anche al Childer in Need Rocks Concert cantando \"All the Little Lights.\"\n2014-2015: \"Whispers\" e \"Whispers II\".\nNel marzo del 2014 esce l'album \"Whispers\", definito al momento dell'uscita dal cantante stesso \"Un album quasi cinematografico, che contiene numerose idee e grandi storie. Ci sono anche momenti di morte e solitudine, ma altrimenti non sarebbe un album di Passenger\". Nello stesso anno pubblica il singolo \"Hearts on Fire.\"\nNel 2015 esce l'album \"Whispers II,\" del quale i profitti vengono destinati all'UNICEF.\n2016-2017: \"Young as the Morning, Old as the Sea\" e \"The Boy Who Cried Wolf\".\nNel 2016 esce il singolo \"Anywhere,\" seguito dall'album \"Young as the Morning, Old as the Sea\", che raggiunge la prima posizione nella classifica degli album pi\u00f9 venduti nel Regno Unito.\nDurante il suo tour nel 2017 Passenger annuncia l'uscita del nuovo album \"The Boy Who Cried Wolf\", che raggiunge la quinta posizione nella classifica inglese degli album pi\u00f9 venduti.\n2018-presente: \"Runaway, Sometimes is Something, Sometimes is Nothing at all,\" \"Patchwork\" e \"Songs for the Drunk and the Broken Hearted\".\nNel 2018 esce l'album Runaway, anticipato dal singolo \"Hell or Highwater ,\" registrato interamente negli Stati Uniti e in cui si notano molto le sonorit\u00e0 di questo Paese.\nNel 2019 esce l'album \"Sometimes is Something, Sometimes is Nothing at all,\" e l'anno seguente \"Patchwork\", che include i singoli \"The Way That I Love You\" e \"London in the Spring.\"\nPassenger ha annunciato l'uscita dell'album \"Songs for the Drunk and Broken Hearted\" nel 2021 preceduto dall'omonimo singolo."}
{"id": "4505207", "revid": "124123", "url": "https://it.wikipedia.org/wiki?curid=4505207", "title": "Ludovico Tarsia", "text": "Biografia.\nMedico chirurgo, si era iscritto al Partito Socialista Italiano alla fine dell'Ottocento. Al XVI Congresso del PSI, nel 1919, si schier\u00f2 con la frazione astensionista di Amadeo Bordiga, e con lui lasci\u00f2 il partito due anni dopo in occasione della scissione di Livorno, venendo eletto nel Comitato centrale del neonato Partito Comunista d'Italia. Nel 1928 per sfuggire al fascismo emigr\u00f2 in Brasile, da cui rientr\u00f2 nel 1936. Per alcuni anni si dedic\u00f2 alla sola attivit\u00e0 professionale, divenendo direttore dell'Ospedale militare di Trieste. Dopo la guerra ader\u00ec al Partito Comunista Internazionalista."}
{"id": "4505208", "revid": "767487", "url": "https://it.wikipedia.org/wiki?curid=4505208", "title": "Marco Marchetti (politico)", "text": "Biografia.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XIV Marche per il Partito Democratico."}
{"id": "4505210", "revid": "155634", "url": "https://it.wikipedia.org/wiki?curid=4505210", "title": "Travis Gerrits", "text": "Biografia.\nIn Coppa del Mondo ha esordito il 27 gennaio 2008 a Mont Gabriel (22\u00ba), ha ottenuto il primo podio il 12 gennaio 2013 a Val Saint-C\u00f4me (2\u00ba) e la prima vittoria il 22 dicembre 2013 a Pechino.\nIn carriera ha partecipato a un'edizione dei Giochi olimpici invernali, (7\u00ba nei salti), a tre dei Campionati mondiali, vincendo la medaglia d'argento nei salti a Voss-Myrkdalen 2013.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "4505212", "revid": "767487", "url": "https://it.wikipedia.org/wiki?curid=4505212", "title": "Paolo Petrini", "text": "Biografia.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XIV Marche per il Partito Democratico.\nIn passato ha ricoperto la carica di sindaco del comune di Porto Sant'Elpidio sostenuto dai Democratici di Sinistra."}
{"id": "4505215", "revid": "85053", "url": "https://it.wikipedia.org/wiki?curid=4505215", "title": "Barbaros Hayreddin", "text": ""}
{"id": "4505216", "revid": "18323", "url": "https://it.wikipedia.org/wiki?curid=4505216", "title": "Alessia Morani", "text": "\u00c8 stata Sottosegretario di Stato al Ministero dello sviluppo economico dal 16 settembre 2019 al 13 febbraio 2021 nel governo Conte II.\nBiografia.\nNata a Sassocorvaro, ma cresciuta a Macerata Feltria, frequenta il liceo classico e si laurea in Giurisprudenza nel 2001 presso l'Universit\u00e0 degli Studi Carlo Bo di Urbino. Ha subito un autotrapianto di cellule staminali nel 2003 per sconfiggere la leucemia.\nDal 2009 al 2013 \u00e8 stata membro del CdA di Pesaro Studi, Fano Ateneo e Fondazione Occhialini. Dal 2015 \u00e8 blogger sull'Huffington Post.\n\u00c8 presidente dell'associazione Massimo Vannucci, dedicata al parlamentare con il quale Alessia Morani ha iniziato il suo percorso politico.\nAttivit\u00e0 professionale.\nSvolge la pratica professionale presso lo studio legale dell'avvocato Michele Ambrosini.\n\u00c8 iscritta all'ordine degli avvocati di Urbino dal gennaio 2006, presso il cui foro svolge la professione di avvocato civilista, nello specifico matrimonialista.\nAttivit\u00e0 politica.\nImpegnata fin da giovanissima nell'associazionismo e nel volontariato, l'attivit\u00e0 politica inizia nel 1995, con l'elezione a segretario provinciale di Pesaro e Urbino della Sinistra giovanile, l'organizzazione giovanile del Partito Democratico della Sinistra.\nNel 1998 aderisce alla svolta di Massimo D'Alema dal PDS ai Democratici di Sinistra (DS), venendo successivamente eletta segretario cittadino dei DS nella sezione di Macerata Feltria, in provincia di Pesaro e Urbino, responsabile di zona del Montefeltro e membro della segreteria provinciale.\nNel 2006 entra a far parte del consiglio nazionale dei DS.\nNel 2007 aderisce al Partito Democratico, e da allora \u00e8 membro dell'assemblea provinciale e regionale del PD Marche.\nHa ricoperto dal 2003 al 2009 l'incarico di consigliere comunale ed assessore del Comune di Macerata Feltria.\nDal 2009 al 2013 ha ricoperto l'incarico di assessore tecnico all'Istruzione della Provincia di Pesaro e Urbino nell'amministrazione di Matteo Ricci, pur non essendo riuscita ad essere eletta in Consiglio provinciale.\nElezione a deputato.\nNel dicembre 2012 partecipa alle elezioni primarie \"Parlamentarie\" indette dal PD per la scelta dei candidati parlamentari alle successive elezioni politiche del 24-25 febbraio, piazzandosi quarta nella regione Marche. Alle elezioni politiche del 2013 viene eletta alla Camera dei Deputati, nella circoscrizione Marche, tra le liste del Partito Democratico.\nIl 9 dicembre 2013 viene scelta da Matteo Renzi, neo-segretario del Partito Democratico, per occupare il ruolo di responsabile giustizia all'interno dell'ufficio di segreteria del partito.\nNel corso della XVII Legislatura \u00e8 stata membro della 2\u00aa Commissione permanente Giustizia della Camera dei deputati, oltre che finito l'incarico nella segreteria nazionale del PD, diventa il 1 dicembre 2014 vicepresidente del gruppo PD alla Camera.\nAlle elezioni politiche del 2018 viene rieletta alla Camera, tra le liste del PD nella medesima circoscrizione, entrando a far parte di nuovo della 2\u00aa Commissione Giustizia di Montecitorio. Nel corso della XVIII Legislatura \u00e8 stata relatrice di un disegno di legge riguardante le norme sull'assegno di divorzio, che non sar\u00e0 pi\u00f9 legato solo al reddito, ma anche al patrimonio, all'et\u00e0 e alla condizione lavorativa del richiedente, e sar\u00e0 cancellato in caso di nuovo matrimonio. La legge alla Camera ottiene 386 voti a favore (M5S, Lega, PD, Forza Italia e Leu), 19 voti d'astensione (FdI) e nessun contrario.\nAlle primarie del PD del 2019 sostiene la candidatura a segretario di Maurizio Martina.\nIn seguito alla nascita del governo Conte II tra PD, Movimento 5 Stelle e LeU, il 13 settembre 2019 viene nominata dal Consiglio dei Ministri Sottosegretario di Stato al Ministero dello Sviluppo economico, affiancando il ministro pentastellato Stefano Patuanelli, insediandosi il 16 settembre e mantenendo l'incarico fino al 13 febbraio 2021."}
{"id": "4505219", "revid": "1851848", "url": "https://it.wikipedia.org/wiki?curid=4505219", "title": "Nick Goepper", "text": "Biografia.\nIn Coppa del Mondo ha esordito il 4 marzo 2012 a Mammoth (11\u00ba) ed ha ottenuto la prima vittoria, nonch\u00e9 primo podio, il 25 agosto 2013 a Cardrona.\nIn carriera ha partecipato a due edizioni dei Giochi olimpici invernali, (3\u00ba nello slopestyle) e (2\u00ba nello slopestyle), e a due dei Campionati mondiali (3\u00ba nello slopesyle a Voss-Myrkdalen 2013, 3\u00ba nello slopesyle e 10\u00ba nel big air a Park City 2019).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle"}
{"id": "4505220", "revid": "287204", "url": "https://it.wikipedia.org/wiki?curid=4505220", "title": "Andrea Cecconi", "text": "Biografia.\nElezione a deputato.\nAlle elezioni politiche del 2013 viene eletto alla Camera dei Deputati, nelle liste del Movimento 5 Stelle nella circoscrizione Marche.\nDal 25 giugno \u00e8 vicecapogruppo vicario del movimento alla Camera ottenendo 26 voti e superando i colleghi Giulia Grillo 14 voti, Fabiana Dadone 10 voti e Claudio Cominardi 5 voti. Al ballottaggio vince con 34 voti contro la candidata Grillo, rappresentante dell'area dialogante, con 27 voti.\nAlle elezioni politiche del 2018 viene rieletto deputato nel collegio uninominale di Pesaro, sostenuto dal Movimento 5 Stelle.\nIn quanto sospeso dall'M5S aderisce al Gruppo misto; il 20 aprile 2018 entra a far parte della componente del gruppo misto \"MAIE-Movimento Associativo Italiani all'Estero\". Il 6 giugno vota comunque la fiducia al Governo Conte I di Movimento 5 Stelle e Lega.\nIl 10 marzo 2021 aderisce alla componente Facciamo ECO - Federazione dei Verdi creata dalla deputata Rossella Muroni.\nControversie.\nIl Movimento lo ha allontanato a seguito di un'inchiesta del programma televisivo \"Le Iene\", che lo aveva accusato di aver falsificato le ricevute con le quali versava parte del proprio stipendio al Ministero dell'Economia e delle Finanze, ordinando per via telematica i bonifici, salvando la ricevuta che successivamente metteva su internet, e quindi revocando l'ordine del bonifico. In seguito il deputato ha dichiarato di aver restituito la parte dei soldi mancanti."}
{"id": "4505225", "revid": "767487", "url": "https://it.wikipedia.org/wiki?curid=4505225", "title": "Patrizia Terzoni", "text": "Biografia.\nElezione a deputato.\nAlle elezioni politiche del 2013 viene eletta alla Camera dei Deputati, nelle liste del Movimento 5 Stelle nella circoscrizione Marche.\nAll'interno della Camera dei Deputati \u00e8 membro della VIII Commissione Ambiente Territorio e Lavori pubblici, ed \u00e8 stata eletta segretario della stessa Commissione.\nAlle politiche del 2018 viene rieletta deputata nel collegio uninominale di Ancona, sostenuta dal Movimento 5 Stelle."}
{"id": "4505226", "revid": "115695697", "url": "https://it.wikipedia.org/wiki?curid=4505226", "title": "Lord spirituali", "text": "I lord spirituali del Regno Unito, detti anche \"pari spirituali\", sono 26 vescovi anglicani della legittima Chiesa d'Inghilterra che sono anche membri della Camera dei lord, insieme ai lord temporali. La Chiesa di Scozia, che \u00e8 presbiteriana, non \u00e8 rappresentata dai pari spirituali. Le chiese anglicane del Galles e dell'Irlanda del Nord non sono pi\u00f9 chiese legalmente riconosciute e perci\u00f2 nessuna delle due \u00e8 rappresentata nella Camera dei lord.\nRanghi e titoli.\nLa Chiesa d'Inghilterra comprende 44 diocesi, ognuna delle quali \u00e8 guidata da un vescovo. I vescovi diocesani di Canterbury e York sono anche arcivescovi e pertanto hanno anche il controllo delle loro rispettive provincie. Gli occupanti delle cinque \u201cgrandi sedi\u201d di Canterbury, York, Londra, Durham e Winchester sono sempre inclusi nei pari spirituali e pertanto sono lord del parlamento. Il vescovo di Sodor e Man e quello di Gibilterra non siedono mai nella Camera dei lord, indipendente dalla loro anzianit\u00e0 poich\u00e9 le loro diocesi si trovano al di fuori della Gran Bretagna. Il primo, tuttavia, siede nel Consiglio legislativo dell'isola di Man \"ex officio\". Dei rimanenti 37 vescovi, i 21 pi\u00f9 anziani siedono nella Camera dei lord. L'anzianit\u00e0 \u00e8 determinata dalla totale lunghezza dell'incarico come vescovo diocesano inglese (cio\u00e8 essa non viene persa con il trasferimento presso un'altra sede).\nTeoricamente il potere di eleggere vescovi e arcivescovi spetta al collegio dei canonici della cattedrale diocesana. In pratica, tuttavia, la scelta dei vescovi e degli arcivescovi viene fatta prima delle elezioni. Il primo ministro sceglie tra una serie di candidati proposti dalla Regale commissione per le nomine, poi il sovrano prescrive al collegio dei canonici di eleggere la persona nominata come vescovo o arcivescovo.\nI pari.\nLe istituzioni non sono concordi sul considerare i lord spirituali come pari. Alcuni sostengono che gli arcivescovi e i vescovi siano pari solo nel periodo del loro mandato alla Camera dei lord, mentre altri sostengono che solo i lord temporali siano pari. Il \"Debrett's Peerage and Baronetage\", per esempio, afferma inequivocabilmente che \u201ci vescovi diocesani d'Inghilterra all'interno dei lord sono pari del regno.\u201d D'altro canto l\u2019\"Encyclop\u0153dia Britannica\" del 1911 suggerisce che \u201ci lord spirituali non sono ora considerati come pari.\u201d\nAnche durante i primi anni di esistenza dei pari, la posizione dei vescovi non fu del tutto chiara. Durante il regno di re Riccardo II, l'arcivescovo di Canterbury dichiar\u00f2 che \u201cper il diritto e per le consuetudini del Regno d'Inghilterra, allo stato attuale, appartiene all'arcivescovo di Canterbury, cos\u00ec come ad altri suoi ausiliari, fratelli e compagni vescovi, abati, priori e altri prelati di qualsiasi sorta, il diritto di essere presenti di persona in tutti i Parlamenti del re in qualit\u00e0 di pari del Regno\u201d. Tuttavia l'affermazione non fu n\u00e9 confermata, n\u00e9 smentita dal parlamento.\nI lord spirituali, in un primo momento, si dichiararono del tutto estranei alla giurisdizione delle autorit\u00e0 secolari: la questione della supremazia processuale nella Camera dei lord non si poneva. Quando l'autorit\u00e0 papale era molto forte, il re non poteva fare altro che ammettere la mancanza di giurisdizione sui prelati. Pi\u00f9 tardi, per\u00f2, quando il potere del papa in Inghilterra venne ridotto, i lord spirituali passarono sotto l'autorit\u00e0 delle corti secolari. La giurisdizione delle corti comuni era gi\u00e0 stata chiaramente stabilita al tempo di Enrico VIII, che si dichiar\u00f2 capo della Chiesa d'Inghilterra al posto del papa, mettendo fine al potere politico della Chiesa cattolica romana in Inghilterra.\nI lord spirituali non riuscirono a essere giudicati alla stregua dei pari temporali nella Camera dei lord. Tuttavia non era chiaro se essi fossero comunque da considerarsi come Pari. Nel 1688 sorse il problema, davanti a una giuria comune, durante il processo a sette vescovi: William Sancroft (arcivescovo di Canterbury), Jonathan Trelawny (terzo baronetto e vescovo di Winchester), Thomas Ken (vescovo di Bath e Wells), John Lake (vescovo di Chester), William Lloyd (vescovo di Worcester), Francis Turner (vescovo di Ely) e Thomas White (vescovo di Peterborough). L'accusa riguardava una petizione spedita al re da parte dei vescovi, considerata come diffamazione sediziosa. I vescovi affermavano di avere il diritto di presentare petizioni al sovrano in qualsiasi momento, mentre l'accusa sosteneva che ci\u00f2 era permesso solo quando il parlamento era in seduta, fatto che non si era verificato al momento della consegna della petizione. Se i vescovi fossero solo Lord del parlamento, e non Pari, il loro diritto di presentare petizioni sarebbe viziato quando il parlamento non \u00e8 riunito. I pari, per\u00f2, erano e sono tuttora consiglieri del sovrano, sia che il parlamento sia in seduta, sia che non lo sia, quindi se i vescovi fossero effettivamente dei pari, sarebbero liberi di inviare petizioni. Poich\u00e9 in quell'occasione la petizione fu effettivamente inviata e la Corte giudic\u00f2 i vescovi non colpevoli, sembra fosse scontato che i vescovi venissero considerati consiglieri della Corona. Tuttavia gli \"Ordini permanenti della Camera dei lord\" affermano che \u201ci vescovi per i quali \u00e8 stato emesso un mandato di comparizione non sono pari, ma solo lord del Parlamento.\u201d\nNumero.\nAll'inizio della storia d'Inghilterra, i lord spirituali, comprendenti anche gli ecclesiastici minori come gli abati, erano in superiorit\u00e0 numerica rispetto ai lord temporali. Tra il 1536 e il 1540, tuttavia, Enrico VIII sciolse i monasteri, eliminando in tal modo i seggi degli abati. Da quel momento in poi i lord spirituali formarono una minoranza nella Camera dei lord.\nOltre alle 21 diocesi pi\u00f9 vecchie, quattro delle quali in Galles, Enrico VIII ne cre\u00f2 sei completamente nuove, cinque delle quali sopravvissero, e poi non fu pi\u00f9 creata alcuna nuova sede per quasi tre secoli. Il numero dei lord spirituali si attest\u00f2 a 26 per tutto questo tempo.\nTradizionalmente i vescovi della Chiesa di Scozia sedevano nel Parlamento scozzese, ma furono esclusi nel 1638 in seguito alla riforma scozzese. Oggi non ci sono pi\u00f9 vescovi nella Chiesa di Scozia nel senso tradizionale del termine e tale Chiesa non ha mai inviato membri a occupare seggi nella Camera dei Lord a Westminster.\nAi vescovi e agli arcivescovi della Chiesa d'Irlanda fu concesso il diritto di sedere nella Camera dei lord irlandese come Lord Spirituali. In seguito essi ottennero la rappresentanza nella Camera dei lord a Westminster dopo l'unione di Irlanda e Gran Bretagna nel 1801. Potevano partecipare alle sedute camerali quattro ecclesiastici della Chiesa d'Irlanda alla volta, un arcivescovo e tre vescovi, ed essi assumevano l'incarico a rotazione al termine di ogni sessione parlamentare che normalmente durava circa un anno. Tuttavia, dal 1871 la Chiesa d'Irlanda non fu pi\u00f9 ufficialmente riconosciuta, e da quel momento in poi cess\u00f2 di essere rappresentata dai lord spirituali.\nNel XIX secolo la Chiesa d'Inghilterra inizi\u00f2 gradualmente a rimettere sotto esame le diocesi. Tuttavia un aumento dei seggi dei vescovi non era da considerarsi una strategia politicamente vantaggiosa, e quindi furono adottate delle strategie per prevenirlo. Nel 1836 fu fondato il primo nuovo vescovato, quello di Ripon, il quale fu bilanciato dalla fusione dei vescovati di Bristol e Gloucester, anche se questi ultimi erano destinati a essere nuovamente divisi. Inoltre fu prevista la creazione del Vescovato di Manchester, la quale venne posticipata con l'intento di fondere prima i vescovati di Saint Asaph e Bangor, fatto che per\u00f2 non si verific\u00f2 mai. Ci\u00f2 nonostante nel 1844 l'Atto del Vescovato di Manchester and\u00f2 comunque avanti con uno stratagemma alternativo per mantenere il limite di 26 vescovi nella Camera dei lord, ovvero la clausola dell'anzianit\u00e0 che si \u00e8 mantenuta fino ad oggi.\nNel 1920, con l'indipendenza della Chiesa del Galles dalla Chiesa d'Inghilterra e il suo conseguente disconoscimento ufficiale, i vescovi gallesi smisero di essere designati per l'inclusione nei lord spirituali.\nI 26 lord spirituali attualmente rappresentano poco meno del 4% del totale dei membri della Camera dei lord.\nPolitica.\nAnche se i lord spirituali non hanno alcuna affiliazione di partito, non si siedono sui seggi dei parlamentari indipendenti. I loro posti sono sul lato dei membri del Governo e, come tali, si trovano sul lato destro del trono a significare che, di tutti i membri della Camera dei lord, essi sono i pi\u00f9 fedeli alla Corona. In una seduta al completo i vescovi occupano quasi tre file. La fila di seggi anteriore dei lord spirituali \u00e8 appena distinguibile dalle altre in quanto \u00e8 l'unica nella Camera dei lord con i braccioli alle due estremit\u00e0, sottolineando il loro status unico.\nPer consuetudine almeno uno dei vescovi legge una preghiera in ogni giorno di lavoro della Camera (un ruolo appartenente al cappellano dello speaker nella Camera dei comuni). Il lord spirituali intervengono spesso nei dibattiti; nel 2004 Rowan Williams, allora arcivescovo di Canterbury, apr\u00ec un dibattito sulla legislazione in materia di condanne. Le misure (proposte di legge della Chiesa d'Inghilterra) devono essere sottoposte ai lord, e i lord spirituali hanno un ruolo nel garantire che ci\u00f2 avvenga.\nMinistri del culto come lord spirituali.\nAnche i ministri del culto di altre religioni negli ultimi anni furono chiamati a sedere nella Camera dei lord: il rabbino capo Immanuel Jakobovits venne nominato barone (con il consenso della regina, che ag\u00ec su consiglio del Primo ministro Margaret Thatcher), cos\u00ec come il suo successore, il rabbino capo Jonathan Sacks. In riconoscimento del suo lavoro di riconciliazione e nel processo di pace in Irlanda del Nord, Robin Eames, arcivescovo anglicano di Armagh, venne nominato lord su consiglio di John Major. Altri sacerdoti nominati includono il metodista Donald Soper, l'anglicano Timothy Beaumont e alcuni chierici scozzesi.\nNon sono stati mai nominati sacerdoti cattolici romani anche se si dice che a Basil Hume, arcivescovo metropolita di Westminster, e al suo successore, Cormac Murphy-O'Connor, sia stata offerta una paria a vita, rispettivamente da James Callaghan, Margaret Thatcher e Tony Blair, ma che essi rifiutarono. Hume in seguito accett\u00f2 l'Ordine al merito del Regno Unito, un'onorificenza concessa personalmente della regina, poco prima della sua morte. O'Connor dichiar\u00f2 di aver preparato il suo discorso inaugurale ma che ai chierici cattolici romani \u00e8 vietato dal Codice di diritto canonico assumere importanti uffici collegati a qualsiasi governo diverso dalla Santa Sede.\nGli ex arcivescovi di Canterbury, dopo aver lasciato il loro ufficio, ricevono delle parie a vita e siedono come lord temporali.\nProposta di riforma della Camera dei lord del 2011.\nCon la proposta di riforma della Camera dei lord sotto il governo di coalizione del 2011, si delinearono due proposte. La prima prevedeva l'elezione dell'80% dei lord e la nomina del restante 20%, mentre la seconda prevedeva l'elezione del 100% dei lord. In quest'ultimo caso i lord spirituali avrebbero cessato di esistere, in quanto essi non ricoprono una carica elettiva. Nel primo caso, invece, sarebbero rimasti 12 vescovi della Chiesa d'Inghilterra nella Camera dei lord riformata. Tale numero avrebbe incluso cinque \u201clord spirituali nominativi\u201d, cio\u00e8 gli arcivescovi di Canterbury e York e i vescovi di Durham, Londra e Winchester, i quali hanno il diritto di sedere nella Camera dei lord \"ex officio\", e sette \"lord spirituali ordinari\", ovvero vescovi scelti dalla Chiesa stessa in totale autonomia. La riduzione da 26 a 12 vescovi sarebbe avvenuta in modo graduale: sarebbero rimasti fino a 21 vescovi nel periodo 2015-2020 e fino a 16 nel periodo 2020-2025. Il mandato dei lord spirituali ordinari avrebbe coinciso con la durata di ciascuna legislatura e la Chiesa pertanto avrebbe dovuto nominare i propri vescovi al servizio del Parlamento durante ciascun periodo elettorale. Queste riforme in seguito furono abbandonate.\nRiforma del 2015 che d\u00e0 temporaneamente la preferenza alle donne che per diventare lord spirituali.\nAi sensi del Lords Spiritual (Women) Act del 2015 ogni volta si rende vacante un seggio tra i lord spirituali durante i dieci anni successivi (18 maggio 2015-18 maggio 2025) all'entrata in vigore della legge, il seggio vacante deve essere poi assegnato a una donna, qualora ve ne fossero di ammissibili. Ci\u00f2 non si applica alle sedi di Canterbury, York, Londra, Durham e Winchester. Di conseguenza, quattro donne sono diventate lord spirituali grazie a questa legge a partire dal dicembre del 2019.\nCritiche.\nAttualmente la presenza dei lord spirituali \u00e8 contrastata dal 56% dei cittadini britannici, i quali vogliono che i vescovi non abbiano alcuna influenza politica sulla Camera dei lord.\nLa loro presenza fu criticata per l'essere un sistema obsoleto e non democratico da alcuni commentatori e personaggi televisivi. La British Humanist Association dichiar\u00f2 che era \"inaccettabile\" che \"il Regno Unito sia l'unica democrazia occidentale a dare ai rappresentanti religiosi il diritto automatico di essere membri del Parlamento\".\nRichard Chartres, allora vescovo di Londra, difese i vescovi, affermando che \"sono in contatto con una vasta gamma di opinioni e istituzioni\" e suggerendo l'inclusione di \"membri di spicco delle [altre] comunit\u00e0 di fede britanniche\"."}
{"id": "4505230", "revid": "1342115", "url": "https://it.wikipedia.org/wiki?curid=4505230", "title": "Paolo Beni (politico)", "text": "Biografia.\nDa sempre attivista e dirigente dell'ARCI, ne ricopre il ruolo di presidente nazionale dal 2004 al 2014.\nDal 2005 ha fatto parte come consigliere del CNEL.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Partito Democratico, resta a Montecitorio fino al termine del mandato nel 2018."}
{"id": "4505232", "revid": "124761251", "url": "https://it.wikipedia.org/wiki?curid=4505232", "title": "Bastien Midol", "text": "Biografia.\nIn Coppa del Mondo ha esordito il 12 gennaio 2011 a l'Alpe d'Huez (27\u00ba), ha ottenuto il primo podio il 6 febbraio 2015 ad Arosa (3\u00ba) e la prima vittoria il 28 febbraio 2016 a Phoenix Park.\nIn carriera ha partecipato a quattro edizioni dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4505234", "revid": "123102209", "url": "https://it.wikipedia.org/wiki?curid=4505234", "title": "Matteo Biffoni", "text": "Biografia.\nEsponente dei Democratici di Sinistra, nel 2004 \u00e8 eletto consigliere comunale a Prato. Successivamente aderisce al Partito Democratico e nel 2009 viene rieletto in Consiglio comunale; diviene componente della commissione urbanistica e ambiente e ricopre inoltre l'incarico di presidente della commissione di controllo e di garanzia.\nMembro dell'Assemblea e della Direzione provinciale del PD, in occasione delle elezioni primarie di \"Italia. Bene Comune\" del 2012 sostiene la candidatura di Matteo Renzi, vincendo poi le elezioni primarie per la scelta dei candidati di partito per la Camera dei deputati.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Partito Democratico, seggio che lascia nel 2014 per candidarsi alla carica di sindaco di Prato per la coalizione di centro-sinistra; Biffoni vince le elezioni con il 58,2% dei voti, sconfiggendo cos\u00ec al primo turno il sindaco uscente di centro-destra Roberto Cenni. Il 12 ottobre 2014 viene eletto presidente della Provincia di Prato.\nA dicembre 2014 entra nella presidenza di Anci (Associazione nazionale Comuni italiani) come delegato all'Immigrazione. Il 15 settembre 2015 viene eletto Presidente Anci Toscana.\nSecondo la classifica de Il Sole 24 Ore sul gradimento dei sindaci, nel 2017 Biffoni si colloca al 92\u00ba posto, ultimo in Toscana, registrando un calo di 10,2 punti rispetto a quattro anni prima.\nNel 2019 si candida alla riconferma come sindaco di Prato sostenuto da PD, +Europa, Democrazia Solidale e due civiche; Biffoni supera il primo turno del 26 maggio con il 47% dei consensi e un vantaggio sul secondo candidato di oltre 12 punti accedendo cos\u00ec al ballottaggio di domenica 9 giugno: con il 56,12% batte il candidato del centro-destra Spada (43,88%) ed \u00e8 quindi riconfermato sindaco."}
{"id": "4505237", "revid": "767487", "url": "https://it.wikipedia.org/wiki?curid=4505237", "title": "Braian Rodr\u00edguez", "text": "Carriera.\nRodriguez nel corso della sua carriera ha giocato in vari paesi del Sud America, nel paese natio, ovvero l'Uruguay, con il , ed altre squadre minori ma soprattutto con il ; in Messico con il ed attualmente il "}
{"id": "4505238", "revid": "2096950", "url": "https://it.wikipedia.org/wiki?curid=4505238", "title": "Caterina Bini", "text": "Biografia.\nNata a Pistoia l'11 settembre 1975, si \u00e8 laureata in Scienze politiche all'Universit\u00e0 degli Studi di Firenze, ha conseguito successivamente una specializzazione in Metodologia della ricerca sociale e un master post-universitario in organizzazione industriale delle pubbliche utilit\u00e0.\nHa lavorato in una societ\u00e0 di consulenza, dove ha svolto attivit\u00e0 di ricerca sociale; successivamente ha avuto l'incarico di responsabile tecnica dell'assessorato alle societ\u00e0 partecipate e new economy del Comune di Firenze.\nAttivit\u00e0 politica.\nInizia la propria esperienza politica nel 1995, anno in cui si iscrive al Partito Popolare Italiano.\nNel 2002 \u00e8 stata eletta consigliera circoscrizionale al Comune di Pistoia, col maggior numero di preferenze ottenuto dalla sua lista in tutte le circoscrizioni del Comune.\nNel 2003 \u00e8 stata eletta presidente della Margherita del Comune di Pistoia e, nello stesso anno, eletta all'unanimit\u00e0 coordinatrice provinciale della Margherita. Confermata in questo ruolo dal congresso provinciale del 2007, nell'aprile \u00e8 stata eletta all'unanimit\u00e0 coordinatrice regionale della Margherita toscana, durante l'ultimo congresso prima della nascita del Partito Democratico. \u00c8 stata l'unica donna a ricoprire l'incarico di segretaria regionale della Margherita e la pi\u00f9 giovane d'Italia.\nIn Consiglio Regionale.\nViene candidata alle elezioni regionali in Toscana del 2005 dalla Margherita, mozione del presidente uscente Claudio Martini, venendo eletta nel collegio di Pistoia in Consiglio regionale della Toscana. Diventando successivamente membro della Seconda Commissione \"Agricoltura\", della Terza Commissione \"Attivit\u00e0 produttive\" e della Commissione speciale per la normativa elettorale insediatasi il 19 dicembre 2008.\nNel 2007 aderisce al Partito Democratico, di cui \u00e8 stata vice-segretaria regionale in Toscana da ottobre 2007 fino all\u2019ottobre 2009, affiancando Andrea Manciulli.\nAlle regionali Toscane del 2010, \u00e8 stata nuovamente eletta in Consigliera regionale, divenendo presidente della Terza Commissione \"Sviluppo economico\" e aderendo al gruppo Partito democratico.\nNel 2012 ha sostenuto la mozione di Pier Luigi Bersani alle primarie del centro-sinistra \"Italia. Bene Comune\" contro la mozione dell'allora sindaco di Firenze Matteo Renzi.\nParlamentare della Repubblica.\nComponente dell'assemblea e della direzione regionale del PD della Toscana e dell'assemblea e della direzione provinciale del PD di Pistoia, alle elezioni politiche del 2013 viene eletta alla Camera dei deputati, nella circoscrizione Toscana per il Partito Democratico. Nella XVII legislatura \u00e8 segretaria del gruppo PD con Delega d'Aula, oltre a far parte delle 10\u00aa Commissione Attivit\u00e0 produttive, commercio e turismo.\nAlle elezioni politiche del 2018, candidata nel collegio uninominale di Prato al Senato della Repubblica, per la coalizione di centro-sinistra in quota Partito Democratico, viene sconfitta, giungendo dietro al candidato del centro-destra, in quota Fratelli d'Italia Patrizio Giacomo La Pietra. \u00c8 eletta, in quota proporzionale, nel collegio plurinominale Toscana - 02.\nIl 31 marzo 2021 viene nominata dal Consiglio dei Ministri Sottosegretaria di Stato per i rapporti con il Parlamento nel governo Draghi, subentrando a Simona Malpezzi, dimessasi in seguito all'elezione come capogruppo del Partito Democratico al Senato. "}
{"id": "4505239", "revid": "767487", "url": "https://it.wikipedia.org/wiki?curid=4505239", "title": "The Glass Cage (film 1955)", "text": "The Glass Cage \u00e8 un film del 1955 diretto da Montgomery Tully.\n\u00c8 un film giallo britannico con John Ireland, Honor Blackman e Geoffrey Keen. \u00c8 basato sul romanzo del 1945 \"The Outsiders\" di A. E. Martin.\nProduzione.\nIl film, diretto da Montgomery Tully su una sceneggiatura di Richard H. Landau con il soggetto di A.E. Martin (autore del romanzo), fu prodotto da Anthony Hinds per la Hammer Film Productions e la Lippert Films e girato nei Bray Studios a Oakley Green, Berkshire e a Trafalgar Square, Londra, in Inghilterra, da met\u00e0 luglio 1954. Il titolo di lavorazione fu \"The Outsiders\".\nDistribuzione.\nIl film fu distribuito nel Regno Unito dal 29 agosto 1955 dalla Exclusive Films. \u00c8 stato distribuito anche in Stati Uniti d'America con il titolo \"The Glass Tomb\" dal 15 aprile 1955.\nPromozione.\nLa tagline \u00e8: \"JAGGED EDGE OF VIOLENCE!...THAT SHATTERS THE SCREEN WITH SUSPENSE!\" (locandina per la distribuzione statunitense con il titolo \"The Glass Tomb\")."}
{"id": "4505240", "revid": "767487", "url": "https://it.wikipedia.org/wiki?curid=4505240", "title": "Luigi Dallai", "text": "Biografia.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Partito Democratico."}
{"id": "4505242", "revid": "1522738", "url": "https://it.wikipedia.org/wiki?curid=4505242", "title": "Kinder Happy Hippo", "text": "Kinder Happy Hippo \u00e8 uno snack alla nocciola a marchio Kinder, linea dedicata al cioccolato della Ferrero. Si tratta di un wafer a forma di ippopotamo, ripieno di crema alla nocciola e decorato con della glassa friabile nella parte inferiore dello snack, la quale pu\u00f2 essere al cioccolato al latte o al cioccolato bianco. Il suo nome deriva dal suo aspetto, ispirato chiaramente a un ippopotamo.\nPromozione.\nLa pubblicit\u00e0 prevedeva un ippopotamo intento a cantare The Lion Sleeps Tonight, disturbato da un cane. I due sono i personaggi della serie di corti francese Pat e Stan.\nDistribuzione.\nKinder Happy Hippo \u00e8 distribuito nei seguenti paesi: Italia, Stati Uniti, Canada, Hong Kong, Giappone, Israele, Regno Unito, Germania, Irlanda, Portogallo, Spagna, Bulgaria, Grecia, Croazia, Repubblica Ceca, Porto Rico, Ungheria, Emirati Arabi, Romania, Cipro, Sudafrica, Marocco, Qatar, Tunisia, Algeria, Cile, Malta, Danimarca e Lettonia. \nIn Italia la distribuzione \u00e8 stata inizialmente interrotta nel 2013, mentre in Australia nel 2010. Tuttavia nel 2021 in entrambi i paesi \u00e8 ripresa la distribuzione, in \"edizione limitata per l'estate\" ."}
{"id": "4505243", "revid": "599013", "url": "https://it.wikipedia.org/wiki?curid=4505243", "title": "The Girl Who Came Back", "text": ""}
{"id": "4505244", "revid": "1318658", "url": "https://it.wikipedia.org/wiki?curid=4505244", "title": "Marco Donati", "text": "Biografia.\nNato nel 1980 ad Arezzo, ha conseguito il diploma di istituto tecnico commerciale e laurea in economia aziendale, commerciante libero professionista, sposato. \nAlle elezioni amministrative del 2006 viene eletto consigliere comunale di Arezzo, sotto l'amministrazione di Giuseppe Fanfani. \nNel 2008 diventa segretario comunale del Partito Democratico (PD) Arezzo rimanendo in carica fino al 2011, anno in cui diventa assessore al Bilancio, allo Sport, alle Politiche Giovanili e all'Innovazione del Comune di Arezzo fino al 2013 nella giunta di Giuseppe Fanfani. \nSostenitore del sindaco di Firenze Matteo Renzi, alle elezioni politiche del 2013 viene candidato, ed eletto, deputato alla Camera dei deputati nella XVII legislatura della Repubblica Italiana, tra le liste del PD nella circoscrizione Toscana.\nAd ottobre 2019, dopo aver partecipato alla 10\u00b0 Leopolda dove Matteo Renzi lancia a tutti gli effetti il suo partito di stampo liberale e centrista Italia Viva, ne aderisce ufficialmente dopo un periodo di riflessione.\nAlle elezioni amministrative del 2020 si candida a sindaco di Arezzo con due liste civiche: \"\"Scelgo Arezzo\" e \"Con Arezzo\"\", contro il candidato del centro-destra, nonch\u00e9 sindaco uscente Ghinelli e Luciano Ralli del centro-sinistra. Al primo turno arrivando terzo ottenendo il 9,20% dei voti, non accedendo al ballottaggio. Diventa poi capogruppo di \"Scelgo Arezzo\", che conta due consiglieri comunali."}
{"id": "4505245", "revid": "599013", "url": "https://it.wikipedia.org/wiki?curid=4505245", "title": "The Glass Cage", "text": ""}
{"id": "4505246", "revid": "1442080", "url": "https://it.wikipedia.org/wiki?curid=4505246", "title": "Istituto tecnico commerciale Ambrogio Fusinieri", "text": "L\u2019istituto tecnico commerciale \"Ambrogio Fusinieri\" \u00e8 un istituto tecnico con indirizzo commerciale di Vicenza, fondato nel 1866 e dal 1910 dedicato allo scienziato vicentino Ambrogio Fusinieri.\nStoria.\nUn istituto tecnico, intitolato all'architetto Andrea Palladio, venne istituito a Vicenza nel 1866 ed era articolato in tre sezioni: agronomia e agrimensura, commercio e amministrazione, costruzioni e meccanica.\nQuesto primo istituto venne soppresso nel 1878. Nel 1887 fu presentata al presidente del consiglio provinciale scolastico un'istanza dei cittadini per la sua ricostituzione.\nNel 1891 la Camera di commercio, a cui si associarono il comune di Vicenza e la provincia, con propri fondi e contributi di privati, fece costituire l'istituto tecnico commerciale, che venne intitolato a Ambrogio Fusinieri. La prima sede dell'istituto era costituita da alcuni locali in Santa Corona, che oggi sono sede del museo di storia naturale. I corsi erano suddivisi in quattro classi, secondo l'ordinamento del 1885.\nL'istituto fu retto da una giunta di vigilanza, che nominava gli insegnanti e curava l'amministrazione. I primi quattro diplomati uscirono dalla scuola quattro anni dopo, nel 1895. Nel 1900 l'istituto fu parificato. Il numero degli allievi crebbe costantemente: dai 17 iscritti del primo anno scolastico si era giunti nel 1903 a 95 iscritti. La prima studentessa si diplom\u00f2 nel 1904 e le prime insegnanti donne furono introdotte nel 1917.\nIn seguito all'incremento degli scritti la sede fu spostata a San Marcello. \nDal 1905 venne creata una sezione fisico-matematica, dalla quale nascer\u00e0 nel 1923 il liceo scientifico.\nInizialmente venivano insegnate come lingue straniere il francese e il tedesco: il primo corso facoltativo di lingua inglese venne istituito nel 1920.\nFino alla met\u00e0 degli anni \u201850 gli alunni dell'ultimo anno di corso avevano il diritto di fregiarsi del cappello universitario, di colore giallo e verde, i colori sociali dell'istituto.\nNel 1954 l'istituto fu trasferito nella sede appositamente costruita in via D'Annunzio.\nLa sezione per geometri \u00e8 in seguito divenuta autonoma come Istituto tecnico per geometri \"Antonio Canova\", e lo stesso quella per il commercio estero, intitolata a \"Guido Piovene\".\nAlcune sedi in altri centri urbani sono anch'essi con il tempo divenuti istituti autonomi (Lonigo, Montecchio e Valdagno). \nL'istituto fu quindi diviso in due, con un secondo istituto tecnico commerciale, intitolato a \"Goffredo Parise\", ma quest'ultimo venne nuovamente riassorbito nel 1998.\nAttualit\u00e0.\nSecondo l'ordinamento per gli istituti tecnici del settore economico prevede un biennio uguale per tutti e un triennio con indirizzi diversificati. Sono presenti gli indirizzi \"amministrazione, finanza e marketing\", \"relazioni internazionali per il marketing\" e \"sistemi informativi aziendali\". Nel 1983 \u00e8 stato istituito l'indirizzo \"programmatori\", trasformato in \"indirizzo Mercurio\" nel 1996.\nTra i servizi offerti dall'istituto sono attivi uno sportello offerta lavoro, orientamento, educazione alla salute, sportello ascolto, patentino ciclomotore, sicurezza, stage, ECDL, certificazioni in lingua straniera.\nL'istituto ospita una biblioteca di circa 10.000 volumi, saggi e testi specialistici riguardanti le materie insegnate. Sono presenti tre aule audiovisive e alcune aule sono dotate di lavagne interattive multimediali, sette laboratori di informatica, un laboratorio di fisica e due palestre, situate in prossimit\u00e0 della sede, una sala pesi e impianti all'aperto.\nNella sede dell'istituto si conservano gli strumenti di lavoro e di indagine dello scienziato Ambrogio Fusinieri, al quale l'istituto \u00e8 intitolato.\nIl Museo Economia aziendale di Portogruaro contiene documenti riguardanti l'economia aziendale adottati anche nell'Istituto tecnico Fusinieri.\nStrutture scolastiche.\nBiblioteca.\n\u00c8 fornita di circa 10.000 volumi, molti dei quali di assoluto interesse storico e raccoglie opere italiane e straniere, in lingua originale e in traduzione. Sono presenti numerosi manuali, saggi e testi specialistici riguardanti tutte le materie insegnate nell'Istituto.\nLe opere presenti vengono continuamente incrementate da nuovi acquisti (opere letterarie, dizionari ecc.).\nL'utilizzo delle opere \u00e8 consentito a tutti: docenti, allievi e personale scolastico nelle due aule previste per la lettura, la consultazione, la consulenza ed il prestito (anche a domicilio).\nPalestre.\nL'Istituto \u00e8 dotato di due palestre, situate in prossimit\u00e0 degli edifici scolastici. Completano la dotazione di impianti sportivi un locale adibito a sala pesi e gli impianti all'aperto.\nVideoteca.\nL'Istituto \u00e8 dotato di tre aule audiovisive. La dotazione di strumenti ed apparecchiature \u00e8 rilevante e costantemente incrementata. Recentemente l'Istituto ha dotato diverse aule di lavagne interattive multimediali (LIM).\nLaboratori di informatica.\nL'I.T.E. \"A. Fusinieri\" \u00e8 dotato di 7 laboratori d'informatica i cui calcolatori sono costantemente aggiornati in base alle nuove tecnologie hardware e software ed in modo da recepire le direttive nazionali sui nuovi codici di comunicazione (multimedialit\u00e0 e reti telematiche). I laboratori sono collegati in rete, cos\u00ec da permettere uno scambio veloce di informazioni fra studenti ed insegnanti di questa e di altre scuole, anche attraverso il collegamento remoto ad Internet.\nLaboratori di scienze.\nL'insegnamento delle Scienze, al biennio, prevede l'uso del laboratorio per permettere l'esecuzione di esperimenti di fisica da elaborare successivamente al computer. Il laboratorio \u00e8 attrezzato per svolgere esperienze su tutti gli argomenti previsti dai programmi ministeriali. L'attenzione riservata alle scienze ha le sue radici profonde nella stessa intitolazione ad Ambrogio Fusinieri, fisico vicentino vissuto a cavallo tra il \u2018700 e l'800 i cui strumenti di lavoro e indagine sono conservati in istituto.\nVoci correlate.\nAmbrogio Fusinieri"}
{"id": "4505247", "revid": "965226", "url": "https://it.wikipedia.org/wiki?curid=4505247", "title": "David Ermini", "text": "Biografia.\nProveniente da una famiglia di avvocati, in giovent\u00f9 \u00e8 stato giornalista pubblicista, dove scriveva su giornali parrocchiali. \u00c8 sposato e ha due figli.\nSi diploma al liceo classico di Figline Valdarno, dove \u00e8 stato compagno di scuola dell'allenatore di calcio Maurizio Sarri. Dopo la laurea in Giurisprudenza presso l'Universit\u00e0 degli Studi di Firenze, con una tesi sul diritto di voto dei cittadini italiani residenti all'estero, esercita la professione di avvocato penalista, con uno studio situato a Figline Valdarno.\nHa anche svolto funzioni di magistrato onorario presso il tribunale di Firenze e ha fatto il giudice sportivo per la Federazione italiana gioco calcio.\nAttivit\u00e0 politica.\nNella provincia di Firenze.\n\u00c8 stato consigliere comunale a Figline Valdarno tra il 1980 ed il 1985 e tra il 2001 e il 2006.\n\u00c8 stato capogruppo della Margherita in Provincia a Firenze durante la presidenza di Matteo Renzi tra il 2004 e il 2009.\n\u00c8 stato presidente del consiglio provinciale di Firenze tra il 2009 e il 2013.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Partito Democratico.\nIl 16 settembre 2014 viene nominato Responsabile nazionale con delega alla Giustizia del PD dal segretario Matteo Renzi, riconfermato nella successiva seconda segreteria di Renzi.\nIl 31 luglio 2015 viene nominato Commissario regionale del PD Liguria con il compito di svolgere le funzioni proprie del Segretario regionale sino all'elezione del nuovo Segretario. Il 18 marzo 2017 lascia il posto al nuovo eletto Vito Vattuone.\nAlle elezioni politiche del 2018 viene rieletto deputato nella medesima circoscrizione.\nVicepresidente del CSM.\nIl 19 luglio 2018 viene eletto dal Parlamento in seduta comune membro laico del Consiglio Superiore della Magistratura; per tale motivo il successivo 25 settembre si dimette per incompatibilit\u00e0 dalla carica di deputato, al suo posta gli subentrer\u00e0 Umberto Buratti.\nIl 27 settembre viene eletto vicepresidente del Consiglio Superiore della Magistratura, succedendo all'ex compagno di partito Giovanni Legnini, e si autosospende dal Partito Democratico."}
{"id": "4505260", "revid": "1543377", "url": "https://it.wikipedia.org/wiki?curid=4505260", "title": "Veronika Korsunova", "text": "Biografia.\nIn Coppa del Mondo ha esordito il 15 gennaio 2012 a Mont Gabriel (10\u00aa) e ha ottenuto il primo podio il 30 gennaio 2015 a Lake Placid (2\u00aa).\nIn carriera ha partecipato a un'edizione dei Giochi olimpici invernali, (11\u00aa nei salti), e a due dei Campionati mondiali, vincendo la medaglia d'argento nei salti a Voss-Myrkdalen 2013."}
{"id": "4505261", "revid": "92723", "url": "https://it.wikipedia.org/wiki?curid=4505261", "title": "SMS Weissenburg", "text": "La SMS \"Weissenburg fu una nave da battaglia pre-dreadnought della Kaiserliche Marine tedesca, appartenente alla classe Brandenburg; entrata in servizio nell'ottobre del 1894, dopo essere stata rimodernata fu venduta nel 1910 all'Impero ottomano, entrando in servizio con la Osmanl\u0131 Donanmas\u0131 sotto il nome di Turgut Reis\". Con i nuovi proprietari la nave prese parte estesamente alla prima guerra balcanica, venendo poi utilizzata anche nelle fasi iniziali della prima guerra mondiale.\nStoria.\nImpostata nei cantieri Vulcan AG di Stettino nel 1890, la nave fu varata il 14 dicembre 1891 con il nome di \"Weissenburg\"; l'unit\u00e0 entr\u00f2 poi in servizio nel 1894, venendo inserita con le altre tre unit\u00e0 della sua classe all'interno della I Divisione della I Squadra da battaglia della Hochseeflotte. La nave vide poche azioni sotto il comando tedesco: l'unico impiego operativo si ebbe nel settembre del 1900 quando l'intera I Divisione fu mandata in Cina per accompagnare il corpo di spedizione tedesco inviato a partecipare alla repressione della rivolta dei Boxer; la nave cooper\u00f2 alla repressione della rivolta a Kiaochow prima di fare ritorno in patria. Nel 1904 la nave fu messa in cantiere a Wilhelmshaven per estesi lavori di ammodernamento protrattisi fino al 1905: in ogni caso l'entrata in servizio della HMS \"Dreadnought\" britannica nel 1906 rese di colpo obsolete le unit\u00e0 della classe Brandenburg, diminuendo notevolmente il potenziale bellico della \"Weissenburg\" e delle sue gemelle.\nIl 12 settembre 1910 la nave (insieme alla gemella ) fu venduta all'Impero ottomano, venendo rinominata \"Turgut Reis\" in onore dell'omonimo corsaro ed ammiraglio ottomano, meglio noto come Dragut: l'unit\u00e0 venne inquadrata nella flotta ottomana, anche se il suo allestimento procedette a rilento a causa della necessit\u00e0 di arruolare ed addestrare il nuovo equipaggio; bench\u00e9 ormai operativa, la nave non prese parte attiva alla guerra italo-turca scoppiata nel settembre del 1911.\nNell'ottobre del 1912 gli Stati della Lega Balcanica sferrarono un attacco contro i territori europei dell'Impero ottomano, dando avvio alla prima guerra balcanica: la \"Turgut Reis\" fu intensamente impegnata nel conflitto, prima nel Mar Nero contro i bulgari fornendo fuoco di supporto alle truppe ottomane impegnate sul fronte della Tracia, e poi nel mar Egeo contro la flotta greca. La corazzata prese parte ai due pi\u00f9 importanti scontri navali del conflitto: il 16 dicembre 1912 prese parte alla battaglia di Elli, durante la quale sub\u00ec danni, vari morti e feriti a causa dei colpi dell'incrociatore corazzato greco \"Georgios Averof\" prima di rientrare sotto la protezione dei forti costieri dei Dardanelli; il 18 gennaio 1913 partecip\u00f2 invece alla battaglia di Lemno, durante la quale ingaggi\u00f2 nuovamente un duello di artiglieria con la \"Averof\" venendo centrata da 20 colpi di grosso calibro che provocarono gravi danni devastando le barbette poste a protezione dei cannoni oltre a vari morti e feriti. L'8 febbraio 1913 i cannoni di grosso calibro della corazzata supportarono un'operazione di sbarco ottomana a \u015eark\u00f6y, conclusasi dopo pochi giorni con la ritirata degli attaccanti a causa dell'ostinata resistenza dei difensori bulgari.\nL'Impero ottomano entr\u00f2 nella prima guerra mondiale il 28 ottobre 1914: la \"Turgut Reis\" e le altre vecchie corazzate della flotta ottomana furono destinate ad appoggiare le difese costiere dello stretto dei Dardanelli, e diversi dei suoi cannoni furono rimossi per essere impiegati a terra; un'azione importante compiuta dalla nave fu il salvataggio e rimorchio dell'incrociatore \"Yavuz\" saltato su un campo minato il 25 gennaio 1918. Radiata dal servizio attivo alla fine della guerra, fu trasformata in nave scuola e poi in nave caserma, venendo infine avviata alla demolizione nel 1956."}
{"id": "4505269", "revid": "709565", "url": "https://it.wikipedia.org/wiki?curid=4505269", "title": "Rivolta del Prayer Book", "text": "La rivolta del Prayer Book (rivolta del Libro di Preghiere) fu una sommossa popolare che ebbe luogo in Cornovaglia e in Devon nel 1549. Proprio in quell'anno fu introdotto il Book of Common Prayer, il quale presentava la teologia della Riforma inglese. Il cambiamento fu largamente impopolare, soprattutto nelle aree ancora fermamente fedeli alla religione cattolica (anche dopo l'Atto di Supremazia del 1534), come il Lancashire. L'attacco alla Chiesa, oltre a creare condizioni economiche fortemente critiche, diede origine a un'esplosione di rabbia in Devon e in Cornovaglia, che port\u00f2 a un'insurrezione. In risposta, il Lord protettore Edward Seymour, I duca di Somerset, invi\u00f2 Lord John Russell a sopprimere la rivolta con un esercito composto principalmente da mercenari tedeschi e italiani.\nSolo recentemente, nel giugno 2007 il reverendo Bill Ind, Vescovo di Truro, capoluogo amministrativo della Cornovaglia, ha descritto il ruolo della Chiesa Inglese nel massacro di migliaia di ribelli Cattolici durante la soppressione della rivolta del Prayer Book come un \u201cenorme errore\u201d.\nPremessa.\nTra le probabili cause della Rivolta del Prayer Book vi furono i recenti cambiamenti religiosi attuati dal governo del nuovo re, Edoardo VI. Alla fine degli anni Quaranta del XVI secolo il Duca di Somerset, Lord protettore per conto del giovane re, introdusse una serie di misure legislative in qualit\u00e0 di estensione della Riforma in Inghilterra e in Galles, il cui scopo primario era quello di cambiare la teologia e le pratiche della Chiesa inglese seguendo la linea protestante.\nNel 1549 il Book of Common Prayer, che rifletteva la teologia del protestantesimo pur mantenendo l'aspetto dei vecchi riti, sostitu\u00ec i libri liturgici in latino con altrettanti libri in inglese. Il cambiamento fu molto impopolare, soprattutto nelle aree fortemente fedeli alla Chiesa Cattolica Romana, come il Devon e la Cornovaglia.\nQuando furono banditi i pellegrinaggi e le tradizionali processioni religiose, alcuni commissari furono inviati a rimuovere tutti i simboli del cattolicesimo, in linea con le politiche religiose di Thomas Cranmer, Arcivescovo di Canterbury, che favorivano un crescente sviluppo del protestantesimo. In Cornovaglia, questo compito fu affidato a William Body, la cui azione venne percepita come profanazione dei luoghi sacri e ci\u00f2 port\u00f2 al suo assassinio il 5 aprile 1548, per mano di William Kylter e Pascoe Trevian a Helston.\nQuesta pressione sulle classi sociali inferiori fu aggravata dalla recente tassa sulle pecore, che avrebbe danneggiato significativamente la West Country, zona dedita alla pastorizia. Inoltre circolavano voci che sostenevano che le tasse sarebbero state estese a tutto il bestiame, accrescendo il malcontento popolare.\nUna struttura sociale danneggiata da queste premesse rese impossibile la gestione della rivolta locale da parte dei proprietari terrieri. Henry Courtenay, primo marchese di Exeter e grande proprietario terriero del Sampford Courtenay, era stato condannato e privato della sua carica. Il suo successore, Lord Russell, che risiedeva a Londra, raramente veniva a visitare i suoi possedimenti. \u00c8 possibile, pertanto, che questo abbia creato una mancanza di potere locale, che avrebbe potuto sedare la rivolta.\nLe radici della rivolta potrebbero essere rintracciate nell'antico desiderio di indipendenza dall'Inghilterra, caratteristico degli abitanti della Cornovaglia, riluttanti ad accettare nuove leggi da un governo centrale geograficamente distante da loro. Pi\u00f9 recentemente, la Ribellione di Cornovaglia del 1497 e la successiva distruzione dei monasteri tra il 1536 e il 1545 sotto re Enrico VIII portarono alla fine degli studi formali, supportati dagli ordini monastici, che sostenevano l'identit\u00e0 culturale degli abitanti del Devon e della Cornovaglia. La distruzione del Glasney College e del Crantock College gioc\u00f2 un ruolo fondamentale nel fomentare l'opposizione alle future riforme culturali. Si ritiene, infatti, che la Chiesa Cattolica si mostrasse \u201cestremamente conciliante nei confronti della lingua e della cultura della Cornovaglia\u201d e che gli attacchi del governo alla religione tradizionale avessero risvegliato lo spirito di ribellione in quella regione, in particolare nelle comunit\u00e0 di lingua cornica dell'estremo ovest.\nLa ribellione fu seguita da un'immediata vendetta con l'esecuzione di ventotto abitanti della Cornovaglia presso il Launceston Castle. L'uccisione di un \u201ctraditore della Cornovaglia\u201d avvenne a Plymouth: i rendiconti cittadini riportano i dettagli dei costi del legno per la forca e per i pali. Martin Geoffrey, sacerdote Cattolico di Saint Keverne, vicino a Helston, fu portato a Londra per essere giustiziato e dopo l'esecuzione la sua testa fu impalata su un'asta eretta sul London Bridge, come di consuetudine.\nSampford Courtenay e gli inizi dell'insurrezione.\nSampford Courtenay fu la localit\u00e0 in cui la rivolta ebbe inizio, ma anche il posto in cui i ribelli furono infine sconfitti.\nIl nuovo Libro delle Preghiere non fu adottato uniformemente, ma nel 1549 l'Atto di Uniformit\u00e0 rese illegale l'uso dei riti liturgici in latino a partire dalla Pentecoste del 1549. Ai magistrati fu affidato il compito di rendere operativo il cambiamento. In seguito al cambiamento forzato nella domenica di Pentecoste, il luned\u00ec successivo i parrocchiani di Sampford Courtenay in Devon costrinsero il loro parroco a tornare al vecchio cerimoniale religioso. I ribelli sostenevano che la nuova liturgia in Inglese non era altro che \u201cun passatempo natalizio\u201d. Questa affermazione era probabilmente legata al provvedimento, incluso nel libro, che obbligava gli uomini e le donne a mettersi in fila su lati diversi del coro della chiesa, per ricevere il sacramento eucaristico, il che ricordava i balli campestri agli abitanti del Devon. Alla cerimonia successiva arrivarono dei giudici per imporre le modifiche liturgiche, ma durante la celebrazione vi fu un alterco che port\u00f2 all'uccisione di un sostenitore delle innovazioni (William Hellyons), che fu trafitto con un forcone sui gradini della chiesa.\nIn seguito a questo episodio, un gruppo di parrocchiani di Sampford Courtenay decise di marciare verso Exeter per protestare contro l'introduzione del nuovo Libro delle Preghiere. Mentre i ribelli si muovevano attraverso il Devon, guadagnarono il sostegno di un gran numero di cattolici e divennero una forza significativa. Marciando verso est, i ribelli del Devon assediarono Exeter, chiedendo il ritiro di tutta la nuova liturgia in inglese. Nonostante un certo numero di abitanti di Exeter sostenesse i ribelli con messaggi di incoraggiamento, la citt\u00e0 rifiut\u00f2 di aprire i cancelli, che rimasero chiusi per oltre un mese a causa dell'assedio.\n\"Uccidete tutti i gentiluomini\".\nSia in Cornovaglia, sia in Devon, la questione del Book of Common Prayer sembra essere stata la goccia che fece traboccare il vaso. Due decenni di oppressione furono seguiti da due anni di inflazione galoppante, nei quali il prezzo del frumento quadruplic\u00f2. Inoltre, la rapida delimitazione delle terre comuni con recinzioni che ne impedivano l'accesso alla collettivit\u00e0 e l'attacco alla Chiesa, percepita come elemento centrale nelle comunit\u00e0 rurali, port\u00f2 a un'esplosione incontrollata di rabbia. In Cornovaglia si costitu\u00ec un esercito nella citt\u00e0 di Bodmin sotto la guida del sindaco, Henry Bray, e di due proprietari terrieri fedeli al cattolicesimo, Sir Humphrey Arundell di Helland e John Wynslade di Tregarrick.\nMolti aristocratici cercarono rifugio in vecchi castelli. Alcuni si chiusero a Saint Michael's Mount, dove furono assediati dai ribelli, i quali crearono una cortina di fumo tutt'attorno bruciando covoni di fieno. Questo fatto, insieme alla carenza di cibo e allo stato di sofferenza delle donne, li costrinse ad arrendersi. Sir Richard Grenville trov\u00f2 rifugio nelle rovine di Trematon Castle. Abbandonato da molti dei suoi seguaci, l'anziano gentiluomo fu convinto ad uscire per trattare con i ribelli, ma fu catturato e il castello fu saccheggiato. Sir Richard e i suoi uomini furono rinchiusi nella prigione di Launceston. A quel punto l'esercito della Cornovaglia procedette verso est attraverso il confine del Tamar ed entr\u00f2 nel Devon per unirsi ai ribelli di quella regione vicino a Credition.\nLo slogan \u201cUccidete tutti i gentiluomini e avremo di nuovo i sei articoli e le cerimonie cos\u00ec come erano al tempo di re Enrico\u201d evidenzia gli scopi religiosi della rivolta. Tuttavia esso ha anche un'implicazione sociale. Infatti tra le richieste dei rivoltosi c'era anche la limitazione delle dimensioni delle tenute appartenenti all'aristocrazia, che probabilmente voleva essere un attacco al prestigio di tale classe sociale. Certamente alcuni contemporanei, come Thomas Cranmer, condividevano questo punto di vista e condannavano i ribelli per aver deliberatamente incitato un conflitto di classe con le loro richieste di \u201cdiminuire la forza dell'aristocrazia e di eliminare i loro amici, in modo da poter comandare tali gentiluomini a proprio piacimento.\u201d Lo stesso Lord Protettore Somerset vedeva il disappunto nei confronti dell'aristocrazia fondiaria come un fattore comune a tutte le rivolte del 1549: \u201cin verit\u00e0 tutti hanno concepito un odio mirabile contro i gentiluomini e li considerano come nemici.\u201d\nI ribelli della Cornovaglia erano anche preoccupati per l'uso della lingua inglese nel nuovo Prayer Book. La mappa linguistica della Cornovaglia di quel periodo era abbastanza complicata, ma gli studi filologici suggeriscono che per tutto il Medioevo la lingua cornica fosse in progressiva diminuzione nella zona. Mark Stoyle, docente di storia dell'Universit\u00e0 di Southampton, sostiene che nel 1450 la contea fosse divisa in tre principali blocchi linguistici: \u201cla Cornovaglia dell'ovest era abitata da popolazioni di origine celtica e parlava principalmente cornico; la parte occidentale della Cornovaglia dell'est era abitata da popolazioni di origine celtica, ma aveva largamente abbandonato la lingua cornica a favore dell'inglese; la parte orientale della Cornovaglia dell'est era abitata da popolazioni di origine anglo-sassone, che parlavano esclusivamente inglese.\u201d\nAd ogni modo, gli abitanti della Cornovaglia occidentale reagirono male all'introduzione dell'inglese nelle celebrazioni del 1549. L'ottavo articolo delle Richieste dei Ribelli Occidentali dice: \u201ce quindi noi, gli uomini di Cornovaglia (di cui taluni non intendono l'inglese), rifiutiamo interamente questo nuovo inglese\u201d. Tuttavia l'Arcivescovo Cranmer, rispondendo a questa richiesta, domand\u00f2 il motivo per cui gli abitanti della Cornovaglia dovessero essere offesi dalle celebrazioni religiose in inglese (e non in cornico), quando in precedenza si svolgevano in latino, lingua che essi parimenti non capivano.\nConflitti.\nA Londra re Edoardo VI e il suo Consiglio Segreto si allarmarono all'udire queste notizie dai territori occidentali. Su istruzione del Lord Protettore, il Duca di Somerset, uno dei consiglieri segreti, Sir Gawain Carew ricevette l'ordine di placare i ribelli. Contemporaneamente Lord John Russell ricevette l'incarico di guidare un esercito, comprendente mercenari tedeschi e italiani, per imporre una soluzione militare alla questione.\nI ribelli provenivano da classi sociali delineate dalle diverse mansioni che essi svolgevano: alcuni erano agricoltori, altri minatori e altri ancora pescatori. Sembra pertanto che la Cornovaglia avesse delle milizie considerevolmente pi\u00f9 consistenti rispetto ad altre zone di simile estensione.\nLo scontro di Crediton.\nDopo che i ribelli ebbero passato Plymouth, i cavalieri del Devon Sir Gawain Carew e suo nipote Sir Peter Carew furono mandati a negoziare, incontrando i ribelli del Devon a Crediton. Essi per\u00f2 trovarono le vie d'accesso bloccate e furono attaccati da alcuni arcieri. Poco prima erano giunti i ribelli della Cornovaglia e Sir Arundell, uno dei loro leader, divise le sue milizie, mandando una truppa a Clyst Saint Mary per assistere la popolazione, e avanzando con l'esercito principale verso Exeter, dove assedi\u00f2 la citt\u00e0 per cinque settimane.\nL'assedio di Exeter.\nIl comandanti dei ribelli provarono a persuadere John Blackaller, sindaco di Exeter e sostenitore dei cattolici, a consegnare la citt\u00e0, ma senza alcun successo. Le porte della citt\u00e0 rimasero chiuse mentre un esercito di circa 2.000 unit\u00e0 si radunava all'esterno.\nLa battaglia di Fenny Bridges.\nIl 2 luglio l'esercito di Lord John Russell, primo Conte di Bedford, aveva raggiunto Honiton con l'intento di arrivare fino a Exeter. Tale legione conteneva 160 archibugieri italiani e mille lanzichenecchi, soldati tedeschi di fanteria, sotto il comando di Lord William Grey. Con i rinforzi promessi dal Wiltshire e dal Gloucestershire, Lord Russell avrebbe avuto pi\u00f9 di 8.600 uomini, comprensivi di un gruppo di cavalleria di 850 soldati, tutti ben armati e addestrati. Lord Russell aveva stimato l'insieme delle forze ribelli di Cornovaglia e Devon a soli 7.000 uomini. Il 28 luglio Sir Arundell, uno dei capi dei ribelli, decise di bloccare l'avanzata dell'esercito verso Exeter a Fenny Bridges. Il conflitto non ebbe n\u00e9 vincitori n\u00e9 vinti. Le perdite furono di circa 300 uomini per ciascun schieramento e Lord Russell con il suo esercito ritorn\u00f2 a Honiton.\nLa battaglia di Woodbury Common.\nI rinforzi di Lord Russell arrivarono il 2 agosto e il suo esercito di 5.000 uomini inizi\u00f2 a marciare in direzione ovest verso Exeter, attraverso la brughiera. L'avanzata di Russell e dei suoi uomini continu\u00f2 fino a Woodbury Common, dove piantarono il loro campo. Il 4 agosto i ribelli li attaccarono, ma lo scontro fu inefficace. Tuttavia Lord Russell riusc\u00ec a fare un gran numero di prigionieri.\nLa battaglia di Clyst Saint Mary.\nLe forze di Sir Arundell si radunarono nuovamente a Clyst Saint Mary con un contingente principale di 6.000 unit\u00e0, ma il 5 agosto furono attaccate da un reggimento governativo guidato da Sir William Francis, sotto il controllo di Lord Russell. Dopo una feroce battaglia le truppe governative riuscirono a conseguire un certo vantaggio, facendo circa un migliaio di morti e molti prigionieri tra i ribelli.\nIl massacro di Clyst Heath.\nLord Russell e il suo esercito piantarono il loro campo a Clyst Heath e qui 900 prigionieri legati e imbavagliati vennero sgozzati in dieci minuti, stando a quanto riferito da John Hayward, storico, avvocato e politico del tempo.\nLa battaglia di Clyst Heath.\nQuando la notizia delle atrocit\u00e0 raggiunse le truppe di Sir Arundell, vi fu un nuovo attacco il 6 agosto di primo mattino a Clyst Heath. Circa 2.000 persone morirono nella battaglia. Alcuni uomini del Devon andarono verso nord lungo la valle dell'Exe, dove furono sopraffatti da Sir Gawain Carew, il quale lasci\u00f2 i cadaveri dei loro leader appesi alle forche lungo tutto il percorso da Dunster a Bath. Lord Grey in seguito comment\u00f2 dicendo che non aveva mai visto niente di simile, n\u00e9 aveva mai preso parte a una lotta cos\u00ec delittuosa. Questa affermazione \u00e8 da considerarsi significativa, poich\u00e9 precedentemente egli aveva condotto anche l'attacco contro gli Scozzesi nella battaglia di Pinkie Cleugh.\nLa liberazione di Exeter.\nLord Russell continu\u00f2 il suo attacco arrivando alla liberazione di Exeter. A Londra fu emesso un proclama che prevedeva la confisca delle terre di coloro che erano stati coinvolti nelle sommosse. Le propriet\u00e0 di Sir Arundell furono trasferite a Sir Gawen Carew, mentre Sir Peter Carew fu ricompensato con tutte le propriet\u00e0 di John Wynslade in Devon.\nLa battaglia di Sampford Courtenay.\nLord Russell aveva avuto l'impressione che le milizie della Cornovaglia fossero state sconfitte, ma gli giunsero voci circa una nuova adunata dell'esercito di Sir Arundell'a Sampford Courtenay. Questa notizia sospese i suoi piani di mandare 1.000 uomini in Cornovaglia via mare per interrompere la ritirata dei suoi nemici. Il contingente di Lord Russell fu rafforzato dall'arrivo di un reggimento comandato dal Maresciallo Capo Sir Anthony Kingston. Il suo esercito ora contava pi\u00f9 di 8.000 soldati, che superavano di gran lunga il numero di uomini rimasti tra i suoi oppositori. Lord Grey e Sir William Herbert guidarono l'attacco contro i ribelli e John Hooker di Exeter, storico di quel tempo, scrisse che \u201ci Cornici non si sarebbero arresi fino a che la maggior parte di essi non fosse stata uccisa o catturata.\u201d Lord Russell rifer\u00ec che il suo esercito aveva ucciso tra i cinquecento e i seicento uomini e che durante il suo inseguimento delle milizie corniche in ritirata furono uccisi altri settecento uomini.\nEsito della rivolta.\nMolti ribelli scamparono alla battaglia, incluso Sir Humphrey Arundell, che fugg\u00ec a Launceston dove fu catturato e portato a Londra insieme con John Wynslade che fu preso a Bodmin. In seguito furono processati e giustiziati nel villaggio di Tyburn. Complessivamente persero la vita pi\u00f9 di 5.500 persone durante la rivolta. Furono emessi ulteriori ordini di continuazione del massacro per conto del re da parte del Lord Protettore, il Duca di Somerset, e dell'Arcivescovo Thomas Cranmer. Sotto la guida di Sir Anthony Kingston, truppe inglesi e mercenarie si mossero attraverso il Devon e la Cornovaglia, uccidendo e giustiziando molte persone prima che potesse finire lo spargimento di sangue. Anche le proposte di tradurre il Prayer Book in cornico furono respinte.\nLa perdita di vite umane nella rivolta del Prayer Book e le successive rappresaglie, cos\u00ec come l'introduzione del Prayer Book in inglese sono viste come un punto di svolta nella storia della lingua cornica, nella quale, a differenza del gallese, non fu mai realizzata una traduzione completa della Bibbia. Le ricerche suggeriscono anche che, prima della rivolta, la lingua cornica si fosse rafforzata e fossero stati concessi pi\u00f9 benefici alla Cornovaglia come \u201cnazione\u201d, ma anche che il sentimento anti-inglese fosse divenuto pi\u00f9 forte, fornendo ulteriore impeto alla rivolta.\nIl Vescovo di Truro esprime rammarico per la brutale reazione alla Rivolta del Prayer Book.\nNel giugno del 2007 l'allora Vescovo di Truro, Reverendo Bill Ind, disse che il massacro avvenuto durante l'immorale soppressione della Rivolta del Prayer Book in Cornovaglia pi\u00f9 di 450 prima fu un \u201cenorme errore\u201d per il quale la Chiesa d'Inghilterra dovrebbe vergognarsi. Parlando a una cerimonia a Pelynt, disse: \u201cMi viene spesso chiesto quale sia la mia posizione nei confronti della Rivolta del Prayer Book e, secondo me, non vi \u00e8 alcun dubbio sul fatto che il governo inglese si sia comportato in maniera brutale e stupida, uccidendo molti abitanti della Cornovaglia. Non credo che chiedere scusa per un fatto avvenuto pi\u00f9 di 500 anni fa possa essere d'aiuto, ma sono dispiaciuto per ci\u00f2 che \u00e8 successo e credo sia stato un enorme errore.\u201d"}
{"id": "4505270", "revid": "447535", "url": "https://it.wikipedia.org/wiki?curid=4505270", "title": "Borama, Somalia", "text": ""}
{"id": "4505278", "revid": "287204", "url": "https://it.wikipedia.org/wiki?curid=4505278", "title": "Nicea di Macedonia", "text": "Figlia del reggente di Macedonia Antipatro, fu la prima moglie di Lisimaco, che le dedic\u00f2, alla sua morte, la citt\u00e0 Nicea in Bitinia.\nBiografia.\nLe fonti antiche non ci hanno conservato molte notizie di Nicea (dal greco: \u039d\u03af\u03ba\u03b1\u03b9\u03b1, letteralmente \"la vittoriosa\", da \"\u039d\u03af\u03ba\u03b7\", \"vittoria\"), figlia di Antipatro, stratego di Macedonia nominato da Alessandro Magno e, alla morte di questi (323 a.C.), confermato nel ruolo dal reggente Perdicca.\nSappiamo da Diodoro Siculo che era stata promessa sposa allo stesso Perdicca, e da Strabone che, dopo la morte di questi, fu invece data in sposa, nel quadro delle alleanze tra diadochi, al satrapo di Tracia Lisimaco.\nNon sappiamo con certezza la data della sua morte, ma sempre secondo la testimonianza di Strabone, Lisimaco, dopo la battaglia di Ipso cambi\u00f2 il nome della citt\u00e0 Antigoneia, da poco fondata da Antigono I Monoftalmo, in Nicea, in onore della moglie defunta. La citt\u00e0 conserva tuttora questo nome, pur traslitterato in \"Izn\u00eck\" (in greco: \"\u03b5\u1f30\u03c2 \u039d\u03af\u03ba\u03b1\u03b9\u03b1\", \"a Nicea\").\nDa Lisimaco, Nicea ebbe i figli Agatocle, Euridice ed Arsinoe I."}
{"id": "4505283", "revid": "729019", "url": "https://it.wikipedia.org/wiki?curid=4505283", "title": "Dioner Navarro", "text": "Carriera.\nNavarro frequent\u00f2 la scuola superiore di Caracas, Venezuela.\nFirm\u00f2 il 21 agosto 2000, un contratto con i New York Yankees. Debutt\u00f2 nella MLB il 7 settembre del 2004 all'et\u00e0 di 20 anni, allo Yankee Stadium di New York, contro i Tampa Bay Devil Rays.\nTra il 2004 e il 2013 ha giocato con i Dodgers, i Rays, i Reds, i Cubs, i White Sox e i Blue Jays.\nIl 31 luglio 2018, Navarro firm\u00f2 con i Long Island Ducks della Atlantic League of Professional Baseball. Divent\u00f2 free agent a fine stagione.\nIl 7 febbraio 2019, Navarro firm\u00f2 un contratto di minor league con i Cleveland Indians."}
{"id": "4505284", "revid": "155634", "url": "https://it.wikipedia.org/wiki?curid=4505284", "title": "Alexandra Daum", "text": "Biografia.\nSpecialista delle prove tecniche originaria di Aschau im Zillertal, Alexandra Daum esord\u00ec nel Circo bianco il 5 dicembre 2001 a Hochgurgl giungendo 54\u00aa in uno slalom speciale valido come gara FIS. Debutt\u00f2 in Coppa Europa l'11 dicembre 2004 a Schruns in slalom gigante, piazzandosi 35\u00aa, mentre la prima partecipazione a gare di Coppa del Mondo avvenne il 14 dicembre 2008 sul tracciato di La Molina, dove non si qualific\u00f2 per la seconda manche dello slalom speciale in programma.\nIl 18 febbraio 2009 conquist\u00f2 il primo podio in Coppa Europa, a Zakopane nello slalom speciale vinto dalla svizzera Denise Feierabend davanti alla tedesca Christina Geiger. I suoi migliori piazzamenti in Coppa del Mondo furono due noni posti, ottenuti il 10 novembre 2012 a Levi in slalom speciale e il 29 gennaio 2013 a Mosca in slalom parallelo.\nColse il suo secondo e ultimo podio in Coppa Europa il 7 marzo 2013 a Lenggries in slalom speciale (3\u00aa) e l'ultima gara della sua attivit\u00e0 agonistica fu lo slalom speciale di Coppa del Mondo disputato il 14 marzo 2015 a \u00c5re, che chiuse al 26\u00ba posto. In carriera non prese parte n\u00e9 a rassegne olimpiche n\u00e9 iridate."}
{"id": "4505285", "revid": "287204", "url": "https://it.wikipedia.org/wiki?curid=4505285", "title": "Butch Walts", "text": "Carriera.\nIn carriera ha vinto 4 titoli in singolare e 15 titoli di doppio. Nei tornei del Grande Slam ha ottenuto il suo miglior risultato agli US Open raggiungendo le semifinali di doppio misto nel 1977, i quarti di finale nel singolare nel 1978 e nel doppio nel 1980, in coppia con Andrew Pattison."}
{"id": "4505286", "revid": "124054642", "url": "https://it.wikipedia.org/wiki?curid=4505286", "title": "Fotoricordo", "text": "Fotoricordo \u00e8 un singolo dei Gemelli DiVersi, terzo singolo estratto dall'album \"Reality Show\" del 2004, quinto album del gruppo hip hop milanese.\nNel video musicale della canzone sono presenti riferimenti a Ritorno al Futuro (con la DeLorean DMC-12) e a Terminator (con la CyberDyne Systems)."}
{"id": "4505287", "revid": "1924342", "url": "https://it.wikipedia.org/wiki?curid=4505287", "title": "Dreamchaser", "text": "Dreamchaser \u00e8 l'undicesimo album in studio della cantante e compositrice inglese Sarah Brightman. Il prodotto \u00e8 stato pubblicato in Giappone il 16 gennaio 2013 e negli Stati Uniti il 16 aprile 2013. Questo album \u00e8 la prima collaborazione della Brightman con il produttore Mike Hedges.\nIl primo singolo, \"Angel\", \u00e8 stato pubblicato sul sito ufficiale di Sarah Brightman, il 26 settembre 2012 e fu poi pubblicato per l'acquisto il 15 ottobre 2012 in Europa ed in Messico. Il secondo singolo, \"One Day Like This\", \u00e8 una cover del brano degli Elbow ed \u00e8 stato pubblicato il 19 novembre 2012.\nTutti i brani sono stati prodotti ed arrangiati da Sally Herbert e Mike Hedges e registrati agli Abbey Road Studios (Londra) ed al Westlake Studios (Los Angeles) e masterizzati da Mazen Murad al Metropolis Studios di Londra.\nDreamchaser ha debuttato nella Top 20 in Giappone entrando nella classifica in sedicesima posizione, in quinta posizione nella Billboard Canadian Albums e nella diciassettesima della Billboard 200."}
{"id": "4505296", "revid": "125800034", "url": "https://it.wikipedia.org/wiki?curid=4505296", "title": "Nicola Leali", "text": "Biografia.\n\u00c8 nato a Castiglione delle Stiviere ed \u00e8 cresciuto a Cavriana, in provincia di Mantova, ha cominciato la sua carriera al Cavrianponti.\nCaratteristiche tecniche.\nAll'inizio della carriera era considerato uno dei pi\u00f9 promettenti portieri italiani, al punto da essere ripetutamente paragonato a Gianluigi Buffon.\nAgile e reattivo, si distingue anche per senso della posizione ed esplosivit\u00e0.\nCarriera.\nClub.\nDebutto al Brescia, Juventus e prestito a Lanciano.\nLeali fa il suo debutto nei professionisti con la maglia del Brescia nella stagione 2010-2011. Esordisce in Serie A il 15 maggio 2011, a 18 anni, in -Brescia (1-0) della penultima giornata.\nLa stagione successiva ottiene 16 presenze in Serie B, dividendosi con Michele Arcari il ruolo di portiere titolare del Brescia.\nIl 12 giugno 2012 viene acquistato dalla Juventus per 3,8 milioni di euro e firma un contratto quinquennale.\nViene ceduto in prestito per la stagione 2012-2013 al Lanciano e partecipa al campionato di Serie B.\nAl termine della stagione 2012-2013, conclusa con la prima miracolosa salvezza in serie B del Lanciano, viene premiato come miglior portiere del campionato cadetto al \"Gran Gal\u00e0 Top 11 Serie B\".\nPrestito allo Spezia.\nIl 30 luglio seguente viene ufficializzato il suo passaggio in Serie B allo Spezia, con la formula del prestito con diritto di riscatto della met\u00e0. Fa il suo esordio con la maglia bianca il 10 agosto seguente, in occasione della gara di Coppa Italia contro la Pro Patria, vinta ai tempi supplementari per 4 a 2. Una settimana pi\u00f9 tardi, nel match vinto ai rigori dallo Spezia contro il Genoa, valido per il terzo turno eliminatorio di Coppa Italia, il giovane Leali si rende protagonista parando il tiro di rigore decisivo a Francesco Lodi e permettendo alla sua squadra di passare il turno. Fa il suo esordio in campionato con la maglia aquilotta il 24 agosto, partendo titolare nel match casalingo contro il , valevole per la prima giornata di campionato e conclusosi con il punteggio di 0 a 0. A fine anno viene raggiunto, per la prima volta nella storia dello Spezia, l'obbiettivo playoff.\nPrestiti al Cesena e Frosinone.\nDisputa la stagione 2014-2015 in prestito al , in Serie A. Conclude il suo primo anno nella massima serie con 28 presenze. La stagione si chiude infine con la retrocessione della squadra.\nIl 13 luglio 2015 viene ufficializzato il trasferimento a titolo temporaneo al Frosinone. La stagione si conclude con 33 presenze e la retrocessione in Serie B, la seconda consecutiva a livello personale.\nEsperienze in prestito in Grecia e Belgio.\nTornato a Torino, il 7 luglio 2016 viene girato in prestito all'Olympiakos dove il 15 settembre debutta nelle coppe europee giocando la prima partita del girone di Europa League contro gli svizzeri dello Young Boys (partita terminata 1-0 per i greci).\nConclude l'annata con 27 presenze, di cui 10 in Europa League e con la vittoria del campionato.\nNel luglio 2017 viene prestato allo Zulte Waregem, squadra del campionato belga e partecipante all'Europa League.\nPerugia e prestito al Foggia.\nIl 27 gennaio 2018 passa in prestito con obbligo di riscatto al Perugia, in Serie B, firmando fino al 2021 con il club umbro. Arrivato nel club che navigava in posizioni a ridosso dei playout, conclude l'anno con il raggiungimento dei playoff.\nLa stagione successiva non parte titolare e il 29 gennaio 2019, in uno scambio con Albano Bizzarri passa al Foggia in Serie B. Gioca 16 partite da titolare con ottime prestazioni, ma a causa di un'importante penalizzazione della squadra a fine stagione retrocede in Serie C.\nAscoli.\nIl 2 settembre 2019 viene acquistato in prestito biennale dall' che in cambio cede Andrea Fulignati al Perugia.\nDopo due anni in prestito ai bianconeri, il 31 marzo 2021 diventa un giocatore del club a titolo definitivo, firmando un contratto valido sino al 2023 coi marchigiani.\nNazionale.\nNel biennio 2010-2012 viene convocato nella Nazionale Under-19, con la quale colleziona 12 presenze e 11 gol subiti. Il 5 settembre 2012 fa il suo esordio nella Nazionale Under-20 di Luigi Di Biagio, con la quale partecipa al Torneo Quattro Nazioni.\nIl 17 marzo 2013 riceve la prima convocazione nella Nazionale Under-21, ad opera del selezionatore Devis Mangia. Viene quindi convocato come terzo portiere, dietro Bardi e Colombi, all'Europeo Under-21 2013 in Israele, nel quale l'Under-21 ottiene il secondo posto dietro alla Spagna.\nDal 10 al 12 marzo 2014 \u00e8 stato convocato dal CT della Nazionale maggiore Cesare Prandelli per uno stage organizzato allo scopo di visionare giovani giocatori in vista dei Mondiali 2014.\nPrende parte come portiere di riserva anche all'Europeo Under-21 2015 in Repubblica Ceca.\nStatistiche.\nPresenze e reti nei club.\n\"Statistiche aggiornate al 13 dicembre 2021.\""}
{"id": "4505297", "revid": "110157", "url": "https://it.wikipedia.org/wiki?curid=4505297", "title": "Atto sui Tradimenti", "text": "L\u2019Atto sui Tradimenti fu una legge promulgata dal Parlamento Inglese per la prima volta nel 1351 sotto re Edoardo III con l'intento di punire il tradimento dell'obbligo di lealt\u00e0 e fedelt\u00e0 che sempre i sudditi devono al proprio sovrano.\nAtto sui Tradimenti 1534.\nL'Atto sui Tradimenti 1534 (Act of Treason, 26 Hen. 8. c. 13) fu approvato dal parlamento inglese durante il regno di Enrico VIII.\nQuesta legge fu promulgata dopo l'Atto di Supremazia del 1534, che confer\u00ec al re il titolo di \u201cunico capo della Chiesa Anglicana sulla terra\u201d. L'atto del 1534 rese il rinnegamento dell'Atto di Supremazia una forma di tradimento, punibile con la morte. Sir Thomas More (italianizzato in Tommaso Moro) fu giustiziato in virt\u00f9 di questo atto.\nFu introdotta come una legge valida per tutti, ma il suo fine era quello di trattare il ristretto numero di casi di coloro che non avrebbero accettato i cambiamenti politici imposti da Enrico VIII, al posto del pi\u00f9 tradizionale metodo dell'estinzione dei diritti civili.\nQuesto atto specificava che erano colpevoli di alto tradimento tutti coloro che \u201cmaliziosamente bramano, vogliono o desiderano, con parole o per iscritto o con artificio, immaginare, inventare, praticare, o tentare di fare o commettere qualsiasi danno corporale alla regalissima persona del re, della regina e degli eredi provati [Elizabeth], o di privarli di qualsiasi loro dignit\u00e0, titolo o nome delle loro tenute reali, o calunniosamente e maliziosamente pubblicare e pronunciare, in modo esplicito per iscritto o verbalmente, che il re possa essere eretico, scismatico, tiranno, infedele o usurpatore della corona ...\u201d\nL'atto indicava che era molto pericoloso dire qualsiasi cosa contro ci\u00f2 che il re aveva fatto. La parola 'maliziosamente' fu inserita in diversi casi per indicare un intento malefico che giustificasse la pena di morte.\nLa legge decret\u00f2 che fosse tradimento anche il detenere o il trattenere, in modo rivoltoso, i castelli, le fortezze, le navi, o l'artiglieria del re, e il non riconsegnarli entro sei giorni dal momento in cui ne fosse stata ordinata la restituzione. Tale atto abol\u00ec anche l'asilo in un luogo sacro per coloro che fossero stati accusati di alto tradimento.\nL'Atto sui Tradimenti del 1534 fu abrogato dall'Atto sui Tradimenti del 1547.\nAtto sui Tradimenti 1547.\nL'atto sui tradimenti del 1547 (1 Ed. 6 c.12) fu una legge del Parlamento d'Inghilterra degna di nota soprattutto per essere il primo esempio della regola per la quale sono necessari due testimoni per provare un'accusa di tradimento, regola che ancora oggi esiste nella Costituzione degli Stati Uniti.\nDisposizioni di legge.\nAbolizione delle nuove offese.\nDurante il regno di Enrico VIII, che dur\u00f2 dal 1509 al 1547, i registri delle leggi approvate dal parlamento videro il dilagare di provvedimenti che creavano numerose nuove forme di alto tradimento. Nel primo anno del regno del suo successore, Edoardo VI, il Parlamento approv\u00f2 un nuovo Atto sui Tradimenti, che abol\u00ec tutti i tipi di tradimento, ad eccezione dei seguenti: \nTuttavia l'Atto non si applicava espressamente alle persone che gi\u00e0 erano state incriminate di tradimento o di mancata denuncia di tradimento. Inoltre l'Atto aboliva tutti i nuovi crimini gravi creati durante il regno di Enrico VIII.\nLa regola dei due testimoni.\nLa sezione 22 dell'Atto prescriveva che, al fine di incriminare, chiamare in giudizio o condannare una persona per alto tradimento, basso tradimento o mancata denuncia di tradimento, tale persona doveva essere \u201caccusata da due testimoni capaci e legittimi\u201d. Tuttavia i testimoni non dovevano aver assistito allo stesso palese atto d'offesa.\nQuesta regola fu abolita nel 1554, tranne che per il tradimento previsto proprio dall'Atto sui Tradimenti 1554. In seguito fu adottata nell'Atto di Sedizione 1661 e nell'Atto sui Tradimenti 1695. Quest'ultimo fu ereditato dagli Stati Uniti in quanto originariamente appartenenti all'Impero Britannico. Nel 1787 una versione della regola dei due testimoni fu inclusa nell'Articolo III della Costituzione degli Stati Uniti (sezione 3), nel quale si aggiunse che entrambi i testimoni dovevano aver assistito allo stesso palese atto. L'Articolo III recita: \u201cNessuno sar\u00e0 condannato per tradimento a meno che vi sia la testimonianza di due testi allo stesso palese atto, o la confessione in un tribunale.\u201d\nLa regola, cos\u00ec come attestata nell'Atto del 1695, fu estesa alla Scozia nel 1709 e all'Irlanda nel 1821, sebbene nel 1800 essa fosse stata abolita per i casi di tentato omicidio del re. Rimase in vigore in Gran Bretagna, e dal 1821 in tutto il Regno Unito, fino al 1945, quando fu abrogata dall'Atto sui Tradimenti 1945.\nDurante l'approvazione in parlamento della Legge sul Tradimento nel 1945, il Ministro dell'Interno, Sir Donald Somervell, spieg\u00f2 l'abrogazione della regola come segue:\n\u201cPresumibilmente essa si basa sull'idea che un testimone possa essere inaffidabile, mentre, d'altra parte, se si asseriscono due diversi palesi atti e si ha un testimone per ciascuno, allora le due inaffidabilit\u00e0 possono raggiungere un sufficiente grado di certezza. Questa regola fu molto criticata dal momento in cui fu promulgata.\u201d\nNuove offese previste dall'Atto.\nL'Atto cre\u00f2 tre nuove forme di alto tradimento:\nQueste disposizioni di legge furono tutte abrogate dall'Atto sui Tradimenti 1553, il primo Atto ad essere approvato durante il regno di Maria I. Tuttavia la seconda forma di tradimento dell'elenco soprastante fu presto reinserita nell'Atto sui Tradimenti 1554. Questo atto stabil\u00ec che fosse un'offesa anche dire che il re o la regina non avrebbero dovuto avere il loro titolo, il che era punibile con \u201cprigionia perpetua\u201d al primo oltraggio e con tradimento al secondo oltraggio, ma era tradimento alla prima offesa se tale dichiarazione fosse stata fatta per iscritto.\nAltre disposizioni di legge.\nLa Sezione 19 stabil\u00ec che un'accusa di tradimento consistente soltanto in \u201cpredicazione aperta o solo parole\u201d dovesse essere presentata entro 30 giorni dall'offesa, o sei mesi se l'accusato fosse al di fuori del regno.\nLa Sezione 20 dell'Atto rese ammissibile per legge l'offesa di mancata denuncia di tradimento.\nLa Sezione 21 rese legale il rivolgersi al Re di Francia utilizzando quell'appellativo. Fino a quel momento, infatti, i re inglesi avevano rivendicato quel titolo per loro stessi e formalmente non vi rinunciarono fino al 1801."}
{"id": "4505298", "revid": "447535", "url": "https://it.wikipedia.org/wiki?curid=4505298", "title": "Regioni della Spagna", "text": ""}
{"id": "4505300", "revid": "767487", "url": "https://it.wikipedia.org/wiki?curid=4505300", "title": "Bombardamento alta quota", "text": "Bombardamento alta quota (\"Hell's Horizon\") \u00e8 un film del 1955 diretto da Tom Gries.\n\u00c8 un film di guerra statunitense con John Ireland, Marla English e Bill Williams. \u00c8 ambientato nel 1952 in Giappone, ad Okinawa, nel contesto della guerra di Corea.\nProduzione.\nIl film, diretto e sceneggiato da Tom Gries, fu prodotto da Wray Davis per la Columbia Pictures Corporation e girato da inizio marzo a met\u00e0 marzo 1955. Il trombettista jazz Chesney \"Chet\" Baker era al suo debutto cinematografico.\nDistribuzione.\nIl film fu distribuito con il titolo \"Hell's Horizon\" negli Stati Uniti nel dicembre 1955 dalla Columbia Pictures. \u00c8 stato distribuito anche in Italia con il titolo \"Bombardamento alta quota\"."}
{"id": "4505301", "revid": "46931", "url": "https://it.wikipedia.org/wiki?curid=4505301", "title": "Hell's Horizon", "text": ""}
{"id": "4505304", "revid": "717966", "url": "https://it.wikipedia.org/wiki?curid=4505304", "title": "Legge ebraica", "text": ""}
{"id": "4505305", "revid": "287204", "url": "https://it.wikipedia.org/wiki?curid=4505305", "title": "Canoa/kayak agli XI Giochi del Mediterraneo", "text": "Il programma di canoa/kayak agli XI Giochi del Mediterraneo ha previsto 8 gare (4 di canoa e 4 di kayak), tutte maschili."}
{"id": "4505307", "revid": "58467235", "url": "https://it.wikipedia.org/wiki?curid=4505307", "title": "Circondario di Aquila", "text": ""}
{"id": "4505311", "revid": "2051852", "url": "https://it.wikipedia.org/wiki?curid=4505311", "title": "Akihiro Yamaguchi", "text": "Biografia.\nNel 2011, ai Campionati del Mondo Juniores, Yamaguchi vinse 4 medaglie: un oro nei 200 rana con il tempo di 2:11.70 e tre medaglie d'argento.\nIl 15 settembre del 2012, ai Campionati Nazionali Giapponesi, sigla il nuovo primato del mondo nei 200 metri rana fermando il cronometro con il tempo di 2:07.01, che resister\u00e0 sino al 29 gennaio 2017, battuto da Ippei Watanabe."}
{"id": "4505314", "revid": "567822", "url": "https://it.wikipedia.org/wiki?curid=4505314", "title": "Tonde B\u016brin", "text": ""}
{"id": "4505317", "revid": "738436", "url": "https://it.wikipedia.org/wiki?curid=4505317", "title": "Sefer Hamitzvot", "text": ""}
{"id": "4505320", "revid": "738436", "url": "https://it.wikipedia.org/wiki?curid=4505320", "title": "Sefer ha-Mitzv\u00f2th", "text": ""}
{"id": "4505322", "revid": "693190", "url": "https://it.wikipedia.org/wiki?curid=4505322", "title": "Metro Last Light", "text": ""}
{"id": "4505332", "revid": "1543377", "url": "https://it.wikipedia.org/wiki?curid=4505332", "title": "Hans-Joachim Walde", "text": ""}
{"id": "4505334", "revid": "124123", "url": "https://it.wikipedia.org/wiki?curid=4505334", "title": "Giambattista Palatino", "text": "Maestro della calligrafia, Giambattista Palatino \u00e8 stato autore del pi\u00f9 noto e fortunato trattato di scrittura e modelli calligrafici del Rinascimento, intitolato \"Libro nuovo d'imparare a scrivere\", pubblicato a Roma nel 1540 per Baldassare di Francesco Cartolari e riconosciuto \"senza dubbio come uno dei documenti pi\u00f9 interessanti nella cultura della comunicazione dell'et\u00e0 moderna\".\nBiografia.\nPalatino \u00e8 nato a Rossano, in Calabria, dove ha frequentato gli ambienti letterari, affiliandosi tra l'altro all'Accademia dei Naviganti dall'istituzione ad indirizzo prevalentemente scientifico. Da giovane si \u00e8 trasferito a Roma e, nel 1538, con suo grande orgoglio, ha acquisito lo stato di cittadino romano. \u00c8 stato segretario dell'Accademia dello Sdegno, a cui ha dedicato il suo \"Libro nuovo d'imparare a scrivere\" e nella quale si annoverano personaggi illustri come Claudio Tolomei e Francesco Maria Molza. A lui \u00e8 attribuita l'iscrizione dell'arco centrale della Porta del Popolo in Roma."}
{"id": "4505336", "revid": "767487", "url": "https://it.wikipedia.org/wiki?curid=4505336", "title": "Coals of Fire (film 1918)", "text": "Coals of Fire \u00e8 un film muto del 1918 diretto da Victor Schertzinger. I protagonisti della storia sono interpretati da Enid Bennett e Fred Niblo che, nella realt\u00e0, erano marito e moglie.\nTrama.\nLa giovane Nell Bradley viene considerata con disprezzo dagli abitanti della cittadina dove vive perch\u00e9 suo padre \u00e8 il proprietario del bar locale, visto come un luogo di perdizione per alcoolizzati. Charles Alden, il pastore, \u00e8 attratto dalla ragazza ma, quando una minorenne viene colta da malessere perch\u00e9 un commesso viaggiatore la fa ubriacare, Alden ritiene responsabile del fatto Nell, anche se lei \u00e8 riuscita invece, con il suo intervento, a salvarla. In seguito, Alden scopre la verit\u00e0. Si offre allora di mandare la giovane a scuola e le promette di aspettarla fino al compimento degli studi.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Famous Players-Lasky Corporation e dalla Paramount Pictures, il film - presentato da Thomas H. Ince - usc\u00ec nelle sale cinematografiche USA il 26 agosto 1918."}
{"id": "4505338", "revid": "363629", "url": "https://it.wikipedia.org/wiki?curid=4505338", "title": "Dichiarazione di Durban", "text": "La dichiarazione di Durban \u00e8 un documento sottoscritto da oltre 5.000 tra medici e scienziati, che afferma che il virus HIV \u00e8 la causa dell'AIDS. Fu scritta diverse settimane prima della Conferenza Internazionale sull'AIDS che ebbe luogo a Durban tra il 9 e il 14 luglio 2000 e venne pubblicata sulla rivista scientifica \"Nature\" in concomitanza con la conferenza. La dichiarazione afferma che il nesso causale tra HIV e AIDS \u00e8 \"chiaramente definito, esaustivo e inequivocabile\". \nContesto storico.\nTale documento fu realizzato in risposta alle varie ipotesi alternative sull'AIDS, indirizzato in particolar modo all'allora presidente della Repubblica Sudafricana Thabo Mbeki per la sua politica sanitaria. Michael Specter, scrivendo sul \"New Yorker\", defin\u00ec la dichiarazione di Durban come \"uno dei pi\u00f9 tristi documenti della storia scientifica moderna\", riferendosi alla preoccupazione di disastrose ripercussioni sull'epidemia di AIDS in Sudafrica come conseguenza della volont\u00e0 di Mbeki di abbracciare le ipotesi alternative sulla malattia. Secondo quanto riferito, il governo di Mbeki fece pressioni sugli scienziati sudafricani affinch\u00e9 non firmassero il documento e inizialmente respinse la dichiarazione. Il ministro della sanit\u00e0 Manto Tshabalala-Msimang la defin\u00ec \"elitaria\", mentre il portavoce di Mbeki, Parks Mankahlana, disse che doveva essere \"buttata nella spazzatura\".\nCiascuna delle persone che firmarono la dichiarazione era in possesso di un dottorato di ricerca o di una laurea in medicina; per evitare conflitti di interessi fu chiesto di non firmare agli scienziati che lavorano per societ\u00e0 commerciali. Tra i firmatari erano compresi anche undici vincitori del Premio Nobel.\nConseguenze.\nNumerosi negazionisti criticarono la dichiarazione in una lettera inviata presso l'editore della rivista \"Nature\", etichettando la questione come una riduzione del loro diritto alla libert\u00e0 di parola e un'intolleranza nei confronti dei punti di vista alternativi. Di risposta \"Nature\" pubblic\u00f2 una prima lettera con un elenco dettagliato delle dichiarazioni inesatte fatte dai negazionisti nei loro attacchi alla dichiarazione e una seconda lettera, satirica, di due ricercatori attivi nello studio dell'AIDS, che recita: \"Crediamo strenuamente nel diritto alla libert\u00e0 di parola, \u00e8 tuttavia \"Nature\" il luogo appropriato dove militare a favore del modello pre-copernicano dell'universo o dell'esistenza del flogisto?\".\nNel 2008 esperti indipendenti di sanit\u00e0 pubblica stimarono in 300.000 i decessi per AIDS nella popolazione sudafricana e in 200.000 i nuovi casi di infezioni conseguenti alle politiche sanitarie del governo basate sulle ipotesi negazioniste criticate dalla dichiarazione di Durban."}
{"id": "4505347", "revid": "228587", "url": "https://it.wikipedia.org/wiki?curid=4505347", "title": "Cattedrali in Serbia", "text": "Questa \u00e8 una lista delle cattedrali della Serbia."}
{"id": "4505352", "revid": "287204", "url": "https://it.wikipedia.org/wiki?curid=4505352", "title": "Trey Waltke", "text": "Carriera.\nIn carriera ha raggiunto 2 finali nel singolare, all'ATP Tulsa nel 1980 e al Fischer Grand Prix sempre nello stesso anno, e 3 finali di doppio, all'US Indoor Open nel 1976, al Laguna Niguel Classic nel 1977 e all'Alan King Tennis Classic nel 1981."}
{"id": "4505358", "revid": "180559", "url": "https://it.wikipedia.org/wiki?curid=4505358", "title": "Campionato mondiale maschile di pallacanestro Under-21 2001", "text": "Il III campionato mondiale maschile di pallacanestro Under-21 FIBA 2001 (noto anche come World Championship for Young Men 2001) si \u00e8 svolto in Giappone dal 3 agosto al 12 agosto 2001.\nRispetto alle due edizioni precedenti parteciparono giocatori Under-21."}
{"id": "4505359", "revid": "287204", "url": "https://it.wikipedia.org/wiki?curid=4505359", "title": "Corupedio", "text": "Corupedio (dal greco \"\u03ba\u03cc\u03c1\u03bf\u03c5 \u03c0\u03b5\u03b4\u03af\u03bf\u03bd\", \"korou pedion\", letteralmente \"pianura della saziet\u00e0\"), era una pianura situata, secondo Strabone nei pressi di Sardi in Lidia.\nSecondo quanto ci riporta Eusebio, in questa pianura si svolse la battaglia decisiva tra i diadochi Seleuco e Lisimaco, che si risolse con la sconfitta e la morte di quest'ultimo.\nSecondo Appiano la battaglia si svolse invece in Frigia, ma lo storico di Alessandria ha probabilmente confuso la Frigia col fiume Frigio, che, sempre secondo Strabone scorre nelle vicinanze di Sardi. La presenza di un fiume Frigio presso Corupedio \u00e8 anche testimoniata dall'epigrafe funebre di un ufficiale chiamato Menas."}
{"id": "4505384", "revid": "1833487", "url": "https://it.wikipedia.org/wiki?curid=4505384", "title": "Statua di Medea", "text": "La statua di Medea () \u00e8 un monumento di Batumi, in Georgia.\nRaffigura Medea, personaggio della mitologia greca, figlia di Eete, re della Colchide. Nella mano destra tiene il vello d'oro, simbolo di prosperit\u00e0. Fu realizzata nel 2007 da Davit Khmaladze, architetto georgiano attivo in Belgio, grazie ad uno stanziamento governativo di 1.230.000 lari. Secondo l'allora sindaco di Batumi, Irakli Tavartkiladze, la statua possiede un importante contenuto simbolico poich\u00e9: \"Medea \u00e8 il simbolo dell'integrazione delle culture georgiana ed europea\". Fu inaugurata ufficialmente il 6 luglio 2007, alla presenza del presidente della Georgia Mikheil Saak'ashvili."}
{"id": "4505393", "revid": "116443286", "url": "https://it.wikipedia.org/wiki?curid=4505393", "title": "Campionato mondiale maschile di pallacanestro Under-21 2005", "text": "Il IV campionato mondiale maschile di pallacanestro Under-21 FIBA 2005 (noto anche come FIBA U21 World Championship for Men 2005) si \u00e8 svolto in Argentina dal 5 al 14 agosto 2005."}
{"id": "4505397", "revid": "767487", "url": "https://it.wikipedia.org/wiki?curid=4505397", "title": "Stormy Crossing", "text": "Stormy Crossing \u00e8 un film del 1958 diretto da C.M. Pennington-Richards.\n\u00c8 un film giallo britannico con John Ireland, Derek Bond e Leslie Dwyer.\nProduzione.\nIl film, diretto da C.M. Pennington-Richards su una sceneggiatura di Brock Williams con il soggetto di Lou Dyer e Sid Harris, fu prodotto da Monty Berman. per la Tempean Films.\nDistribuzione.\nIl film fu distribuito nel Regno Unito nel 1958 dalla Eros Films. \u00c8 stato distribuito anche negli Stati Uniti con il titolo \"Black Tide\"."}
{"id": "4505405", "revid": "287204", "url": "https://it.wikipedia.org/wiki?curid=4505405", "title": "Vasilij Michajlovi\u010d Dolgorukov", "text": " \u00c8 stato un esponente della famiglia Dolgorukij.\nBiografia.\nEra il figlio del senatore Michail Vladimirovi\u010d Dolgorukov (1667-1750), e di sua moglie, la principessa Evdokija Jur'evna Odoevskaja (1675-1729).\nCarriera.\nAll'et\u00e0 di 13 anni intraprese la carriera militare, trasferendosi al comando del feldmaresciallo M\u00fcnnich contro la Crimea. Si distinse nella caduta della fortezza di Perekop (1736). Successivamente fu nominato tenente.\nNel 1741, \u00e8 stato promosso al grado di capitano, nel 1745 al grado di tenente colonnello e aiutante di campo di suo zio, il generale feldmaresciallo principe Vasilij Vladimirovi\u010d Dolgorukov, e nel 1747 \u00e8 stato promosso a colonnello con la nomina del comando del reggimento di fanteria di Tobolsk.\nHa partecipato a Guerra dei sette anni (1756-1763). Si distinse nella battaglia di Kostrzyn nad Odr\u0105 e nella battaglia di Zorndorf. Nel settembre 1761 ha preso parte l'assalto di Kolberg (oggi Ko\u0142obrzeg). L'imperatrice Caterina II, nel giorno della sua incoronazione, lo nomin\u00f2 comandante in capo.\nPartecip\u00f2 alla guerra russo-turca (1768-1774). \nMatrimonio.\nNel 1783 spos\u00f2 Anastasija Vasil'evna Volynskaja (1723-1805), damigella d'onore di Caterina II. Ebbero cinque figli:\nMorte.\nMor\u00ec il 30 gennaio 1782. Fu sepolto nel villaggio di Poluektovo, nel governatorato di Mosca. "}
{"id": "4505416", "revid": "767487", "url": "https://it.wikipedia.org/wiki?curid=4505416", "title": "No Place to Land", "text": "No Place to Land \u00e8 un film del 1958 diretto da Albert C. Gannaway.\n\u00c8 un film d'azione a sfondo drammatico e romantico statunitense con John Ireland, Mari Blanchard e Gail Russell.\nProduzione.\nIl film, diretto da Albert C. Gannaway su una sceneggiatura di Vance Skarstedt, fu prodotto dallo stesso Gannaway per la Albert C. Gannaway Productions e girato nella Contea di Imperial, California, nel maggio 1958. Burt Topper \u00e8 al suo debutto.\nDistribuzione.\nIl film fu distribuito negli Stati Uniti dal 3 ottobre 1958 dalla Republic Pictures. \u00c8 stato distribuito anche nel Regno Unito con il titolo \"Man Mad\".\nPromozione.\nLe tagline sono:"}
{"id": "4505418", "revid": "3831", "url": "https://it.wikipedia.org/wiki?curid=4505418", "title": "Cysec", "text": ""}
{"id": "4505427", "revid": "58468875", "url": "https://it.wikipedia.org/wiki?curid=4505427", "title": "Impulso elettrico", "text": ""}
{"id": "4505429", "revid": "38120", "url": "https://it.wikipedia.org/wiki?curid=4505429", "title": "Il Fantasma dell'Opera (musical 2004)", "text": ""}
{"id": "4505430", "revid": "124937576", "url": "https://it.wikipedia.org/wiki?curid=4505430", "title": "Filippo Fossati", "text": "Biografia.\nEletto Consigliere regionale della Toscana nel 2000 per i DS, conferma il proprio seggio in Consiglio regionale anche nel 2005 nella lista Uniti nell'Ulivo.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Partito Democratico. Nel febbraio 2017 lascia il PD per aderire ad Articolo Uno - Movimento Democratico Progressista."}
{"id": "4505432", "revid": "3831", "url": "https://it.wikipedia.org/wiki?curid=4505432", "title": "Cyprus Securities and Exchange Commission", "text": ""}
{"id": "4505437", "revid": "18323", "url": "https://it.wikipedia.org/wiki?curid=4505437", "title": "Federico Gelli", "text": "\u00c8 medico specializzato in sanit\u00e0 pubblica ed \u00e8 deputato della XVII legislatura, eletto nella Circoscrizione Toscana nella lista del Partito Democratico.\nBiografia.\nA Castelnuovo ha passato l'infanzia e l'adolescenza. Fin da giovanissimo si \u00e8 impegnato nell'associazionismo e nel volontariato, prima negli scout dove si \u00e8 impegnato per oltre dieci anni e poi nelle Acli dove dal 1990 al 2000 \u00e8 stato presidente provinciale di Pisa e membro della direzione nazionale. Si \u00e8 laureato in Medicina e Chirurgia a Pisa, con specializzazione in sanit\u00e0 pubblica. Nel 1997 \u00e8 diventato vicedirettore sanitario dell'Azienda Ospedaliera Universitaria di Pisa e fino al 2000 ha coordinato l'attivit\u00e0 di donazione e trapianto di organi e tessuti. Nel settembre del 2011 ha assunto l'incarico di direttore del Coordinamento maxi emergenze ed eventi straordinari (emergency manager) della Asl 10 di Firenze. Dal settembre 2012 quello di Direttore Sanitario del Presidio Ospedaliero Firenze Centro (Ospedale di Santa Maria Nuova e Stabilimento Palagi). Ha un figlio di nome Jacopo.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Partito Democratico. Nel novembre 2013 \u00e8 stato eletto presidente del Cesvot Toscana. Il Cesvot \u2013 Centro Servizi Volontariato Toscana \u2013 dal 1997 offre servizi di formazione, consulenza, assistenza alla progettazione e svolge attivit\u00e0 di ricerca, documentazione, promozione e informazione a favore delle oltre 3.500 associazioni di volontariato presenti nel territorio toscano. Nel giugno del 2017 \u00e8 stato rieletto presidente del Cesvot per un secondo mandato. Dal 23 marzo 2018, dopo aver concluso la sua esperienza come parlamentare ha ripreso l'incarico di direttore delle maxi emergenze nell'Azienda USL Toscana Centro. Nel maggio 2018 \u00e8 stato nominato Responsabile del rischio in sanit\u00e0 di Federsanit\u00e0 ANCI mentre dal giugno 2018 \u00e8 diventato Presidente e fondatore della Fondazione Italia in Salute. Nell'ottobre dello stesso anno ha assunto il ruolo di Presidente del comitato scientifico del corso in Risk Management in Sanit\u00e0 presso la LUISS Business School e da dicembre Adjunct professor sempre presso la LUISS Business School.\nCarriera politica.\nNel 2000 \u00e8 stato eletto al Consiglio Regionale della Toscana nella lista de I Democratici-Rinnovamento Italiano e \u00e8 divenuto presidente della Commissione Sanit\u00e0. Confermato nel 2005, \u00e8 stato vicepresidente della giunta regionale fino al 2010, con le deleghe alle politiche della sicurezza e legalit\u00e0, a internet e all'innovazione tecnologica, alla riorganizzazione degli uffici pubblici e alla semplificazione, alle pari opportunit\u00e0. \u00c8 stato l'ultimo presidente regionale de La Margherita fino alla nascita del Partito Democratico in Toscana.\nDal 2010 al 2014 \u00e8 stato responsabile regionale per legalit\u00e0 e sicurezza del PD toscano, con questo ruolo dal febbraio al maggio del 2012 ha diretto la Scuola di Legalit\u00e0 per dirigenti e amministratori del PD. Nel dicembre di quello stesso anno ha partecipato alle primarie per i parlamentari del Partito Democratico per Pisa e Provincia ottenendo 2784 voti. Alle elezioni politiche del 24 e 25 febbraio 2013 \u00e8 stato eletto nelle liste del PD alla Camera dei Deputati nella XVII legislatura ed \u00e8 membro della Commissione Affari Sociali e della Commissione Parlamentare per la Semplificazione. Nel febbraio del 2016 \u00e8 stato eletto Presidente della Commissione parlamentare di inchiesta sul sistema di accoglienza e identificazione dei migranti. Relatore della Legge 24/2017 \u201cDisposizioni in materia di sicurezza delle cure e della persona assistita, nonch\u00e9 in materia di responsabilit\u00e0 professionale degli esercenti le professioni sanitarie\u201d, approvata dal Parlamento in via definitiva il 28 febbraio 2017.\nNel luglio del 2017 \u00e8 stato nominato capo dipartimento sanit\u00e0 del PD. Ha concluso la sua esperienza come parlamentare il 24 marzo 2018 ma continua la sua attivit\u00e0 politica nel Partito Democratico."}
{"id": "4505440", "revid": "1373765", "url": "https://it.wikipedia.org/wiki?curid=4505440", "title": "Luca Lotti", "text": "\u00c8 stato Sottosegretario di Stato alla Presidenza del Consiglio dei ministri con delega all'informazione e all'editoria dal 28 febbraio 2014 12 dicembre 2016 nel governo Renzi e segretario del comitato interministeriale per la programmazione economica dal 28 febbraio 2014 al 1\u00ba giugno 2018 nei governi Renzi e Gentiloni.\nBiografia.\nSi \u00e8 diplomato al liceo scientifico \"Pontormo\" di Empoli nel 2001, e si \u00e8 laureato in scienze dell'amministrazione presso l'Istituto Cesare Alfieri dell'Universit\u00e0 degli Studi di Firenze, con una tesi in \u201cE\u2010government sui rapporti tra pubblica amministrazione e cittadino\u201d nel 2006.\nMembro di Azione Cattolica, allenatore di una squadra di calcio di bambini con un passato da giocatore sui campi dell'Eccellenza, dal 2004 fino al 2014 per due mandati \u00e8 stato consigliere comunale di Montelupo Fiorentino, dove risiede, eletto nelle file de \"La Margherita\" di Francesco Rutelli.\nAmicizia con Matteo Renzi.\nA dicembre del 2005, il sindaco di Montelupo Fiorentino gli presenta l'allora Presidente della Provincia di Firenze Matteo Renzi, accompagnandolo poi alla Fiera della ceramica. Due giorni dopo Renzi lo chiama, offrendogli di lavorare nel suo staff e Lotti decide di accettare, nonostante abbia ricevuto un'offerta di lavoro da una banca toscana. Per sei mesi si \"fa le ossa\" a Bruxelles con l'europarlamentare, nonch\u00e9 collega di partito, Lapo Pistelli, e dal 17 luglio 2006 entra nello staff di Renzi, che a ottobre lo nomina capo dello stesso staff.\nNel 2009, dopo l'elezione di Renzi a sindaco di Firenze, segue Renzi al Comune di Firenze, diventando suo Capo di Gabinetto e responsabile della segreteria; si sposa con Cristina Mordini, ex dipendente comunale di sei anni pi\u00f9 grande di lui e all'epoca impiegata proprio presso la segreteria del primo cittadino, diventando poi padre di Gherardo.\nNel 2012 coordina la campagna elettorale di Renzi per le primarie della coalizione di centro-sinistra \"Italia. Bene Comune\", che in quest'occasione non riuscir\u00e0 a vincere e verranno vinte da Pier Luigi Bersani.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione Toscana per il Partito Democratico, diventando l'uomo di fiducia di Renzi e guida della corrente dei \"renziani\" in Parlamento.\nIl 5 giugno 2013 viene scelto come responsabile nazionale degli enti locali del Partito Democratico nella nuova segreteria nazionale guidata dal \"reggente\" Guglielmo Epifani. Il successivo 9 dicembre diventa membro della segreteria nazionale del Partito Democratico, con a capo il nuovo segretario nazionale Renzi, con il ruolo di responsabile nazionale dell'organizzazione e coordinatore nazionale della segreteria.\nSottosegretario alla Presidenza del Consiglio.\nIl 28 febbraio 2014 viene nominato dal Consiglio dei Ministri Sottosegretario di Stato alla Presidenza del Consiglio dei ministri con delega all'informazione e comunicazione del Governo e all'editoria nel governo Renzi, venendo anche nominato segretario del Comitato interministeriale per la programmazione economica (CIPE), da cui passano i principali progetti infrastrutturali dell'Italia, e responsabile della commemorazioni del centenario della prima guerra mondiale.\nNel corso della presidenza di Renzi figura come membro del cosiddetto \"Giglio magico\", gruppo ristretto di persone di fiducia che attorniavano Renzi.\nMinistro per lo sport.\nIl 12 dicembre 2016 giura nelle mani del Presidente della Repubblica Sergio Mattarella come ministro per lo sport nel nuovo governo presieduto da Paolo Gentiloni. La scelta di istituire di nuovo il ministero dello Sport, e soprattutto la sua nomina \u00e8 stata accolta con grande entusiasmo dalle federazioni sportive come CONI, FIGC e molte altre.\nIl 15 marzo 2017 il Senato della Repubblica respinge con 52 s\u00ec, 161 no e 2 astenuti una mozione di sfiducia nei suoi confronti, presentata dal Movimento 5 Stelle per il suo coinvolgimento in un'inchiesta su appalti Consip.\nIn vista delle politiche del 2018, viene ricandidato per la Camera dei deputati, nel collegio uninominale di Empoli, per la coalizione di centro-sinistra in quota PD, e viene eletto con il 40,49% dei voti contro il candidato del centrodestra Sonia Ciraolo (in quota Lega) e del Movimento 5 Stelle Renato Scalia.\nScandalo Palamara e autosospensione dal PD.\nIn vista delle primarie del PD del 2019, Lotti sostiene la candidatura a segretario di Maurizio Martina, candidato considerato non \"filo-renziano\".\nIl 14 giugno 2019, in seguito al suo coinvolgimento nello scandalo all'interno del CSM riguardante l'inchiesta per corruzione su Luca Palamara (presidente dell'Associazione Nazionale Magistrati dal 2008 al 2012) sulle procure, si autosospende dal Partito Democratico.\nIl 16 gennaio 2022 annuncia di tornare a prendere parte alle iniziative del PD, ponendo fine alla sua autosospensione.\nProcedimenti giudiziari.\nInchiesta su appalti Consip.\nA dicembre 2016 Lotti risulta indagato per favoreggiamento e rivelazione di segreto istruttorio in un'inchiesta su appalti Consip condotta dai PM di Napoli. Il 15 marzo 2017 il Senato respinge una mozione di sfiducia presentata dal Movimento 5 Stelle nei suoi confronti per questa circostanza.\nIn ottobre 2018 il GIP richiede il rinvio a giudizio di Lotti per favoreggiamento e in ottobre 2019 viene rinviato a giudizio.\nNel luglio 2020, Lotti viene rinviato a giudizio, assieme al generale dei Carabinieri Emanuele Saltalamacchia, anche per il reato di rivelazione di segreto d'ufficio e il 13 ottobre 2020 inizia il processo. Nella stessa data viene a crearsi un unico procedimento penale che riunisce anche il precedente filone relativo al favoreggiamento.\nNomine dei procuratori della Repubblica.\nSecondo la procura di Perugia, nel maggio 2019 si sarebbero svolti numerosi incontri tra Luca Palamara, magistrato membro del CSM poi dimessosi in seguito a un'indagine per corruzione, e i deputati del Partito Democratico Cosimo Ferri e Lotti stesso per discutere la nomina del capo della procura di Roma, la quale ha chiesto il processo per Lotti.\nFinanziamento illecito continuato.\nIl 7 novembre 2020 viene iscritto nel registro degli indagati presso la Procura di Firenze con l\u2019accusa di finanziamento illecito attraverso la Fondazione Open insieme a Matteo Renzi, Maria Elena Boschi, l\u2019avvocato Alberto Bianchi e l\u2019imprenditore Marco Carrai, tutti membri del cosiddetto \"\u201cGiglio Magico\u201c\" renziano. A loro viene contestato il finanziamento illecito continuato \"\u201cperch\u00e9 in concorso tra loro, in esecuzione di un medesimo disegno criminoso (\u2026) Bianchi, Carrai, Lotti e Boschi in quanto membri del consiglio direttivo della Fondazione Open riferibile a Renzi Matteo (e da lui diretta), articolazione politico- organizzativa del Partito Democratico (corrente renziana), ricevevano in violazione della normativa citata i seguenti contributi di denaro che i finanziatori consegnavano alla Fondazione Open: circa 670.000 euro nel 2012, 700.000 nel 2013, 1,1 milioni nel 2014, 450.000 nel 2015, 2,1 milioni nel 2016, 1 milione nel 2017 e 1,1 milioni nel 2018\u201d\".&lt;br&gt;\nIl 9 febbraio 2022 la Procura di Firenze chiede il rinvio a giudizio di Luca Lotti e altre 10 persone per l\u2019inchiesta sulle presunte irregolarit\u00e0 nei finanziamenti alla Fondazione Open."}
{"id": "4505443", "revid": "4711", "url": "https://it.wikipedia.org/wiki?curid=4505443", "title": "Nazionale Under-21 di pallacanestro della Croazia", "text": ""}
{"id": "4505444", "revid": "120507824", "url": "https://it.wikipedia.org/wiki?curid=4505444", "title": "Dario Parrini", "text": "Biografia.\nNel febbraio 1998 si \u00e8 laureato in scienze politiche presso la Facolt\u00e0 Cesare Alfieri dell'Universit\u00e0 degli Studi di Firenze, con una tesi sul ruolo di Alcide De Gasperi nella politica italiana dei primi anni '50. \nSposato con Gaia e ha due figlie: Bianca e Margherita, \u00e8 un giornalista pubblicista, \u00e8 stato collaboratore di diverse testate dal 1995 al 2000. Dal 2001 al 2004 ha lavorato come buyer per Coop Italia.\n\u00c8 Presidente di \u00abLibert\u00e0Eguale Toscana\u00bb dal febbraio 2012.\nCarriera politica.\nAl comune di Vinci.\nIscritto al Partito Democratico della Sinistra nel 1992, dopo la svolta della Bolognina di Achille Occhetto, nel 1998 aderisce alla svolta di Massimo D'Alema ai Democratici di Sinistra. Dal 2007 \u00e8 iscritto al Partito Democratico.\n\u00c8 stato segretario comunale dei Democratici di Sinistra della sua citt\u00e0 natale dal 1999 al 2004, assessore allo sviluppo economico nel comune di Vinci dal 2003 al 2004 ed eletto Sindaco di Vinci dal 14 giugno del 2004 fino all'11 marzo 2013, quando decade dall'incarico in seguito alla proclamazione della sua elezione a deputato.\nAlle elezioni primarie di Italia. Bene Comune del 2012 ha sostenuto la candidatura di Matteo Renzi a leader della coalizione di centro-sinistra \"Italia. Bene Comune\".\nSi \u00e8 classificato al primo posto nelle elezioni primarie tenutesi il 30 dicembre 2012 nella zona Empolese Valdelsa per la scelta dei candidati al Parlamento del Partito Democratico in vista delle elezioni politiche del 2013.\nElezione a parlamentare.\nCandidato alle elezioni politiche del 2013 per il Partito Democratico, nella circoscrizione Toscana per la Camera dei deputati, viene eletto deputato della XVII legislatura della Repubblica Italiana.\nNel corso della XVII legislatura alla Camera, \u00e8 stato membro della V Commissione Bilancio, Tesoro e Programmazione.\nNel novembre 2013, per i tipi di Edizioni Dlm Europa, ha pubblicato il volume \u00abUn'agenda per Renzi\u00bb scritto con Giorgio Tonini, Enrico Morando e Antonio Funiciello.\nSostiene Matteo Renzi nelle primarie dell'8 dicembre 2013 per l'elezione del segretario nazionale del Partito Democratico.\nL'11 dicembre 2013 \u00e8 stato eletto dal gruppo parlamentare del PD alla Camera a far parte dell'Assemblea Nazionale del Partito Democratico.\nIl 16 febbraio 2014 viene eletto Segretario Regionale del Partito Democratico Toscana, come candidato unitario, ed entra a far parte della Direzione Nazionale del Partito Democratico.\n Nel 2014 ha partecipato all'elaborazione della nuova legge elettorale della Regione Toscana, ad introdurre il ballottaggio eventuale fra i due candidati a Presidente di Regione pi\u00f9 votati.\nIl 17 marzo 2016 \u00e8 chiamato a far parte del Comitato Scientifico della Fondazione Eyu, coordinato da Filippo Taddei.\n\u00c8 tra gli autori del volume \u00abA cose fatte\u00bb curato da Edoardo Fanucci e uscito nel gennaio 2018 da Rubbettino con una prefazione di Matteo Renzi.\nAlle elezioni politiche del 4 marzo 2018 viene candidato nel collegio uninominale di Sesto Fiorentino (Empolese Valdelsa, Piana Fiorentina, Mugello, Valdisieve e Valdarno, Chianti, Quarrata, Loro Ciuffenna e Castelfranco Piandisc\u00f2) per il Senato della Repubblica, per la coalizione di centro-sinistra in quota PD, e viene eletto senatore con il 40,73% dei voti contro il candidato del centro-destra, in quota Forza Italia, Stefania Scarpati (25,80%) e il Movimento 5 Stelle Fabio Zita.\nIl 17 marzo 2018 si \u00e8 dimesso dalla carica di Segretario del Partito Democratico della Toscana. Il successivo 20 giugno \u00e8 stato eletto Capogruppo del PD nella Commissione Affari Costituzionali del Senato.\nIl 13 marzo 2019 \u00e8 stato designato dal gruppo parlamentare del Partito Democratico al Senato a far parte dell'Assemblea Nazionale del Partito Democratico.\nIl 17 marzo 2019 \u00e8 stato eletto membro della Direzione Nazionale del Partito Democratico.\nIl 5 febbraio 2020 \u00e8 stato eletto segretario della Commissione Affari Costituzionali del Senato. Il 29 luglio dello stesso anno \u00e8 stato eletto Presidente della Commissione Affari Costituzionali del Senato."}
{"id": "4505445", "revid": "4711", "url": "https://it.wikipedia.org/wiki?curid=4505445", "title": "Nazionale Under-21 di pallacanestro della Spagna", "text": ""}
{"id": "4505446", "revid": "4711", "url": "https://it.wikipedia.org/wiki?curid=4505446", "title": "Nazionale Under-21 di pallacanestro della Slovenia", "text": ""}
{"id": "4505447", "revid": "744595", "url": "https://it.wikipedia.org/wiki?curid=4505447", "title": "Acido fluorosulfonico", "text": ""}
{"id": "4505450", "revid": "4711", "url": "https://it.wikipedia.org/wiki?curid=4505450", "title": "Nazionale Under-21 di pallacanestro d'Israele", "text": ""}
{"id": "4505452", "revid": "767487", "url": "https://it.wikipedia.org/wiki?curid=4505452", "title": "Andrea Rigoni", "text": "Biografia.\nLaureato in Economia e Commercio, Dottore Commercialista e Revisore Legale. Iscritto all'Ordine dei Giornalisti Pubblicisti della Toscana dal 1985. \u00c8 stato direttore responsabile della rivista \"Politica di Presenza Sociale\".\nSi iscrive giovanissimo alla Democrazia Cristiana.\nNel 1984 entra nella Direzione Nazionale del Movimento Giovanile della Democrazia Cristiana, responsabile nazionale del Dipartimento Attivit\u00e0 di Massa e coordinatore del GIO'1 a Bergamo nel 1985 e del GIO'BOAT nel 1986.\nAlle elezioni politiche del 1987, \u00e8 candidato dalla Democrazia Cristiana, in quota giovani, all'et\u00e0 di 27 anni, nella lista per la Camera dei Deputati del Collegio XV (Massa Carrara, Pisa, Livorno e Lucca).\nAderisce al Partito Popolare Italiano.\nNel 1994 viene eletto Segretario comunale della citt\u00e0 di Massa, del Partito Popolare Italiano.\nNel 1996 viene eletto Segretario provinciale di Massa Carrara del Partito Popolare Italiano, confermato nel Congresso del 2000.\nNel 1998 viene eletto componente della Direzione nazionale del Partito Popolare Italiano.\nNel 2000 viene eletto Presidente del Partito Popolare Italiano della Regione Toscana.\nAderisce alla Margherita- Democrazia e Libert\u00e0.\nEletto nella Direzione nazionale della Margherita-DL.\nNel 2001 viene eletto Senatore della Repubblica nella XIV legislatura nelle file dell'Ulivo per Rutelli vincendo il Collegio 8 Toscana (Massa-Carrara- Versilia) con il 43,7%: \u00e8 stato capogruppo della Margherita -DL-L'Ulivo nella 3\u00aa Commissione Permanente (Esteri e Emigrazione), componente della Commissione parlamentare d'inchiesta sulle cause dell'occultazione dei fascicoli relativi a crimini nazifascisti (c.d. \"armadio della vergogna\"), Segretario della Delegazione parlamentare italiana al Consiglio d'Europa e componente effettivo della Delegazione Italiana dell'Unione Europeo Occidentale (UEO).\nNel 2006 viene eletto Deputato alla Camera dei Deputati nelle file dell'Ulivo nella circoscrizione XII Toscana: nella XV legislatura \u00e8 stato eletto componente della 3\u00aa Commissione Permanente Affari Esteri e Comunitari, \u00e8 stato eletto Presidente della Delegazione Italiana al Consiglio d'Europa e componente effettivo della Delegazione parlamentare Italiana dell'Unione Europeo Occidentale (UEO).\nA settembre 2006 a Strasburgo viene eletto vice presidente dell'Assemblea del Consiglio d'Europa.\nAderisce al Partito Democratico di Veltroni.\nNel 2008 \u00e8 eletto I Segretario del Partito di Massa Carrara, confermato nel Congresso del 2010. Nel 2008 \u00e8 eletto nella Direzione nazionale del Partito Democratico.\nNel 2008 viene nuovamente confermato Deputato nelle file del Partito Democratico nella circoscrizione XII Toscana, nella XVI legislatura: \u00e8 membro della 3^Commissione Permanente Affari Esteri e Comunitari e della 4\u00aa Commissione permanente Difesa e viene eletto vice Presidente della Delegazione Parlamentare Italiana al Consiglio d'Europa e nominato componente effettivo della Delegazione parlamentare Italiana dell'Unione Europeo Occidentale (UEO).\n\u00c8 confermato nella Direzione nazionale del Partito Democratico con Bersani segretario.\nAl termine della legislatura, partecipa alle Primarie per i candidati parlamentari del Partito Democratico e le vince con 5.466 preferenze (79,11%); l'ottimo risultato conseguito gli consente di essere rieletto Deputato nelle file del Partito Democratico nelle elezioni politiche del 2013 nella circoscrizione XII Toscana: nella XVII legislatura \u00e8 componente della 3^Commissione Permanente Affari Esteri e Comunitari e viene rieletto componente effettivo della Delegazione parlamentare italiana al Consiglio d'Europa."}
{"id": "4505453", "revid": "136801", "url": "https://it.wikipedia.org/wiki?curid=4505453", "title": "Hampstead WCT 1974 - Singolare", "text": ""}
{"id": "4505454", "revid": "767487", "url": "https://it.wikipedia.org/wiki?curid=4505454", "title": "Il dominatore di Chicago", "text": "Il dominatore di Chicago (\"Party Girl\") \u00e8 un film del 1958 diretto da Nicholas Ray.\n\u00c8 un film drammatico a sfondo noir statunitense con Robert Taylor, Cyd Charisse e Lee J. Cobb. \u00c8 una storia di gangster, con elementi romantici, ambientata nella Chicago del 1933, tra nightclub, ballerine e sparatorie.\nTrama.\nThomas Farrell \u00e8 il talentuoso avvocato del gangster Rico Angelo, fino al giorno in cui incontra una sua dipendente, la ballerina Vicky Gaye, di cui si innamora follemente.\nProduzione.\nIl film, diretto da Nicholas Ray su una sceneggiatura di George Wells con il soggetto di Leo Katcher, fu prodotto da Joe Pasternak per la Metro-Goldwyn-Mayer e la Euterpe e girato da fine marzo al 19 giugno 1958.\nDistribuzione.\nIl film fu distribuito con il titolo \"Party Girl\" negli Stati Uniti dal 28 ottobre 1958 dalla Metro-Goldwyn-Mayer.\nAltre distribuzioni:\nCritica.\nSecondo il Morandini il film \u00e8 \"insolito per la sua mistura tra l'universo figurativo del gangster movie e quello del musical\". Maltin segnala inoltre la scena della \"carneficina finale\" e l'interpretazione della Charisse. Secondo Leonard Maltin \"il trattamento elegante di Ray ha fatto guadagnare a questo film un seguito di cultori\". Anche Maltin segnala i numeri \"roventi\" della Charisse.\nPromozione.\nLa tagline \u00e8: \"ROUGH AND READY! THE TRUTH ABOUT THE 'MODELS,' 'ACTRESSES' AND 'DANCERS' WHO PLAY WITH FIRE...AND OFTEN GET BURNED! \"."}
{"id": "4505455", "revid": "436907", "url": "https://it.wikipedia.org/wiki?curid=4505455", "title": "Dead End Kings", "text": "Dead End Kings \u00e8 il nono album in studio del gruppo musicale svedese Katatonia, pubblicato il 27 agosto 2012 dalla Peaceville Records.\nDescrizione.\nPrimo album registrato con il chitarrista Per Eriksson e il bassista Niklas Sandin, subentrati ai fratelli Fredrik e Mattias Norrman al termine del 2009, \"Dead Ends Kings\" si caratterizza per una maggiore direzione verso sonorit\u00e0 progressive metal, con diversi brani che presentano le tipiche strutture del genere. Tuttavia viene concesso anche un largo spazio alla melodia e a sezioni pi\u00f9 soft, tra cui la seconda traccia \"The One You Are Looking for Is Not Here\", che ha visto la partecipazione vocale di Silje Wergeland dei The Gathering.\nProprio riguardo all'aspetto musicale il chitarrista Anders Nystr\u00f6m ha evidenziato come il disco esplori nuovi generi musicali pur mantenendo le sonorit\u00e0 tipiche del gruppo: \nDal punto di vista dei testi e del tema principale che ricorrono tra gli undici brani dell'album, il cantante Jonas Renkse ha spiegato che essi riguardano i corridoi della nostra mente da cui non c'\u00e8 alcuna via di ritorno."}
{"id": "4505456", "revid": "136801", "url": "https://it.wikipedia.org/wiki?curid=4505456", "title": "Hampstead WCT 1974 - Doppio", "text": ""}
{"id": "4505458", "revid": "122405005", "url": "https://it.wikipedia.org/wiki?curid=4505458", "title": "Luca Sani", "text": "Biografia.\nAttivit\u00e0 politica.\nEntra in politica nel 1985 come consigliere comunale a Massa Marittima, sua citt\u00e0 natale dov'\u00e8 stato eletto sindaco nel 1995, rimanendo in carica per due mandati fino al 2004.\n\u00c8 stato dal 2001 al 2008 segretario provinciale di Grosseto prima per i Democratici di Sinistra, poi per il Partito Democratico, aderendovi nel 2007.\nElezione a deputato.\nAlle elezioni politiche del 2008 viene eletto deputato della XVI legislatura nella circoscrizione Toscana tra le liste del Partito Democratico.\nAlle elezioni politiche del 2013 viene rieletto deputato della XVII legislatura, venendo eletto il 7 maggio 2013 presidente della 13\u00aa Commissione permanente (Agricoltura) della Camera dei Deputati.\nNel 2018 \u00e8 ricandidato alla Camera, posizionandosi primo tra i non eletti in Toscana. Il 30 settembre 2020, in seguito alla nomina di Antonello Giacomelli a commissario dell'Agcom che prevede incompatibilit\u00e0 di carica con il ruolo di parlamentare, Sani rientra alla Camera dei Deputati per la lista del Partito Democratico."}
{"id": "4505459", "revid": "4711", "url": "https://it.wikipedia.org/wiki?curid=4505459", "title": "Nazionale Under-21 di pallacanestro della Lituania", "text": ""}
{"id": "4505460", "revid": "136801", "url": "https://it.wikipedia.org/wiki?curid=4505460", "title": "Hampstead WCT 1974", "text": ""}
{"id": "4505461", "revid": "4711", "url": "https://it.wikipedia.org/wiki?curid=4505461", "title": "Nazionale Under-21 di pallacanestro della Grecia", "text": ""}
{"id": "4505462", "revid": "767487", "url": "https://it.wikipedia.org/wiki?curid=4505462", "title": "Maria Grazia Rocchi", "text": "Biografia.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XII Toscana per il Partito Democratico."}
{"id": "4505465", "revid": "282094", "url": "https://it.wikipedia.org/wiki?curid=4505465", "title": "Evgenija Figner", "text": ""}
{"id": "4505467", "revid": "136801", "url": "https://it.wikipedia.org/wiki?curid=4505467", "title": "Hampstead WCT", "text": ""}
{"id": "4505469", "revid": "2039709", "url": "https://it.wikipedia.org/wiki?curid=4505469", "title": "Marco Baldassarre", "text": "Biografia.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Movimento 5 Stelle.\nIl 26 gennaio 2015 ha annunciato assieme ad altri 8 deputati e 1 senatore la fuoriuscita dal Movimento 5 Stelle andando a formare il nuovo gruppo parlamentare Alternativa Libera."}
{"id": "4505472", "revid": "110157", "url": "https://it.wikipedia.org/wiki?curid=4505472", "title": "Divizia A1 2012-2013 (pallavolo femminile)", "text": "La Divizia A1 2012-2013 si \u00e8 svolta dal 6 ottobre 2012 al 15 aprile 2013: al torneo hanno partecipato 12 squadre di club rumene e la vittoria finale \u00e8 andata per la seconda volta al Clubul Sportiv \u0218tiin\u021ba Bac\u0103u.\nRegolamento.\nAl torneo hanno partecipato 12 squadre, scese poi durante il corso del campionato a 11 a seguito del ritiro del SCM Pite\u015fti, con il conseguente annullamento di tutte le gare disputate dal club ritirato: nella prima fase, le squadre si sono affrontante in un girone all'italiana, con gare di andata e di ritorno; al termine della regular season, le prime otto classificate hanno acceduto ai play-off scudetto, strutturati in quarti di finale, semifinali e finali per il primo e terzo posto, mentre la decima e l'undicesima classificata hanno acceduto ai play-out, dove la perdente \u00e8 retrocessa in Divizia A2. Inoltre le squadre sconfitte ai quarti di finale dei play-off scudetto, hanno acceduto ai play-off per il quinto e settimo posto."}
{"id": "4505473", "revid": "1647404", "url": "https://it.wikipedia.org/wiki?curid=4505473", "title": "Party Girl", "text": ""}
{"id": "4505474", "revid": "965226", "url": "https://it.wikipedia.org/wiki?curid=4505474", "title": "Alfonso Bonafede", "text": "Biografia.\nNato a Mazara del Vallo (TP), vive a Firenze, dove svolge la professione di avvocato civilista.\nDopo essere cresciuto nella citt\u00e0 natale, si trasferisce, nel 1995, a Firenze per frequentare la facolt\u00e0 di giurisprudenza dell'Universit\u00e0 di Firenze, dove si laurea con 105/110. Nel 2006 consegue il dottorato di ricerca presso la facolt\u00e0 di giurisprudenza dell'Universit\u00e0 di Pisa.\nDal 2006, \u00e8 avvocato presso il tribunale di Firenze.\nIl 3 settembre 2021 si \u00e8 sposato con Valeria Pegazzano Ferrando presso la villa medicea di Monte Senario.\nPolitica.\nNel 2006 entra a far parte del gruppo degli \"Amici di Beppe Grillo\" del \"Meet-up\" di Firenze. \u00c8 stato candidato alle elezioni amministrative del 2009 per il M5S come sindaco di Firenze e ha ottenuto l'1,8%.\n\u00c8 stato candidato come capolista alla Camera per il Movimento 5 Stelle nella circoscrizione Toscana come \"pi\u00f9 votato\" alle parlamentarie \"on line\" del Movimento con 227 voti su un totale di 1300 in tutta la Toscana. Alle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Movimento 5 Stelle.\nPer tutta la XVII legislatura ricopre il ruolo di Vicepresidente della Commissione Giustizia della Camera dei Deputati. \u00c8 inoltre per tutta la legislatura uno dei 5 \"giudici\" membri effettivi del Collegio d'Appello interno alla Camera (Autodichia).\nAppena eletto, scrive e deposita una proposta di legge che estende la possibilit\u00e0 di adire a un'azione collettiva e che viene approvata dalla Camera il 3 giugno 2015. Nel 2013, \u00e8 primo firmatario della proposta di legge sul c.d. \"divorzio breve\", poi confluita nella legge approvata dal Parlamento nel 2015 (L. n. 55/2015).\nNel 2016, Luigi Di Maio, responsabile degli enti locali del M5S, crea il gruppo di coordinamento e supporto dei comuni governati dal partito, composto (oltre allo stesso Di Maio) da Bonafede, Fraccaro e Cancelleri (sud e Sicilia). Dal mese di dicembre 2016, Alfonso Bonafede e Riccardo Fraccaro si occupano anche di dare supporto al Comune di Roma.\nAlle politiche del 2018 \u00e8 candidato alla Camera nel collegio uninominale Toscana - 01 venendo superato dal candidato di centro-sinistra Gabriele Toccafondi e da quello di centro-destra Giorgianni. Viene eletto nel collegio plurinominale Toscana - 03.\n\u00c8 lui che presenta Giuseppe Conte ai vertici del Movimento 5 stelle, dopo averlo conosciuto durante il periodo dell\u2019Universit\u00e0 a Firenze. \u00c8 Bonafede, inoltre, a curare la parte relativa alla Giustizia del programma di governo del M5s.\nCon la formazione del Governo Conte I \u00e8 nominato ministro della Giustizia, incarico che ricopre anche nel Governo Conte II.\nDopo la scelta di Luigi Di Maio di lasciare l\u2019incarico di capo politico del Movimento, Bonafede, il 28 gennaio 2020, viene eletto per acclamazione dai ministri, viceministri e sottosegretari capo delegazione del Movimento 5 Stelle al governo. \nCon l\u2019assunzione di quest\u2019incarico \u00e8 lui che rappresenta il M5s al Governo partecipando ai vertici insieme al presidente del Consiglio e ai rappresentanti delle altre forze politiche che compongono la maggioranza.\nAttivit\u00e0 di Governo.\nDurante il mandato ministeriale, come primo provvedimento si occupa di scrivere la legge di riforma per il contrasto alla corruzione, la cosiddetta Legge Spazzacorrotti. Il provvedimento, che reca modifiche in tema di inasprimento delle pene, di potenziamento dei mezzi d\u2019indagine (intercettazioni, captatori informatici e agente sotto copertura), di misure interdittive per i condannati (c.d. \"Daspo\", ovvero l'incapacit\u00e0 a vita di contrattare con la pubblica amministrazione) e di incentivi alla collaborazione con l'autorit\u00e0 giudiziaria, viene approvato in via definitiva dal Parlamento il 18 dicembre 2018.\nLa legge reca anche la modifica della disciplina della prescrizione, introducendo la sospensione dopo la sentenza di primo grado. Tale norma \u00e8 entrata definitivamente in vigore il primo gennaio 2020.\nNei primi mesi dall'insediamento si dedica, inoltre, alla stesura, insieme al ministro della Pubblica Amministrazione, Giulia Bongiorno, del disegno di legge \"Codice Rosso\" per il contrasto alla violenza sulle donne e sui minori. \nIl testo, a prima firma Bonafede, viene approvato dalla Camera, il 3 aprile 2019, con 380 voti a favore, nessun contrario e 92 astensioni. Il testo viene approvato definitivamente dal Senato il 17 luglio 2019 con 197 voti a favore, 47 astensioni e nessun voto contrario. Il provvedimento entra in vigore il 9 agosto.\nLavora, infine, alla scrittura dei testi di riforma dei riti processuali penale e civile. Il Consiglio dei ministri, nella riunione del 5 dicembre 2019 ha approvato un disegno di legge di delega al Governo per l\u2019efficienza del processo civile e per la revisione della disciplina degli strumenti di risoluzione alternativa delle controversie presentato dal Guardasigilli Bonafede.\nIl 13 febbraio del 2020 il Consiglio dei Ministri ha dato il via libera al disegno di legge delega sulla riforma del processo penale (Deleghe al Governo per l\u2019efficienza del processo penale e disposizioni per la celere definizione dei procedimenti giudiziari pendenti presso le Corti d\u2019appello) presentato da Bonafede per eliminare i tempi morti nel processo e dare una risposta pi\u00f9 veloce alla domanda di giustizia dei cittadini. Nel testo trova posto anche il c.d. lodo Conte bis che modifica la riforma, introdotta con la legge anticorruzione, della prescrizione, che sostanzialmente reca una disciplina differente tra assolti e condannati. (articolo 14 che incide sull'articolo 159 del codice penale, come risultante dalle modifiche apportate con l'articolo 1 della legge 9 gennaio 2019, n. 3). Allo stato attuale il testo \u00e8 depositato alla Camera.\nIl 27 febbraio 2020, la Camera dei Deputati, con 246 s\u00ec e 169 contrari, approva in via definitiva il Decreto-Legge in materia di intercettazioni \"Modifiche urgenti alla disciplina delle intercettazioni di conversazioni o comunicazioni. Il provvedimento ha convertito in legge il Decreto-legge n. 161/2019, che modificava sostanzialmente la riforma \u201cOrlando\u201d, cos\u00ec come voluto dal Guardasigilli Bonafede secondo cui \"la riforma approvata potenzia le intercettazioni come strumento di indagine ma nel contempo garantisce una difesa solida della privacy\".\nNel Decreto fiscale 2020 viene approvato, inoltre, l\u2019inasprimento del carcere per i grandi evasori: misure per rendere pi\u00f9 severe le pene per i reati di omessa e fraudolenta dichiarazione, l\u2019abbassamento della soglia evasa che scattare la punibilit\u00e0 e la confisca sproporzione dei beni, come avviene per i reati di matrice mafiosa.\nIn materia di giustizia, durante il suo mandato ministeriale vengono, inoltre, approvate la legge che estende la possibilit\u00e0 di intraprendere azioni legali collettive (class action) - Disposizioni in materia di azione di classe, prima firmataria la deputata Angela Salafia - e quella che prevede l'inapplicabilit\u00e0 del giudizio abbreviato ai delitti puniti con la pena dell'ergastolo (Legge 12 aprile 2019, n. 33, Inapplicabilita' del giudizio abbreviato ai delitti puniti con la pena dell'ergastolo, primo firmatario deputato Nicola Molteni). \nTra le leggi d\u2019iniziativa parlamentare approvate durante il suo incarico ministeriale, anche quella riguardante la legittima difesa (Legge n. 36/19 del 26 aprile 2019, GU n. 102 del 3 maggio 2019, \"Modifiche al codice penale e altre disposizioni in materia di legittima difesa\u201d, primo firmatario deputato Nicola Molteni). In tema di contrasto alla criminalit\u00e0 organizzata, \u00e8 stata approvata dal Parlamento la legge n. 43 del 21 maggio 2019, che interviene sul delitto di voto di scambio politico-mafioso (Modifica all'articolo 416-ter del codice penale in materia di voto di scambio politico-mafioso, primo firmatario il senatore Mario Giarrusso).\nNel febbraio del 2020 \u00e8 stato, inoltre, approvato dal Consiglio dei ministri il disegno di legge, proposto dal Ministro della giustizia Alfonso Bonafede, e dal Ministro delle Politiche agricole alimentari e forestali, Teresa Bellanova, che riforma i reati in materia agroalimentare, largamente ispirato al testo elaborato dall\u2019Osservatorio Agromafie guidato dall\u2019ex magistrato Gian Carlo Caselli.\nLa cd. Class action o azione collettiva civile per la tutela dei consumatori, pur riformata dal Ministro Bonafede, non ha ancora trovato largo utilizzo in Italia (memore del fatto che quella del dieselgate - iniziata a Venezia nel 2017 - \u00e8 ancora ferma alla prima udienza).\nDal 28 gennaio 2020 \u00e8 il nuovo capodelegazione del M5S al governo, in sostituzione di Luigi Di Maio. \nIl 20 maggio 2020, in Senato, vengono bocciate due mozioni di sfiducia nei suoi confronti: una presentata da Lega, Fratelli d'Italia e Forza Italia e una presentata dalla senatrice Emma Bonino.\nControversie.\nCaso Cesare Battisti.\nNel gennaio 2019 la Camera penale di Roma ha presentato un esposto alla Procura di Roma, al Garante dei detenuti e a quello della \"Privacy\", riguardo al video pubblicato sui \"social network\", dal ministro della giustizia Bonafede, in occasione dell'arresto dell'ex terrorista Cesare Battisti. Il video, realizzato da Bonafede, suscit\u00f2 numerosi commenti negativi. Per il sindacato dei penalisti romani, l'iniziativa violerebbe l'articolo 114 del codice di procedura che vieta la \"pubblicazione dell'immagine di persona privata della libert\u00e0 personale ripresa mentre la stessa si trova sottoposta all'uso di manette ai polsi ovvero ad altro mezzo di coercizione fisica\" e l'art 42 bis dell'ordinamento penitenziario che prevede che \"nelle traduzioni sono adottate le opportune cautele per proteggere i soggetti tradotti dalla curiosit\u00e0 del pubblico e da ogni specie di pubblicit\u00e0\". Per questa vicenda nel febbraio 2019 viene indagato per abuso d'ufficio insieme al Ministro dell'Interno Matteo Salvini in ragione della mancata tutela della dignit\u00e0 della persona arrestata. La procura di Roma ha tuttavia chiesto l'archiviazione del procedimento per la mancanza dei requisiti del dolo e del vantaggio patrimoniale.\nIl capo del gabinetto del Ministro e le nomine in magistratura.\nDall'inchiesta giudiziaria su Luca Palamara, relativa alle nomine nella Giustizia, sono emersi frequenti contatti tra Palamara e Fulvio Baldi, capo di gabinetto del Ministro della Giustizia. Fulvio Baldi si \u00e8 dimesso dal suo ruolo il 14 maggio 2020.\nCaso Basentini - Di Matteo.\nIl magistrato Francesco Basentini viene nominato a capo del Dipartimento dell'amministrazione penitenziaria il 27 giugno 2018, dal Consiglio dei Ministri su proposta del Ministro Bonafede. Basentini si dimette dal suo ruolo il 30 aprile 2020 in seguito alle \"scarcerazioni facili\" per il Covid-19. In seguito alle dimissioni di Basentini emerge che nella nomina del capo del DAP, Basentini era stato preferito al magistrato antimafia Nino Di Matteo.\nSecondo fonti giornalistiche, sulla nomina di Basentini al DAP avrebbe influito la conoscenza con Leonardo Pucci, vicecapo del gabinetto del Ministro della Giustizia, e amico dai tempi dell'universit\u00e0 di Bonafede. Pucci e Basentini si erano conosciuti alla Procura di Potenza nel 2014, dove lavoravano entrambi. Inoltre, Fulvio Baldi, capo di gabinetto del Ministero, Leonardo Pucci e Francesco Basentini sono tutti appartenenti o riconducibili alla corrente moderata, che allora era di maggioranza nel CSM, Unit\u00e0 per la Costituzione. Ad Unicost apparteneva anche Luca Palamara.\nIl Ministro Bonafede ha dichiarato di aver scelto Basentini per il DAP in base al suo curriculum, e di aver proposto a Di Matteo la direzione degli Affari penali in quanto aveva in mente una \"riorganizzazione del Ministero\", che avrebbe permesso a Di Matteo di lavorare in un ruolo molto importante. Di Matteo rifiut\u00f2 la nomina agli Affari penali in quanto nel DAP avrebbe potuto continuare con maggiore efficacia la sua lotta contro la mafia, perch\u00e9, come ha spiegato in audizione nella Commissione parlamentare antimafia del 18 giugno, nella sua esperienza di magistrato aveva avuto modo di rendersi conto di quanto fosse importante la gestione delle carceri, del 41 bis e dell'alta sicurezza, per la lotta alla mafia. Bonafede ha espresso, sia privatamente che pubblicamente, il proprio rammarico per il rifiuto di Di Matteo. Il caso rimane controverso."}
{"id": "4505478", "revid": "92920", "url": "https://it.wikipedia.org/wiki?curid=4505478", "title": "Samuele Segoni", "text": "Biografia.\nDopo essersi laureato in Scienze geologiche presso l'Universit\u00e0 degli Studi di Firenze, ha conseguito il dottorato di ricerca in Scienze della Terra nel marzo 2008 presso la medesima universit\u00e0.\nPrecario della ricerca presso l'Universit\u00e0 di Firenze, \u00e8 cultore della materia in Geografia fisica e morfologica e Geologia applicata.\n\u00c8 membro del comitato di redazione del \"Journal of Geography and Geology\", \"guest editor\" per la rivista \"Natural Hazards and Earth System Sciences\" nel numero speciale \u201cNew developments and applications in early warning, monitoring and remote sensing of landslides\u201d.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Movimento 5 Stelle.\nAlla Camera dei Deputati \u00e8 stato membro dell'VIII commissione (Ambiente, territorio e lavori pubblici), dove si occupa in particolare di rischio idrogeologico. Ha presentato come primo firmatario varie proposte di legge in cui propone soluzioni in cui si punta sulla prevenzione e su una corretta gestione del territorio da parte di privati e di enti territoriali.\nIl 26 gennaio 2015 ha annunciato assieme ad altri 8 deputati e un senatore la fuoriuscita dal Movimento 5 Stelle. Il giorno successivo i 10 parlamentari hanno ufficialmente fatto nascere il nuovo gruppo parlamentare Alternativa Libera."}
{"id": "4505480", "revid": "3115", "url": "https://it.wikipedia.org/wiki?curid=4505480", "title": "Le fiabe di Fata Cri", "text": "Le fiabe di Fata Cri \u00e8 una collana di libri contenente fiabe scritte da Cristina D'Avena e Mariagrazia Bertarini con illustrazioni di Giorgio Di Vita, edita dalla casa editrice Giunti. Ad ogni libro \u00e8 allegato un CD contenente la stessa fiaba cantata dalla stessa D'Avena su una base musicale composta da Giorgio Vanni e Max Longhi."}
{"id": "4505481", "revid": "767487", "url": "https://it.wikipedia.org/wiki?curid=4505481", "title": "Chiara Gagnarli", "text": "Biografia.\nElezione a deputato.\nAlle elezioni politiche del 2013 viene eletta alla Camera dei Deputati, nelle liste del Movimento 5 Stelle nella circoscrizione Toscana.\nAlle elezioni politiche del 2018 viene rieletta deputata."}
{"id": "4505482", "revid": "125632104", "url": "https://it.wikipedia.org/wiki?curid=4505482", "title": "Acido teflico", "text": "L'acido teflico (nome sistematico acido pentafluoroortotellurico) \u00e8 un acido forte del tellurio esavalente (TeVI), di formula HTeOF5 e formula semistrutturale F5Te-OH. La sua base coniugata, lo ione teflato F5TeO\u2013, \u00e8 un anione molto debolmente coordinante e i suoi addotti con forti acidi diLewis, come B(OTeF5)3, Al(OTeF5)3, As(OTeF5)5 o Sb(OTeF5)5 , sono anioni ancora meno coordinanti. In quanto tale, lo ione teflato riveste particolare interesse in questo ambito di ricerca chimica. \nA temperatura ambiente l'acido teflico si presenta come un solido cristallino incolore bassofondente (39,1\u00a0\u00b0C), che bolle a 59,7\u00a0\u00b0C. La struttura molecolare \u00e8 ottaedrica distorta, pu\u00f2 pensarsi derivata da quella dell'esafluoruro tellurico TeF6 (simmetria \"O\"h) per sostituzione di un atomo di fluoro con un gruppo ossidrilico OH. In tal modo la simmetria, ignorando l'atomo di idrogeno, si riduce approssimativamente a \"C\"4v. Il legame Te\u2013O, che misura 187\u00a0pm, \u00e8 leggermente pi\u00f9 corto di quello presente nell'acido ortotellurico Te(OH)6 (191\u00a0pm).\nSintesi e reazioni.\nL'acido teflico pu\u00f2 essere preparato facendo reagire tellurato acido di bario con acido fluorosolforico:\n\u00c8 anche il primo dei prodotti che si formano nell'idrolisi dell'esafluoruro di tellurio:\nL'acido teflico reagisce a bassa temperatura con l'idrogenodifluoruro di tetrafluoroammonio in HF liquido per dare un \"ipofluorito\", F\u2013O\u2013TeF5:\nSimilmente, si pu\u00f2 ottenere Cl\u2013O\u2013TeF5 facendo reagire l'acido teflico con ClF:\nQuesto \u00e8 ottenibile anche usando ClOSO2F al posto di ClF:\nComposti.\nDell'acido teflico esistono svariati sali Mn+(\u2013OTeF5)n e molti esteri del tipo RFTeOF5, detti teflati; altri composti hanno la struttura di anidride, come O(TeF5)2, o di anidride mista, come B(OTeF5)3. Quest'ultima, che \u00e8 un acido di Lewis molto pi\u00f9 forte del trifluoruro di boro, sottoposta a pirolisi, fornisce il composto dimerico (TeF4O)2:\nLa resistenza di questo anione all'ossidazione ha permesso di sintetizzare specie chimiche improbabili come gli anioni esakisteflato di As, Sb e Bi di formula generale [MV(OTeF5)6]\u2013 e anche, attraverso di essi, di ottenere il catione di gas nobile presente nel \"sale\" [Xe(OTeF5)]+[Sb(OTeF5)6]\u2013."}
{"id": "4505484", "revid": "287451", "url": "https://it.wikipedia.org/wiki?curid=4505484", "title": "Alberto Gaviorno", "text": "Carriera.\nCon il Casale disputa 20 gare nel campionato di Prima Divisione 1923-1924."}
{"id": "4505486", "revid": "18323", "url": "https://it.wikipedia.org/wiki?curid=4505486", "title": "Giuseppe Brescia (politico 1983)", "text": "Biografia.\nNato a Bari dove ha prevalentemente vissuto, ha studiato per cinque mesi in Polonia e lavorato per otto mesi in Australia, subito dopo la laurea in Scienze dell'educazione presso l'Universit\u00e0 degli Studi di Bari, nel 2010. Deluso dalla societ\u00e0 australiana \"estremamente consumistica\", torna in Italia e per pochi mesi lavora come educatore professionale.\nDurante gli studi universitari fa il volontario per l'associazione non governativa Emergency.\nAttivit\u00e0 politica.\nAttivit\u00e0 nella XVII legislatura.\nAlle elezioni politiche del 2013 \u00e8 eletto deputato della XVII legislatura della Repubblica Italiana nella circoscrizione XXI Puglia per il Movimento 5 Stelle.\nDal 25 marzo 2014 \u00e8 ufficiosamente capogruppo e portavoce del Movimento 5 Stelle alla Camera dei deputati, subentrando a Federico D'Inc\u00e0 del quale era vicecapogruppo vicario. Riccardo Nuti, precedentemente capogruppo, \u00e8 tuttavia l'unico rimasto formalmente e ufficialmente presidente del gruppo Movimento 5 Stelle per motivi tecnici dovuti all'organizzazione parlamentare.\n\u00c8 stato capogruppo e vicepresidente in quota M5S nella commissione monocamerale d'inchiesta sui centri d'accoglienza per immigrati. Ha preso parte ai lavori della Commissione sul No hate speech. \u00c8 stato membro della commissione Cultura dove si \u00e8 impegnato contro la legge 107/2015 (la cosiddetta \"Buona Scuola\") e per l'abolizione dei finanziamenti pubblici all'editoria.\nAttivit\u00e0 nella XVIII legislatura.\nCapolista alle elezioni politiche del 2018 nel collegio plurinominale Puglia 01, viene rieletto nella XVIII legislatura. Viene nominato prima vicecapogruppo e poi vicecapogruppo vicario nel direttivo del M5S. Da gioved\u00ec 22 giugno 2018 ricopre la carica di Presidente della I commissione Affari Costituzionali.\nAll'inizio del mandato ha espresso con una lettera pubblica netti distinguo nei confronti delle posizioni sull'immigrazione del ministro dell'Interno Matteo Salvini e ha deciso di incontrare ONG e altre realt\u00e0 impegnate nella gestione dei flussi migratori. Vicino alle posizioni di Roberto Fico, ha condiviso l'intervento del Presidente della Camera sul caso Diciotti.\nRelatore alla Camera del decreto Sicurezza, non ha lesinato perplessit\u00e0 in merito alle misure contenute nel provvedimento.\nHa auspicato l\u2019adesione del governo italiano al Global Compact.\nHa presentato una proposta di legge per rendere indipendente l'Unar, l'Ufficio nazionale contro le discriminazioni razziali. Il testo \u00e8 confluito all'interno della proposta di legge che istituisce in Italia la commissione indipendente per la tutela dei diritti umani e contro le discriminazioni. \nHa promosso diverse iniziative per la sperimentazione del voto elettronico in Italia, sulla base delle esperienze in Estonia e Belgio. L'innovazione riguarderebbe il voto all'estero e il voto dei cittadini lontani dal luogo di residenza. Grazie a una sua interrogazione, il governo ha rivelato di aver speso dal 2004 al 2018 circa 60 milioni di euro in agevolazioni di viaggio per gli elettori fuorisede.. Su sua iniziativa, nella manovra 2020 viene stanziato 1 milione di euro per la sperimentazione del voto elettronico. Nel luglio 2021 il Viminale e il dipartimento per l'innovazione tecnologica e digitale adottano le linee guida per la sperimentazione che viene estesa anche a regionali e comunali\nNel maggio 2019 presenta una proposta di legge costituzionale per far votare i 18enni al Senato. La proposta viene approvata in commissione Affari Costituzionali nel giro di poche settimane e a fine luglio 2019 viene approvata a larga maggioranza dall'aula della Camera. A luglio 2021 la riforma viene approvata definitivamente dal Senato.\nFavorevole allo ius culturae, \u00e8 relatore della riforma della legge sulla cittadinanza e della legge sul conflitto d'interessi, su cui nel 2020 presenta un testo unificato.\nNel marzo 2020, durante l'emergenza coronavirus, sostiene che il Parlamento debba riunirsi in videoconferenza con il voto a distanza, per garantire la piena funzionalit\u00e0 e la partecipazione di tutti i parlamentari. Sul tema promuove un dibattito tra favorevoli e contrari, con il Presidente del Parlamento Europeo David Sassoli, Luciano Violante, Stefano Ceccanti, Michele Ainis, Francesco Clementi e Pino Pisicchio.\nNel maggio 2020 \u00e8 tra i principali sostenitori, all'interno del Movimento 5 Stelle, della regolarizzazione di italiani e stranieri che lavorano in nero. \nAlla vigilia della formazione del governo Draghi, sostiene la necessit\u00e0 di un appoggio da parte del MoVimento 5 Stelle al nuovo esecutivo esercitando un ruolo di \"sentinella\". Tale posizione \u00e8 stata ribattezzata giornalisticamente \"lodo Brescia\". \nNel giugno 2021, a fronte dello scontro tra Beppe Grillo e Giuseppe Conte sul nuovo percorso del MoVimento 5 Stelle, \u00e8 tra i primi a sostenere la necessit\u00e0 di una mediazione, poi raggiunta. \nNel luglio 2021, insieme al presidente del Comitato della Legislazione, Stefano Ceccanti, presenta un emendamento al dl semplificazioni per il monitoraggio e la trasparenza sull'attuazione delle leggi e sull'adozione dei decreti attuativi. Sostenuto dall'associazione Openpolis l'emendamento viene poi approvato. "}
{"id": "4505488", "revid": "767487", "url": "https://it.wikipedia.org/wiki?curid=4505488", "title": "Lorenzo Guzzo", "text": "Carriera.\nCon il Casale disputa 6 gare nel campionato di Prima Divisione 1923-1924."}
{"id": "4505489", "revid": "767487", "url": "https://it.wikipedia.org/wiki?curid=4505489", "title": "Francesco Cariello", "text": "Biografia.\nCariello \u00e8 laureato in ingegneria gestionale presso il Politecnico di Bari. Nel 2008 si \u00e8 candidato senza successo al consiglio comunale di Bitonto con la lista \"amici di Beppe Grillo\", raccogliendo 27 preferenze. In virt\u00f9 di tale candidatura, si \u00e8 proposto alle \"parlamentarie\" per la definizione dei candidati del Movimento 5 Stelle alle elezioni politiche del 2013 ed \u00e8 stato quindi candidato alla Camera dei deputati nella circoscrizione XXI Puglia.\nIl 24 e 25 febbraio 2013 \u00e8 stato eletto deputato della XVII legislatura della Repubblica Italiana. Ha quindi ricoperto l'incarico di componente della V commissione parlamentare permanente (Bilancio, tesoro e programmazione) e da giugno 2014 quello di vicepresidente della commissione parlamentare di inchiesta sui fenomeni della contraffazione, della pirateria in campo commerciale e del commercio abusivo.\nNel 2018 viene escluso dalle \"parlamentarie\" per le elezioni politiche del 2018 a seguito di una condanna a due mesi e venti giorni, secondo lo stesso gi\u00e0 estinta e non inclusa nel casellario giudiziario. Nello stesso anno con un post del blog ufficiale, il M5S annuncia l'espulsione di Cariello per non aver autorizzato l'accesso ai dati in possesso del MEF sulle restituzioni di parte dello stipendio parlamentare al fondo del microcredito."}
{"id": "4505492", "revid": "1318658", "url": "https://it.wikipedia.org/wiki?curid=4505492", "title": "Giuseppe D'Ambrosio", "text": "Biografia.\nDiplomato al Liceo Scientifico \"R.Nuzzi\" di Andria, in seguito consegue la laurea in fisioterapia presso l'Universit\u00e0 \"Aldo Moro\" di Bari.\nDal 2006 lavora presso l'Istituto Quarto di Palo di Andria. Qui \u00e8 addetto all' assistenza domiciliare ai disabili.\nAttivit\u00e0 politica.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XXI Puglia per il Movimento 5 Stelle.\nIl 6 giugno 2013 \u00e8 stato eletto presidente della giunta per le elezioni della Camera dei Deputati.\nDal 9 giugno 2013 \u00e8 anche componente della commissione permanente \"Affari costituzionale\".\nNel 2010 si candida a sindaco di Andria per il Movimento 5 Stelle, ma ottiene solo il 2,3%.\nSi ricandida alle elezioni politiche del 2018 nel collegio di Andria, dove ottiene il 48,99% dei voti, venendo rieletto alla Camera.\nIl 13 febbraio 2021 lascia il Movimento 5 stelle."}
{"id": "4505493", "revid": "693190", "url": "https://it.wikipedia.org/wiki?curid=4505493", "title": "Far Cry 3 Blood Dragon", "text": ""}
{"id": "4505494", "revid": "767487", "url": "https://it.wikipedia.org/wiki?curid=4505494", "title": "Diego De Lorenzis", "text": "Biografia.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XXI Puglia per il Movimento 5 Stelle."}
{"id": "4505495", "revid": "1442080", "url": "https://it.wikipedia.org/wiki?curid=4505495", "title": "Shanghai Open 2004 - Qualificazioni singolare", "text": "Le qualificazioni del singolare dello Shanghai Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Shanghai Open 2004 prevedevano 32 partecipanti di cui 4 sono entrati nel tabellone principale."}
{"id": "4505498", "revid": "123026789", "url": "https://it.wikipedia.org/wiki?curid=4505498", "title": "Aqualuna", "text": "Aqualuna (\uc2a4\ud53c\uc5b4\uc988, \"Spheres\") \u00e8 una serie animata coreana (manhwa) in 26 episodi, prodotta nel 2003 dallo studio di animazione Studio Kaab e trasmessa dal network televisivo coreano Munhwa Broadcasting Corporation. In Italia \u00e8 stata trasmessa per la prima volta dall'emittente romana Super 3 poi dalla torinese Telestudio ed \u00e8 distribuita nel mercato home video da Mediafilm.\nTrama.\nPoich\u00e9 la piccola Na Yeon (\ub098\uc5f0) possiede poteri molto particolari come la telecinesi e il teletrasporto, cambia scuola e viene mandata a studiare nella speciale scuola diretta dal nonno, dove ci sono ragazzi come lei, ognuno con un potere o un'abilit\u00e0 diversa. Lo scopo della scuola \u00e8 di insegnare ai ragazzi ad utilizzare al meglio i loro poteri e le misteriose \"sfere\", per difendere il mondo dalle forze oscure che lo minacciano.\nDoppiaggio.\nIl doppiaggio italiano della serie, a cura della Mediafilm, \u00e8 stato eseguito presso lo studio Videodelta di Torino. I dialoghi italiani sono di Fabrizio Castellano e Danilo Bruni.\nCollegamenti esterni.\n "}
{"id": "4505499", "revid": "1005847", "url": "https://it.wikipedia.org/wiki?curid=4505499", "title": "Alessandro Furnari", "text": "Biografia.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XXI Puglia con il Movimento 5 Stelle.\nIl 6 giugno 2013 \u00e8 passato al Gruppo misto assieme a Vincenza Labriola."}
{"id": "4505500", "revid": "1442080", "url": "https://it.wikipedia.org/wiki?curid=4505500", "title": "Grand Prix de Tennis de Lyon 2004 - Qualificazioni singolare", "text": "Le qualificazioni del singolare del Grand Prix de Tennis de Lyon 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Grand Prix de Tennis de Lyon 2004 prevedevano 32 partecipanti di cui 4 sono entrati nel tabellone principale."}
{"id": "4505501", "revid": "599013", "url": "https://it.wikipedia.org/wiki?curid=4505501", "title": "Ernesto Lucotti", "text": "Carriera.\nCon il Casale disputa 7 gare nel campionato di Prima Divisione 1923-1924.\nIn seguito viene ceduto all'Asti."}
{"id": "4505504", "revid": "124827059", "url": "https://it.wikipedia.org/wiki?curid=4505504", "title": "Vincenza Labriola", "text": "Biografia.\nAttivit\u00e0 politica.\nElezione a deputato.\nAlle elezioni politiche del 2013 viene eletta alla Camera dei Deputati, nella circoscrizione Puglia, nelle liste del Movimento 5 Stelle.\nIl 6 giugno 2013, assieme ad Alessandro Furnari, abbandona il Movimento 5 Stelle e passa al Gruppo misto.\nIl 7 luglio 2014 aderisce come indipendente alla componente del Gruppo misto \"Libert\u00e0 e Diritti - Socialisti Europei (LED)\", formata da deputati fuoriusciti da Sinistra Ecologia Libert\u00e0. Il 17 novembre 2014 la componente confluisce nel PD, mentre Labriola torna nel Gruppo misto.\nAdesione a Forza Italia e rielezione.\nIl 16 giugno 2017 abbandona il gruppo misto e aderisce ufficialmente a Forza Italia, tra le polemiche, essendo stata eletta con chi il partito di Silvio Berlusconi lo ha avversato, c'\u00e8 anche chi le rinfaccia di aver scritto nel 2013 su Facebook, in merito alla decadenza di Silvio Berlusconi a senatore, che \"con Berlusconi l'Italia \u00e8 nel Medioevo\".\nAlle elezioni politiche del 2018 viene ricandidata alla Camera dei Deputati, tra le liste di Forza Italia ed \u00e8 rieletta.\nVita privata.\nSposata e madre di due figlie."}
{"id": "4505505", "revid": "599013", "url": "https://it.wikipedia.org/wiki?curid=4505505", "title": "Japan Open Tennis Championships 2004 - Qualificazioni singolare maschile", "text": "Le qualificazioni del singolare maschile del Japan Open Tennis Championships 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Japan Open Tennis Championships 2004 prevedevano 24 partecipanti di cui 6 sono entrati nel tabellone principale."}
{"id": "4505508", "revid": "599013", "url": "https://it.wikipedia.org/wiki?curid=4505508", "title": "Open de Moselle 2004 - Qualificazioni singolare", "text": "Le qualificazioni del singolare dell'Open de Moselle 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Open de Moselle 2004 prevedevano 32 partecipanti di cui 4 sono entrati nel tabellone principale."}
{"id": "4505513", "revid": "1005847", "url": "https://it.wikipedia.org/wiki?curid=4505513", "title": "Salvatore Matarrese (1962)", "text": "\u00c8 dirigente del gruppo Matarrese dal 1993 ed in particolare dell'impresa di costruzioni Salvatore Matarrese S.p.A. con sede a Bari. \u00c8 presidente del Distretto dell'Edilizia Sostenibile di Puglia (Des) dal 2010 e del consorzio stabile Samac, \u00e8 stato presidente di Ance Puglia (Associazione Regionale dei costruttori edili di Puglia) dal 2007 al 2013, vicepresidente di Confindustria Puglia dal 2011 al 2013, vicepresidente di Ance (Associazione Nazionale dei Costruttori Edili) e Coordinatore delle Associazioni Regionali Ance dal 2009 al 2013 e presidente di Asi S.p.a. societ\u00e0 di gestione dei servizi comuni nell'area del Consorzio di Sviluppo Industriale di Bari dal 2010 al 2013.\nBiografia.\nFamiglia Matarrese.\nSalvatore Matarrese fa parte della nota famiglia Matarrese di Bari della quale sono rappresentanti:\n\u00c8 sposato dal 4 giugno 1994 con Marina Porcelli dalla quale ha avuto due figlie: Elisabetta Domiziana nata a Bari il 3 maggio 1996 e Francesca Micaela nata a Bari il 1\u00ba ottobre 2002.\nGli studi e la formazione.\nSalvatore Matarrese ha conseguito il diploma di maturit\u00e0 classica al Liceo classico Quinto Orazio Flacco di Bari. Si laurea il 7 aprile 1988 in Ingegneria Civile Edile con indirizzo tecnico costruttivo presso l'Universit\u00e0 degli Studi di Bari con il massimo dei voti e la lode. Partecipa a corsi di formazione in controllo di gestione, project management, gestione di contratti di lavori pubblici presso la SDA Bocconi di Milano, l'Universit\u00e0 di Bari, la scuola di formazione manageriale Spegea di Bari.\nNel 1992 consegue il Master in Business Administration (MBA) alla scuola Mip del Politecnico di Milano partecipando alla 12\u00aa edizione.\nAttivit\u00e0 professionali.\nInizia la carriera progettando le strutture in cemento armato della nuova chiesa di San Sabino sul lungomare di Bari. Nel 1988 partecipa alla costruzione del Nuovo Stadio di Bari progettato dall'architetto Renzo Piano e nel 1989 alla costruzione della diga di Rosamarina a Caccamo in provincia di Palermo.\nNel 1990 intraprende un percorso di formazione e collaborazione professionale in Inghilterra con la Tarmac Construction Ltd nella Major Project Division di Wolverhampton e nella Winpey di Londra.\nDal marzo al maggio 1992 nell'ambito del Master in Business Administration al Politecnico di Milano svolge uno stage aziendale presso l'impresa Fiatimpresit (oggi Impregilo) in Sesto San Giovanni occupandosi delle problematiche finanziarie correlate alla realizzazione di grandi opere su commessa.\nNel 1993 assume la direzione tecnica della Salvatore Matarrese s.p.a., una delle primarie imprese di costruzione del Mezzogiorno tra le prime trenta in Italia.\nDirige la realizzazione di opere d'ingegneria sia in Italia che all'estero sia infrastrutturali che edili.\nAttivit\u00e0 politica.\nNel 2011 costituisce Italia Futura Puglia, l'associazione ideata a livello nazionale da Luca Cordero di Montezemolo, assumendone la presidenza fino al 2013.\nNel novembre 2012 aderisce e sottoscrive il manifesto \"Verso la Terza Repubblica\".\nNel gennaio 2013 \u00e8 candidato in Scelta Civica, il movimento politico di Mario Monti, quale capolista nella XXI circoscrizione Puglia. \nEletto deputato della XVII legislatura della Repubblica, viene proclamato il 5 marzo 2013. Diventa membro del Consiglio direttivo di Scelta Civica alla Camera. \n\u00c8 capogruppo del Movimento Scelta Civica per l'Italia nella VIII Commissione - Ambiente, Territorio e Lavori Pubblici della Camera dei Deputati.\n\u00c8 membro del Comitato di indagine conoscitiva sulla Green Economy costituita nel novembre 2013 alla Camera dei Deputati.\nL'11 luglio 2015 viene eletto dall'Assemblea nazionale del partito, nuovo presidente di Scelta Civica con Enrico Zanetti Segretario.\nA luglio 2016 \u00e8 tra coloro i quali si schiera contro la fusione di Scelta Civica con Alleanza Liberalpopolare-Autonomie (ALA) di Denis Verdini, pertanto abbandona il partito assieme ad altri 14 deputati e d\u00e0 vita al gruppo parlamentare \"Civici e Innovatori.\"\nIl 29 giugno 2017 lascia il gruppo per passare insieme a Pierpaolo Vargiu a Direzione Italia di Raffaele Fitto.\nRiconoscimenti.\nIl 5 febbraio 2011 gli viene assegnato il riconoscimento UCID - Unione Cristiana Imprenditori e Dirigenti per l'impegno ed i risultato conseguiti nell'attivit\u00e0 professionale con la seguente motivazione: \"Per aver vissuto la propria formazione morale e professionale, sviluppata poi in seno alla lunga tradizione dell'impresa di famiglia, nella consapevolezza che ogni attivit\u00e0 lavorativa comporta sacrificio, senso di responsabilit\u00e0, capacit\u00e0 di rapporti umani virtuosi, reciproca conoscenza, attenzione e solidariet\u00e0, nella profonda convinzione che il ruolo sociale e lo sviluppo economico di ogni impresa si realizzano anche con l'esempio e la testimonianza\"."}
{"id": "4505520", "revid": "1442080", "url": "https://it.wikipedia.org/wiki?curid=4505520", "title": "Kremlin Cup 2004 - Qualificazioni singolare maschile", "text": "Le qualificazioni del singolare maschile del Kremlin Cup 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Kremlin Cup 2004 prevedevano 32 partecipanti di cui 4 sono entrati nel tabellone principale."}
{"id": "4505521", "revid": "228587", "url": "https://it.wikipedia.org/wiki?curid=4505521", "title": "Angelo Cera", "text": "Biografia.\nNato nel 1952 a San Marco in Lamis, figlio dell'ex sindaco di omonima citt\u00e0 e commendatore della Repubblica Napoleone Cera.\nDal 13 dicembre 1990 al 13 agosto 1992 \u00e8 eletto consigliere e sindaco di San Marco in Lamis.\nNel 1994 \u00e8 eletto consigliere provinciale di Foggia. Carica che, preservata nella successiva legislatura, \u00e8 riaffermata con il massimo suffragio nel 2003, investendo l'incarico di capo gruppo UDC.\nConsigliere regionale della Puglia.\nEletto consigliere regionale per la prima volta nel 1995 con il Partito Popolare Italiano (nella coalizione di \"centro-sinistra\"), gli viene assegnata la carica di consigliere segretario del Consiglio regionale. Rieletto anche nel 2000 (con il PPI, sempre nella coalizione di \"centro-sinistra\"), ricopre nuovamente l'incarico di Segretario del consiglio Regionale. Nel 2002 lascia il PPI e aderisce all'UDC (che si collocava invece nel centro-destra), per tale motivo il 29 giugno 2004 \u00e8 nominato dal Presidente della Giunta regionale Raffaele Fitto Assessore con delega alle Politiche dell'Occupazione e del Lavoro, Cooperazione, Pubblica Istruzione, Diritto allo Studio.\nIl 3 e 4 aprile 2005 \u00e8 stato rieletto al Consiglio regionale nelle liste UDC (nella coalizione di \"centro-destra\"), in provincia di Foggia.\nElezione a deputato.\nAlle elezioni politiche del 2006 viene candidato al Senato della Repubblica, risultando tuttavia il primo dei non eletti.\nAlle elezioni politiche del 2008 viene candidato alla Camera dei deputati,\nvenendo eletto per la prima volta nella circoscrizione Puglia tra le liste dell'UdC.\nNel mese di ottobre 2011 \u00e8 eletto Segretario Provinciale dell'Unione di Centro.\nNel 2011 viene eletto, per la seconda volta, sindaco di San Marco in Lamis.\nDal 7 maggio 2013 al 17 febbraio 2014 \u00e8 componente della IV Commissione (Difesa) e dal 17 febbraio 2014 \u00e8 componente della VIII Commissione (Ambiente, Territorio e Lavori Pubblici)\nAlle elezioni politiche del 2013 \u00e8 ricandidato alla Camera dei Deputati, nelle \"circoscrizione Puglia\", nelle liste dell'Unione di Centro (in seconda posizione), venendo rieletto deputato della XVII Legislatura, per via della rinuncia del segretario Lorenzo Cesa (che opta per altra circoscrizione).\nAlla Camera dei Deputati, sempre assieme agli altri sette eletti dell'UdC, aderisce dapprima al gruppo parlamentare di \"Scelta Civica per l'Italia\" (con cui l'UdC \u00e8 stato alleato alle elezioni politiche) (da inizio legislatura al 10 dicembre 2013), passando successivamente al gruppo parlamentare \"Per l'Italia - Centro Democratico\" (dal 10 dicembre 2013 al 16 dicembre 2014) ed infine, in seguito all'alleanza parlamentare con il Nuovo Centrodestra di Angelino Alfano, passa al gruppo \"Area Popolare (NCD-UDC)\" (dal 16 dicembre 2014 al 7 dicembre 2016).\nIl 7 dicembre 2016, infine, in seguito alla rottura dell'alleanza politica tra l'UdC e l'NCD di Alfano, abbandona assieme agli altri quattro deputati dell'Unione di Centro il gruppo \"Area Popolare (NCD-UDC)\", passando quindi al Gruppo misto, dove viene costituita la componente \"UDC\", a cui aderisce.\nA gennaio 2016 viene nominato Commissario dell'Unione di Centro per la regione Calabria.\nAlle elezioni politiche del 2018 \u00e8 ricandidato alla Camera dei deputati, nel collegio uninominale di San Severo, sostenuto dalla coalizione di centro-destra (in quota UDC). Raccoglie 34.201 preferenze (pari al 33,33% dei voti), non riuscendo ad essere rieletto.\nVita privata.\nSuo figlio, Napoleone, alle elezioni regionali in Puglia del 2015 \u00e8 stato eletto consigliere regionale con l'UDC.\nControversie.\nA giugno 2013, nel corso della discussione sul ddl emergenze alla Camera, ha lanciato insulti e minacce pesanti verso i deputati del Movimento 5 Stelle, in particolare Alessandro Di Battista, Angelo Tofalo e Carlo Sibilia.\nProcedimenti giudiziari.\nA settembre 2009 viene condannato a 1 anno e 6 mesi di reclusione per truffa aggravata e falso ideologico ai danni della Regione Puglia, reati commessi durante il suo mandato da consigliere regionale.\nIl 18 dicembre 2010 viene assolto dalla Corte di Appello di Bari perch\u00e9 il \"fatto non costituisce reato\"."}
{"id": "4505522", "revid": "1442080", "url": "https://it.wikipedia.org/wiki?curid=4505522", "title": "Bank Austria Tennis Trophy 2004 - Qualificazioni singolare", "text": "Le qualificazioni del singolare del Bank Austria Tennis Trophy 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Bank Austria Tennis Trophy 2004 prevedevano 16 partecipanti di cui 4 sono entrati nel tabellone principale."}
{"id": "4505524", "revid": "599013", "url": "https://it.wikipedia.org/wiki?curid=4505524", "title": "Madrid Masters 2004 - Qualificazioni singolare", "text": "Le qualificazioni del singolare del Madrid Masters 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Madrid Masters 2004 prevedevano 24 partecipanti di cui 6 sono entrati nel tabellone principale."}
{"id": "4505528", "revid": "1442080", "url": "https://it.wikipedia.org/wiki?curid=4505528", "title": "Davidoff Swiss Indoors 2004 - Qualificazioni singolare", "text": "Le qualificazioni del singolare del Davidoff Swiss Indoors 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Davidoff Swiss Indoors 2004 prevedevano 32 partecipanti di cui 4 sono entrati nel tabellone principale."}
{"id": "4505529", "revid": "585241", "url": "https://it.wikipedia.org/wiki?curid=4505529", "title": "Matteo Boniperti", "text": "Biografia.\nNovarese di nascita, appartenne all'ordine dei frati domenicani e venne nominato vescovo di Mantova da papa Martino V.\nNel settembre 1433 celebr\u00f2 la messa sul sagrato della cattedrale di San Pietro davanti all'imperatore Sigismondo, che consegn\u00f2 a Gianfrancesco Gonzaga, signore di Mantova, le insegne marchionali . Lo stemma dei Gonzaga si arricch\u00ec della croce in rosso, accantonata dalle quattro aquile imperiali. Nell'occasione l'imperatore annunci\u00f2 le nozze, avvenute nel 1437, della nipote Barbara di Brandeburgo con il primogenito di Gianfrancesco, Ludovico.\nDurante il suo episcopato si prodig\u00f2 per l'ampliamento e il sostentamento dei conventi della citt\u00e0."}
{"id": "4505536", "revid": "6923", "url": "https://it.wikipedia.org/wiki?curid=4505536", "title": "Casale Foot Ball Club 1923-1924", "text": "Questa pagina raccoglie i dati riguardanti il Casale Foot Ball Club nelle competizioni ufficiali della stagione 1923-1924.\nStagione.\nIl Casale riusc\u00ec a conquistare una tranquilla salvezza classificandosi all'ottavo posto nel girone A."}
{"id": "4505538", "revid": "125776840", "url": "https://it.wikipedia.org/wiki?curid=4505538", "title": "Francesco Paolo Sisto", "text": "Biografia.\nFiglio del penalista barese Eustachio Sisto, nel 1978 si \u00e8 laureato in giurisprudenza presso l'Universit\u00e0 di Bari discutendo una tesi in diritto penale con il professor Renato Dell'Andro, del quale \u00e8 stato in seguito collaboratore per la didattica e la ricerca universitaria.\nProcuratore legale dal 1981 e avvocato dal 1987 presso lo studio paterno, dopo una breve esperienza di professore a contratto presso la facolt\u00e0 di Economia dell'Universit\u00e0 di Bari dal 1994 \u00e8 professore a contratto e poi titolare della cattedra di sicurezza e salute del lavoro presso il Politecnico di Bari.\nNel 2004 \u00e8 stato nominato consulente della Commissione parlamentare antimafia.\nAttivit\u00e0 politica.\nCandidato per Il Popolo della Libert\u00e0 nella \"circoscrizione Puglia\" alle elezioni politiche del 2008, \u00e8 eletto deputato ed entra a far parte della commissione Giustizia, della commissione antimafia e della giunta delle autorizzazioni, di cui \u00e8 prima segretario e dal 2011 vicepresidente.\nRicandidato alle elezioni politiche del 2013 nella stessa circoscrizione, viene riconfermato deputato e viene eletto Presidente della I Commissione Affari Costituzionali della Camera in quota PdL. Ha aiutato a scrivere come relatore di maggioranza la nuova legge elettorale dell'Italicum e della riforma costituzionale del nuovo Senato dopo l'accordo tra Renzi e Berlusconi.\nIl 16 novembre 2013, con la sospensione delle attivit\u00e0 del PdL, aderisce a Forza Italia.\nIl 10 febbraio 2015 si dimette da Relatore di maggioranza al DDL Boschi sulla Riforma del Senato dopo la rottura del Patto del Nazareno tra PD e Forza Italia.\nIl 21 luglio 2015 non viene riconfermato Presidente della Commissione Affari Costituzionali in quanto Forza Italia era passata all'opposizione venendo sostituito dal capogruppo di Scelta Civica alla Camera, l'avvocato Andrea Mazziotti di Celso. Considerato un garantista, \u00e8 difensore di Silvio Berlusconi nel processo escort.\nNell'agosto 2020, a poche settimane dal referendum costituzionale sul taglio del numero di parlamentari legato alla riforma avviata dal governo Conte I guidato dalla Lega assieme al Movimento 5 Stelle e concluso dal governo Conte II guidato dalla coalizione tra M5S e Partito Democratico Sisto annuncia il suo voto contrario, in dissenso con la linea ufficiale del suo partito, schierato per il \"S\u00ec\".\nDal 25 febbraio 2021 \u00e8 sottosegretario alla Giustizia nel Governo Draghi."}
{"id": "4505539", "revid": "599013", "url": "https://it.wikipedia.org/wiki?curid=4505539", "title": "St. Petersburg Open 2004 - Qualificazioni singolare", "text": "Le qualificazioni del singolare dello St. Petersburg Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo St. Petersburg Open 2004 prevedevano 32 partecipanti di cui 4 sono entrati nel tabellone principale."}
{"id": "4505540", "revid": "287204", "url": "https://it.wikipedia.org/wiki?curid=4505540", "title": "Altered Beast (videogioco 2005)", "text": "Altered Beast, in Giappone \"J\u016b\u014dki: Project Altered Beast\", \u00e8 un videogioco realizzato dalla WOW Entertainment e pubblicato dalla SEGA nel 2005 per PlayStation 2. \u00c8 il remake in grafica 3D di \"Altered Beast\" del 1988.\nTrama.\nNel gioco si rivestir\u00e0 il ruolo di Ruke Custard, un uomo che si risveglia dopo un incidente aereo all'interno della citt\u00e0 americana di Foret. L'intera zona cittadina \u00e8 stata messa in quarantena dell'esercito a causa di alcune emissioni di un gas sconosciuto che hanno tramutato gli abitanti in esseri di vario tipo altamente aggressivi.\nModalit\u00e0 di gioco.\nIl protagonista del gioco ha la possibilit\u00e0 di trasformare il proprio corpo in 10 diverse forme animali mutate in base ai potenziamenti genetici ritrovati durante il completamento dei vari livelli. Ogni livello, prima di essere completato, prevede lo scontro con un boss finale.\nIl combattimento in forma mutata viene gestito tramite il tasto quadrato (che permette di dare diversi colpi agli avversari) e il tasto triangolo (legato all'esecuzione di una super mossa). Mentre si \u00e8 in forma umana, invece, quest'ultimo tasto viene abbinato alla possibilit\u00e0 di risucchiare energia ai propri avversari, la quale verr\u00e0 impiegata poi per entrare in modalit\u00e0 mutata.\nAccoglienza.\n\"Altered Beast\" \u00e8 stato giudicato negativamente dalla critica per quanto riguarda l'intelligenza artificiale degli avversari, la linearit\u00e0 dei livelli, il comparto sonoro e la realizzazione grafica. ScrewAttack ha posto il gioco al decimo posto tra i dieci peggiori giochi dal 2D al 3D."}
{"id": "4505541", "revid": "287204", "url": "https://it.wikipedia.org/wiki?curid=4505541", "title": "Menelik Watson", "text": "Carriera professionistica.\nOakland Raiders.\nWatson era considerato uno dei migliori offensive tackle selezionabili nel draft 2013. Il 26 aprile fu scelto al secondo giro dai Raiders. Il 24 luglio firm\u00f2 un contratto quadriennale del valore di 4,79 milioni di dollari (2,89 milioni garantiti), inclusi 1,867 milioni di bonus alla firma. Il 27 luglio all'inizio del ritiro estivo, venne inserito nella lista degli infortuni non legati al football americano per un problema ad un polpaccio. Il 7 agosto si aggreg\u00f2 alla squadra. Durante la pre-stagione si infortun\u00f2 al legamento del menisco, dopo una settimana venne operato in artroscopia per riparare il legamento. L'8 ottobre ritornando agli allenamenti accus\u00f2 lo stesso fastidio al polpaccio infortunato durante il ritiro estivo. Debutt\u00f2 come professionista il 3 novembre contro i Philadelphia Eagles. Chiuse la stagione giocando 5 partite di cui 3 da titolare prevalentemente da offensive tackle destro. Gli fu attribuita una penalit\u00e0 che caus\u00f2 una perdita di 5 yard.\nNella sua seconda stagione, Watson trov\u00f2 maggior spazio disputando 12 gare, di cui 9 come titolare. Nella gara del 28 settembre contro i Miami Dolphins disputata a Londra fu nominato capitano onorario della squadra.\nDenver Broncos.\nNel 2017, Watson firm\u00f2 con i Denver Broncos."}
{"id": "4505544", "revid": "1005847", "url": "https://it.wikipedia.org/wiki?curid=4505544", "title": "Roberto Marti", "text": "Biografia.\nAttivit\u00e0 politica.\nAlle elezioni regionali in Puglia del 2010 viene eletto consigliere nelle liste del Popolo della Libert\u00e0, in provincia di Lecce.\nElezione a deputato.\nAlle elezioni politiche del 2013 viene eletto alla Camera dei Deputati, nella circoscrizione Puglia, nelle liste del Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 30 maggio 2015, in disaccordo con le scelte politiche di Silvio Berlusconi, abbandona Forza Italia per aderire a Conservatori e Riformisti di Raffaele Fitto.\nIl 19 novembre 2015 assieme agli altri deputati di CoR passa al Gruppo misto, aderendo alla componente \"Conservatori e Riformisti\".\nL'8 novembre 2017 abbandona Direzione Italia e aderisce a Noi con Salvini, movimento politico della Lega Nord presente nel mezzogiorno d'Italia.\nElezione a senatore.\nSi ricandida e viene eletto al Senato per la Lega Nord alle elezioni politiche del 2018.\nNel gennaio 2020 firma, insieme ad altri cinque leghisti, per il referendum sul taglio dei parlamentari, messo in forse dal ritiro di un gruppo di esponenti di Forza Italia. Le firme depositate in Cassazione raggiungono quota 71, sette in pi\u00f9 del necessario."}
{"id": "4505547", "revid": "1442080", "url": "https://it.wikipedia.org/wiki?curid=4505547", "title": "Stockholm Open 2004 - Qualificazioni singolare", "text": "Le qualificazioni del singolare dello Stockholm Open 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Stockholm Open 2004 prevedevano 32 partecipanti di cui 4 sono entrati nel tabellone principale."}
{"id": "4505548", "revid": "125860035", "url": "https://it.wikipedia.org/wiki?curid=4505548", "title": "Kali Linux", "text": "Kali Linux \u00e8 una distribuzione GNU/Linux basata su Debian, pensata per l'informatica forense e la sicurezza informatica, in particolare per effettuare penetration testing. Creata e gestita dal gruppo \"Offensive Security\", \u00e8 considerato il successore di Backtrack, con l'aggiornamento della distribuzione di tipo rolling. La \"release\" 2022.1 del 14 Febbraio 2022 \u00e8 la versione pi\u00f9 recente.\nDescrizione.\nKali offre agli utenti un semplice accesso ad una larga collezione di tools per la sicurezza dal port scanning ai password cracker. La sua GUI \u00e8 Xfce, ma ne esistono altre versioni con KDE, MATE, GNOME 3 o LXDE. Supporta live CD e live USB, questa funzionalit\u00e0 offre agli utenti l'avvio di Kali direttamente da CD/USB senza bisogno di installazione, anche se nelle opzioni \u00e8 presente la possibilit\u00e0 di installazione sul disco rigido. \n\u00c8 una piattaforma supportata per Metasploit-Framework di Metasploit Project (sviluppato da rapid7), uno strumento per lo sviluppo e l'esecuzione di scanner ausiliari, exploit e payloads verso macchine da remoto o verso macchine appartenenti alla propria LAN. Contiene anche altri programmi di sicurezza come Wireshark, John the Ripper, Mimikatz, Nmap, Aircrack-ng, Hashcat ecc...\nOltre alle consuete versioni per processori x86 e AMD64, ne esiste una variante pi\u00f9 leggera e ottimizzata per i processori ARM, concepita per poter essere facilmente utilizzata su computer single-board quali il Raspberry Pi."}
{"id": "4505550", "revid": "1442080", "url": "https://it.wikipedia.org/wiki?curid=4505550", "title": "Paris Masters 2004 - Qualificazioni singolare", "text": "Le qualificazioni del singolare del Paris Masters 2004 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Paris Masters 2004 prevedevano 24 partecipanti di cui 6 sono entrati nel tabellone principale."}
{"id": "4505552", "revid": "54354", "url": "https://it.wikipedia.org/wiki?curid=4505552", "title": "BackTrack Linux", "text": ""}
{"id": "4505553", "revid": "1005847", "url": "https://it.wikipedia.org/wiki?curid=4505553", "title": "Gianfranco Giovanni Chiarelli", "text": "Biografia.\nAttivit\u00e0 politica.\nConsigliere regionale della Puglia.\nAlle elezioni regionali in Puglia del 2005 viene eletto consigliere nelle liste de \"La Puglia Prima di Tutto\" (movimento politico di Raffaele Fitto, affiliato a Forza Italia) in provincia di Taranto. Nel 2009 aderisce al Popolo della Libert\u00e0.\nAlle successive regionali del 2010 viene rieletto consigliere nelle liste del Popolo della Libert\u00e0 con 13.300 preferenze, in provincia di Taranto.\nElezione a deputato.\nAlle elezioni politiche del 2013 \u00e8 candidato alla Camera dei Deputati, nella \"circoscrizione Puglia\", nelle liste del Popolo della Libert\u00e0 (in ottava posizione), venendo eletto deputato della XVII Legislatura.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 30 maggio 2015, in disaccordo con le scelte politiche di Silvio Berlusconi, abbandona Forza Italia per aderire a Conservatori e Riformisti di Raffaele Fitto.\nIl 19 novembre 2015, assieme agli altri deputati di CoR passa al Gruppo misto, aderendo alla componente \"Conservatori e Riformisti\".\nAlle elezioni politiche del 2018 \u00e8 ricandidato alla Camera dei Deputati, nel \"collegio uninominale\" di Martina Franca sostenuto dalla coalizione di centro-destra (in quota Noi con l'Italia)."}
{"id": "4505555", "revid": "124747732", "url": "https://it.wikipedia.org/wiki?curid=4505555", "title": "Michele Pelillo", "text": "Biografia.\nL'On. Michele Pelillo \u00e8 famoso per aver definito vapore i fumi cancerogeni dell'ILVA di Taranto."}
{"id": "4505563", "revid": "1762097", "url": "https://it.wikipedia.org/wiki?curid=4505563", "title": "Gero Grassi", "text": "Biografia.\nFiglio di Giuseppe, Assessore comunale a Terlizzi dal 1959 al 1967 e nipote di Giuseppe Colasanto, Sindaco di Andria, Assessore regionale ai trasporti e Presidente della Regione Puglia, si avvicina al giornalismo, fondando nel novembre 1988 il periodico \"Il Confronto delle idee\", editato fino al 2014. Dal 1972 inizia a scrivere articoli per le testate La Discussione, Il Popolo, Puglia, Il Confronto, La Gazzetta del Mezzogiorno, T '76. Successivamente ricopre la carica di direttore di Collegamento Bari, giornale del SIULP della Provincia di Bari, di Grandangolo, Paese Vivrai di Locorotondo e Margherita Puglia. Dal 1995 \u00e8 iscritto all'Ordine dei pubblicisti e giornalisti di Puglia. Ha curato per l'Istituto \"Don Luigi Sturzo\" di Roma la ricostruzione storica dell'Archivio della Democrazia Cristiana di Terra di Bari dal 1952 al 1995\nGero Grassi \u00e8 sposato con Rosa Tesoro, con cui ha avuto due figli: Giuseppe e Daniele Gaetano.\nAttivit\u00e0 sociale e politica.\nNato in una famiglia democristiana, \nNel gennaio del 1994, alla scissione della DC, Gero aderisce al PPI, essendo un moroteo della sinistra democristiana. Nel settembre del 1996 viene eletto nella Segreteria Provinciale del PPI, ricoprendo il ruolo di Responsabile Enti Locale.\nIn seguito ricopre il ruolo di segretario provinciale del PPI dal settembre 2000 e poi della Margherita da marzo 2002. Diventa assessore a Gravina in Puglia nel 2003 e a Terlizzi dal 2003 al 2004. Nel 2004 \u00e8 eletto coordinatore regionale pugliese della Margherita.\nDeputato alla Camera.\nIl 10 aprile 2006 \u00e8 eletto Deputato al Parlamento italiano, della XV legislatura della Repubblica Italiana, nella lista 'L'Ulivo' per la Circoscrizione XXI Puglia. \u00c8 proclamato il 22 aprile 2006.\nEntra a far parte della Commissione Affari Sociali della Camera. Nel corso del suo mandato \u00e8 relatore e firmatario di alcune proposte di legge per il miglioramento del Servizio Sanitario Nazionale, in particolare le norme per la prevenzione, la diagnosi e la cura della broncopneumopatia cronica ostruttivae interventi straordinari per la sanit\u00e0 nel Mezzogiorno.\nIl 14 maggio 2007 \u00e8 eletto nell'Esecutivo nazionale della Margherita ed assume la responsabilit\u00e0 di guidare il settore della sanit\u00e0. Successivamente \u00e8 responsabile sanit\u00e0 del Partito Democratico.\n\u00c8 rieletto, con le elezioni politiche del 13 e 14 aprile 2008, Deputato nella XVI legislatura della Repubblica Italiana, nella lista del Partito Democratico per la Circoscrizione XXI Puglia. \n\u00c8 proclamato il 23 aprile 2008. Dal 21 maggio 2008 al 14 marzo 2013 fa parte della Commissione Affari Sociali e per cinque anni svolge il ruolo di vicepresidente.\nNel dicembre 2012 si candida alle primarie per la scelta dei candidati parlamentari del PD in vista delle elezioni del 2013, risultando eletto. \u00c8 rieletto nuovamente Deputato per la legislatura XVII il 24 febbraio 2013 e diventa vicepresidente del Gruppo PD della Camera con delega al 'Caso Moro' il 9 aprile 2013. Dal 7 maggio 2013 fa parte della Commissione Affari Sociali mentre dal 5 giugno 2013 al 17 novembre 2014 fa parte della Commissione parlamentare per l'indirizzo generale e la vigilanza dei servizi radiotelevisivi. Dal 2 ottobre al termine della legislatura \u00e8 componente della Commissione bicamerale di inchiesta sul rapimento e la morte di Aldo Moro.Resta Deputato fino al 22 marzo 2018.\nCaso Moro.\nIl 5 agosto 2013 presenta la proposta di legge \"'Istituzione di una Commissione Parlamentare d'inchiesta sul rapimento e sulla morte di Aldo Moro,\" raccogliendo le firme e il consenso di 93 deputati rappresentanti di tutti gli schieramenti. Dopo l'approvazione delle due Camere, il Presidente della Repubblica promulga la Legge 30 maggio 2014, n. 82 che \u00e8 pubblicata sulla Gazzetta Ufficiale n. 125 del 31 maggio 2014. Questo organismo bicamerale inizia i suoi lavori il 2 ottobre 2014, quando \u00e8 eletto Presidente l'On. Giuseppe Fioroni.\nGrassi realizza una sintesi del suo lavoro di studio, scrivendo il libro '\"Aldo Moro: il Partito Democratico vuole la verit\u00e0\"', dove sono riportate le dichiarazioni originali, ordinate cronologicamente, delle persone interrogate nelle varie Commissioni passate.\nIl giorno 11 gennaio 2014 da Terlizzi parte il 'Convegno sul tema: Chi e perch\u00e9 ha ucciso Aldo Moro', inaugurando una serie incontri in tutta Italia che alla data del 15 luglio 2021 sono 944.\nIl 25 gennaio 2017, la Camera dei Deputati approva la prima e seconda relazione Moro. Le dichiarazioni di voto per il gruppo PD le svolge l'on. Gero Grassi. Il 13 dicembre 2017, la Camera dei Deputati approva all'unanimit\u00e0 la terza relazione Moro e Gero Grassi svolge la dichiarazione di voto per il gruppo PD.\nA gennaio 2018 pubblica il libro \"Aldo Moro: La verit\u00e0 negata\".\nRientrato in servizio in regione Puglia il 23 marzo 2018, si trasferisce dalla Giunta Regionale alla Presidenza del Consiglio Regionale - Settore Biblioteca e Comunicazione Istituzionale.\nContinua la ricerca e lo studio su Aldo Moro preparando 4 progetti, d'intesa con il Presidente del Consiglio Regionale della Puglia Mario Loizzo.\nOggi\nIl 25 marzo 2018 costituisce l\u2019Associazione Culturale Nazionale Aldo Moro con lo scopo di diffondere il pensiero dello statista pugliese e continuare a cercare la verit\u00e0 sull\u2019eccidio di via Fani e sulla morte del leader democristiano.\nIl 7 agosto 2020 la Giunta Regionale della Puglia, su proposta del Presidente Michele Emiliano, d\u2019intesa con il Ministro della Salute on. Roberto Speranza, nomina Gero Grassi Presidente del Consiglio di Indirizzo e verifica dell\u2019Istituto di Ricovero e Cura a carattere scientifico di Bari, ospedale oncologico con grandissima tradizione. \nIl 7 settembre 2020, \u00e8 eletto, all\u2019unanimit\u00e0, Presidente dell\u2019Associazione regionale Puglia degli ex Parlamentari."}
{"id": "4505564", "revid": "643662", "url": "https://it.wikipedia.org/wiki?curid=4505564", "title": "Nazionale di calcio del Regno di Grecia", "text": ""}
{"id": "4505566", "revid": "1540383", "url": "https://it.wikipedia.org/wiki?curid=4505566", "title": "Antonio Decaro", "text": "Biografia.\nAntonio Decaro si \u00e8 laureato a 25 anni in ingegneria civile, sezione trasporti, presso il Politecnico di Bari, dove inizia ad esercitare la libera professione.\nDopo una breve esperienza lavorativa nell'Acquedotto pugliese nella sede di Lecce, dove nel 1999 diventa vicecapo compartimento, dal 2000 \u00e8 impiegato all'ANAS, dapprima come direttore dei servizi tecnici compartimentali, successivamente come direttore del centro manutenzione della provincia di Bari e infine responsabile dell'Ufficio Progetti, prima di mettersi in aspettativa.\nCarriera politica.\nAssessore comunale a Bari.\nInizia la sua esperienza politica nel 2004, quando il sindaco di Bari Michele Emiliano lo nomina assessore alla mobilit\u00e0 e al traffico nella sua prima giunta comunale, in qualit\u00e0 di tecnico esperto esterno.\nDurante il suo mandato, grazie ai numerosi interventi realizzati insieme all'amministrazione comunale, nel marzo del 2008 riceve il premio \u201cAmico della bicicletta\u201d, assegnato dalla FIAB (Federazione Italiana Ambiente e Bicicletta) e riceve il riconoscimento \u201cAmbientalista dell'anno 2008\u201d, assegnato da Legambiente.\nDal 2004 a oggi ha contribuito a realizzare iniziative e infrastrutture che hanno segnato il cambiamento nelle politiche di mobilit\u00e0 e traffico a Bari, con la redazione di un Biciplan. L'obiettivo \u00e8 quello di svuotare il centro cittadino dalle auto riqualificando gli spazi e lo stile di vita di cittadini e pendolari.\nTra i suoi interventi realizzati ci sono: i 3 park&amp;ride presenti oggi nella citt\u00e0 di Bari, il park&amp;train, il bikesharing e il biciplan del Comune di Bari che prevede una rete di piste ciclabili lunga circa 190 km che si snoda in tutta la citt\u00e0.\nAlle elezioni politiche del 2006 si candida alla Camera nella lista dei Socialisti di Bobo Craxi, senza tuttavia risultare eletto.\nConsigliere regionale della Puglia.\nGi\u00e0 in carica con la seconda giunta Emiliano, si candida alle elezioni regionali in Puglia del 2010 col Partito Democratico, nella mozione del presidente uscente Nichi Vendola, venendo eletto nel collegio di Bari con 14.190 preferenze in consiglio regionale della Puglia, dove ha ricoperto il ruolo di capogruppo del PD dal 2010 ad aprile 2013. Durante il mandato in Regione \u00e8 stato il promotore di proposte di legge approvate dal consiglio regionale sul pluralismo informatico e sull'adozione e la diffusione del software libero, sull'istituzione e disposizioni normative dell'attivit\u00e0 ricettiva di albergo diffuso. Tra le proposte di legge a cui ha lavorato spicca quella per l'istituzione dell'anagrafe pubblica degli eletti e disposizioni sulla trasparenza e l'informazione.\nNel novembre 2012 viene approvata in Consiglio regionale la legge \u201cInterventi per favorire lo sviluppo della mobilit\u00e0 ciclistica\u201d di cui \u00e8 stato primo firmatario. Con questa legge ha mantenuto l'impegno preso con i baresi e con i pugliesi, di trasformare in legge regionale il documento sottoscritto il 6 marzo 2010: \"Mobilit\u00e0 sostenibile in Puglia: una priorit\u00e0 per il futuro governo regionale\".\nElezione a deputato.\nA dicembre 2012 si candida alle primarie \"parlamentarie\" del Partito Democratico, risultando essere il pi\u00f9 votato tra la componente maschile nelle liste dei candidati del territorio barese, e pertanto viene candidato nelle liste dello stesso partito alla Camera dei deputati per la circoscrizione Puglia.\nAlle elezioni politiche del 2013 viene eletto alla Camera dei deputati della XVII legislatura della Repubblica Italiana nella circoscrizione Puglia per il Partito Democratico.\nIn Parlamento \u00e8 stato componente dell'Intergruppo parlamentare per la mobilit\u00e0 nuova/mobilit\u00e0 ciclistica. Insieme ad altri parlamentari si \u00e8 impegnato nella scrittura della legge nazionale sulla Mobilit\u00e0 ciclistica.\nAlle primarie del PD del 2013 ha sostenuto la candidatura a segretario del PD di Matteo Renzi, nonostante a Montecitorio si fosse legato a Pippo Civati.\nAppena eletto sindaco di Bari si dimette dalla carica di deputato e viene sostituito da Federico Massa.\nSindaco di Bari.\nL'11 gennaio 2014 ufficializza - tramite Facebook - la propria candidatura a primo cittadino di Bari nelle elezioni amministrative della primavera successiva.\nAlle elezioni amministrative del 2014, sostenuto da una coalizione di centro-sinistra formata da: Partito Democratico, Sinistra Ecologia Libert\u00e0, Italia dei Valori, Centro Democratico e nove liste civiche, raccoglie il 49,38% dei voti, superando il primo turno. Al ballottaggio dell'8 giugno viene eletto sindaco del comune di Bari battendo il candidato del centrodestra Domenico Di Paola con il 65,40% delle preferenze.\nDal 1\u00ba gennaio 2015 \u00e8 in carica come primo Sindaco metropolitano della Citt\u00e0 metropolitana di Bari. Il 29 gennaio 2015 viene nominato vicepresidente dell'Associazione Nazionale Comuni Italiani (ANCI) con delega al \"Mezzogiorno e Politiche per la Coesione Territoriale\".\nIl 12 ottobre 2016 viene nominato presidente dell'ANCI, durante la 33\u00aa Assemblea Nazionale dell'ANCI, succedendo all'ex-sindaco di Torino Piero Fassino.\nNel 2016, con il progetto \"Periferie Aperte\", la Citt\u00e0 metropolitana di Bari \u00e8 arrivata prima nella graduatoria del Bando delle Periferie, indetto dal Governo Renzi per la riqualificazione urbana, ottenendo cos\u00ec l'assegnazione di 41 milioni di euro per interventi in vari comuni.\nDal 2016, in seguito alle minacce subite in conseguenza della sua azione di contrasto al commercio abusivo, vive sotto scorta. \nNelle elezioni comunali del 2019 \u00e8 stato riconfermato sindaco, ottenendo una larga vittoria al primo turno con il 66,27% dei voti staccando di oltre 40 punti l'avversario di centrodestra Pasquale Di Rella.\nIl 19 novembre dello stesso anno viene rieletto presidente dell'ANCI per acclamazione. Dal 2019 Decaro rappresenta l'ANCI anche nel consiglio di amministrazione di Cassa Depositi e Prestiti."}
{"id": "4505573", "revid": "842588", "url": "https://it.wikipedia.org/wiki?curid=4505573", "title": "Franco Cassano (politico)", "text": ""}
{"id": "4505576", "revid": "1543377", "url": "https://it.wikipedia.org/wiki?curid=4505576", "title": "Lord temporali", "text": "Nel Parlamento del Regno Unito, i lord temporali sono i membri laici della Camera dei lord. Il termine \u00e8 usato per differenziare i lord che sono tali \"a vita\" (o per ereditariet\u00e0, anche se il diritto ereditario alla Camera dei lord \u00e8 stato abolito per tutti nel 1999) dai lord spirituali, che siedono alla Camera come vescovi della Chiesa d'Inghilterra.\nCronologia.\nL'appartenenza alla Camera dei lord era un diritto di tutti i pari ereditari ad eccezione di quelli appartenenti alla paria d'Irlanda. Ai sensi dell'House of Lords Act del 1999 il diritto a farne parte venne limitato a 92 pari ereditari. Dal 2008, solo una \u00e8 donna (Margaret of Mar, XXXI contessa di Mar); la maggior parte dei titoli ereditari infatti pu\u00f2 essere ereditata solo da uomini.\nUn'ulteriore riforma della Camera dei lord \u00e8 una questione perennemente discussa nella politica britannica. Tuttavia, dal 1999 la Camera dei comuni non ha approvato alcuna legislazione aggiuntiva. La commissione Wakeham, che discusse la questione della riforma della Camera dei lord sotto l'allora Primo ministro Gordon Brown, propose di rendere elettivi parte dei lord. Questo piano, che fu ampiamente criticato, non riusc\u00ec ad avanzare alla Camera dei comuni. Altre proposte furono fatte sotto il governo di coalizione del Primo ministro David Cameron per ridurre la dimensione della Camera dei lord a 450 membri, eleggere direttamente almeno alcuni dei lord e consentire ai membri della Camera dei comuni di candidarsi alle elezioni alla Camera dei lord. Nessuna di queste proposte fu approvata.\nComposizione dei lord temporali.\nI lord temporali sono costituiti da un piccolo numero di pari ereditari e da un contingente molto pi\u00f9 ampio di pari a vita.\nPari ereditari.\nI lord temporali storicamente comprendevano diverse centinaia di pari ereditari (lord inglesi e lord del Parlamento scozzesi). Tali uffici ereditari possono essere creati dalla Corona e nei tempi moderni venivano generalmente creati solo su consiglio del Primo Ministro.\nNon tutti i pari scozzesi e irlandesi erano autorizzati a sedere nella Camera alta. Quando nel 1707 il Regno di Scozia si un\u00ec al Regno d'Inghilterra per formare il Regno di Gran Bretagna, fu stabilito che i pari ereditari scozzesi avrebbero potuto eleggere 16 rappresentati che potessero sedere nella Camera dei lord; il mandato di un rappresentante durava fino alle successive elezioni generali. Una disposizione simile fu emanata quando nel 1801 il Regno d'Irlanda si fuse con il Regno di Gran Bretagna per formare il Regno Unito; ai pari irlandesi fu permesso di eleggere 28 rappresentanti che per\u00f2 mantenevano l'incarico a vita. Le elezioni per i rappresentanti irlandesi terminarono nel 1922, quando la maggior parte dell'Irlanda divenne uno Stato indipendente; le elezioni per i rappresentanti scozzesi si conclusero con il passaggio del Peerage Act del 1963, in base al quale tutti i pari scozzesi ottennero un seggio nella Camera alta.\nCon l'approvazione dell'House of Lords Act del 1999, solo i pari a vita hanno diritto automaticamente a un seggio alla Camera dei lord. Dei pari ereditari, solo 92 - il conte maresciallo, il lord gran ciambellano e altri 90 eletti dagli altri pari - detengono il seggio alla Camera. Di questi 90, 15 vengono eletti dalla plenaria della Camera e 75 vengono eletti solo dai pari ereditari gi\u00e0 membri della Camera.\nPari a vita.\nIl pi\u00f9 grande gruppo di lord temporali, e di fatto di tutta la Camera, sono i pari a vita. Nel giugno del 2019 vi erano 661 pari a vita. Essi ottengono il titolo di barone o baronessa e sono creati in base al Life Peerages Act del 1958. Come tutti gli altri colleghi, i pari a vita sono creati dalla Corona, che agisce su consiglio del Primo ministro o della commissione per le nomine della Camera dei lord. Per convenzione, tuttavia, il Primo ministro consente ai leader di altri partiti di nominare alcuni pari a vita, per mantenere l'equilibrio politico anche in questa Camera.\nNel 2000, il governo annunci\u00f2 che avrebbe istituito una Commissione per le nomine indipendenti guidata da Lord Stevenson di Coddenham per selezionare 15 cosiddetti \"pari del popolo\" che avrebbero ricevuto una paria a vita.\nLaw lord.\nFino all'istituzione della Corte suprema del Regno Unito nel 2009, un sottoinsieme dei lord temporali - noto come lord of appeal in ordinary - fungeva come ultima corte di appello nel sistema giudiziario del Regno Unito. I lord di questo tipo in carica nel 2009 divennero i primi giudici della Corte suprema."}
{"id": "4505578", "revid": "686936", "url": "https://it.wikipedia.org/wiki?curid=4505578", "title": "Giovani Bernard", "text": "Carriera.\nCincinnati Bengals.\nBernard era considerato uno dei migliori running back selezionabili nel Draft NFL 2013 e fu scelto nel corso del secondo giro dai Cincinnati Bengals. Debutt\u00f2 come professionista nella sconfitta della settimana 1 contro i Chicago Bears in cui corse 22 yard su 4 tentativi. Nel Monday Night Football della settimana successiva, vinto contro i Pittsburgh Steelers, Bernard segn\u00f2 i suoi primi touchdown nella NFL, uno su corsa e uno su una ricezione da 27 yard. Il secondo TD su corsa lo segn\u00f2 nella vittoria della settimana successiva contro i Green Bay Packers, in cui corse 50 yard e ricevette 4 passaggi per 49 yard. Per questa prestazione fu premiato come rookie della settimana.\nNella settimana 6, Bernard segn\u00f2 il suo secondo touchdown su ricezione stagionale, nella vittoria in trasferta sui Buffalo Bills. Tre settimane dopo guid\u00f2 i Bengals con 79 yard corse e 2 touchdown contro i Miami Dolphins, incluso uno da 35 yard che fu una delle azioni pi\u00f9 eccitanti della stagione, ma la sua squadra fu sconfitta ai supplementari dopo che il giocatore fu costretto a uscire nel finale per un infortunio alla costola. Nella settimana 10 i Bengals furono ancora sconfitti ai supplementari, questa volta contro i Baltimore Ravens, col rookie che segn\u00f2 il suo terzo TD su ricezione. La prima annata di Bernard con termin\u00f2 con 695 yard corse e 5 touchdown su corsa e 514 yard ricevute, con altri tre touchdown. I Bengals vinsero la propria division ma furono eliminati nel primo turno di playoff dai San Diego Chargers.\nNella settimana 2 della stagione 2014, dopo l'infortunio a inizio gara di A.J. Green, Bernard si caric\u00f2 sulle spalle l'attacco dei Bengals correndo 90 yard e un touchdown e ricevendo 5 passaggi per 79 yard che fruttarono la vittoria sugli Atlanta Falcons. La domenica successiva segn\u00f2 due touchdown su corsa, mantenendo Cincinnati imbattuta contro i Titans. Nella settimana 6 contro i Panthers, Bernard segn\u00f2 un touchdown con una corsa da 89 yard che fu la seconda pi\u00f9 lunga della storia dei Bengals, seconda solo a quella da 96 yard di Corey Dillon. La sua gara termin\u00f2 con 137 yard corse. Nel penultimo segn\u00f2 il suo primo TD su ricezione in stagione nella vittoria sui Denver Broncos che diede a Cincinnati la matematica qualificazione ai playoff. La sua seconda annata si chiuse con 680 yard corse e sette marcature (5 su corsa e 2 su ricezione) in 13 presenze, di cui nove come titolare.\nTampa Bay Buccaneers.\nIl 14 aprile 2021 Bernard firm\u00f2 con i Tampa Bay Buccaneers."}
{"id": "4505580", "revid": "767487", "url": "https://it.wikipedia.org/wiki?curid=4505580", "title": "Salvatore Capone", "text": "Biografia.\nNato a Lecce, vive a Castrignano del Capo.\n\u00c8 stato per due mandati consecutivi (1993-1997; 1997-2002) Sindaco di San Cesario di Lecce. Da sempre impegnato nel volontariato cattolico a livello nazionale ed internazionale\nAlle elezioni amministrative del 1999 viene eletto al consiglio provinciale di Lecce nelle liste dei Democratici di Sinistra, divenendo Vicepresidente della provincia. Viene riconfermato consigliere anche nel 2004, divenendo Assessore ai Lavori Pubblici.\nDal 2008 al 2013 \u00e8 stato segretario provinciale del Partito Democratico a Lecce.\nElezione a deputato.\nAlle elezioni politiche del 2013 viene eletto alla Camera dei Deputati, nella circoscrizione Puglia, nelle liste del Partito Democratico.\nIl 28 luglio 2017, in seguito all'approvazione definitiva della legge che sancisce l'obbligatoriet\u00e0 dei vaccini, viene aggredito assieme ai colleghi del PD Elisa Mariano e Ludovico Vico da alcuni manifestanti No-vax che stazionavano per protesta dinnanzi a Palazzo Montecitorio, costringendo i tre deputati a rifugiarsi in un'auto poi presa a calci e pugni dagli stessi manifestanti."}
{"id": "4505585", "revid": "767487", "url": "https://it.wikipedia.org/wiki?curid=4505585", "title": "Elisa Mariano", "text": "Biografia.\nNata a San Pietro Vernotico, ove risiede tutt'ora. Si \u00e8 laureata \"cum laude\" presso l'Universit\u00e0 \"La Sapienza\" di Roma in sociologia del lavoro, conseguendo in seguito un dottorato in politiche pubbliche nella stessa universit\u00e0.\nElezione a deputato.\nAlle elezioni politiche del 2013 viene eletta alla Camera dei Deputati, nella circoscrizione Puglia, nelle liste del Partito Democratico.\nAlla Camera dei Deputati \u00e8 membro della X Commissione (Attivit\u00e0 produttive, Commercio e Turismo) e delle Giunta delle Elezioni.\nIl 28 luglio 2017, in seguito all'approvazione definitiva della legge che sancisce l'obbligatoriet\u00e0 dei vaccini, \u00e8 stata oggetto di contestazioni da parte di alcuni manifestanti No-vax.\nRicandidata e non eletta, si \u00e8 attestata al 13,85% dei voti alle Elezioni politiche italiane del 2018 nel collegio Puglia 02, classificandosi dietro il Movimento 5 Stelle con il 42,1% e Forza Italia con il 17,3%."}
{"id": "4505595", "revid": "18323", "url": "https://it.wikipedia.org/wiki?curid=4505595", "title": "Donatella Ferranti", "text": "Biografia.\nNata a Tarquinia (Viterbo) da genitori entrambi insegnanti, cresce a Tuscania, studia a Viterbo e si laurea in giurisprudenza nel 1979 all'Universit\u00e0 \"La Sapienza\" di Roma. Il primo lavoro \u00e8 nell'amministrazione dell'ospedale di Viterbo, quindi nel 1981 partecipa al concorso nazionale per uditori iniziando la carriera in magistratura. Vive a Roma.\nElezione a deputato.\nAlle elezioni politiche del 2008 viene eletta alla Camera dei Deputati, nella circoscrizione Lazio 2 nelle liste del Partito Democratico.\nAlle elezioni politiche del 2013 viene rieletta deputata nella medesima circoscrizione.\nNella XVII legislatura \u00e8 stata Presidente della 2\u00aa Commissione permanente Giustizia della Camera dei deputati.\nNon \u00e8 pi\u00f9 ricandidata alle elezioni politiche del 2018, in quanto esclusa dalle liste del Partito Democratico.\nIn Corte di Cassazione.\nNel 2018, terminato il mandato parlamentare, viene nominata Giudice presso la Corte di Cassazione.\nVita privata.\nSposata, ha due figli."}
{"id": "4505597", "revid": "1543377", "url": "https://it.wikipedia.org/wiki?curid=4505597", "title": "Kawann Short", "text": "Carriera professionistica.\nCarolina Panthers.\nShort era considerato uno dei migliori defensive tackle selezionabili nel Draft NFL 2013 e fu scelto nel corso del secondo giro dai Carolina Panthers. Il 22 maggio firm\u00f2 il proprio contratto coi Panthers. Debutt\u00f2 come professionista nella settimana 1 contro i Seattle Seahawks e il suo primo sack lo mise a segno nella settimana 3 su Eli Manning dei New York Giants. La sua stagione da rookie si concluse con 30 tackle, 1,5 sack e un fumble forzato disputando tutte le 16 partite, nessuna delle quali come titolare.\nIl 3 gennaio 2015, Short contribu\u00ec alla prima vittoria della franchigia nei playoff dal 2005 contro gli Arizona Cardinals mettendo a segno un sack su Ryan Lindley. La sua seconda annata si chiuse disputando ancora tutte le 16 gare (9 come titolare), con 39 tackle e 3,5 sack.\nNel sesto turno della stagione 2015 vinto in casa dei Seahawks, Short mise a segno 5 tackle, 2 sack e un passaggio deviato, venendo premiato come miglior difensore della NFC della settimana. Sette giorni dopo fece registrare un primato personale di 3 sack nella vittoria sui Philadelphia Eagles. A fine ottobre fu premiato come difensore della NFC del mese, riconoscimento che ottenne anche a dicembre, in cui mise a segno 5 sack in cinque partite e forz\u00f2 due fumble nella settimana 14 contro i Falcons. Al termine stagione fu convocato per il primo Pro Bowl in carriera ed inserito nel Second-team All-Pro. Nel secondo turno di playoff, Short mise a segno un sack su Russell Wilson nella vittoria sui Seattle Seahawks che riport\u00f2 i Panthers in finale di conference dopo dieci anni. Il 7 febbraio 2016 part\u00ec come titolare nel Super Bowl 50, dove i Panthers furono sconfitti per 24-10 dai Denver Broncos.\nNel 2018 Short fu convocato per il suo secondo Pro Bowl al posto di Aaron Donald impegnato nel Super Bowl LIII dopo avere messo a segno 42 tackle e 3 sack."}
{"id": "4505600", "revid": "272493", "url": "https://it.wikipedia.org/wiki?curid=4505600", "title": "Alessandra Terrosi", "text": "Biografia.\nConsegue la laurea in scienze agrarie presso la facolt\u00e0 di agraria dell'Universit\u00e0 della Tuscia di Viterbo. Si laurea \u201cdottore in ricerca\u201d con un progetto in \u201cRicerca e Protezione delle Piante\u201d presso la stessa universit\u00e0.\nViene eletta deputata alle elezioni politiche del 2013 della XVII legislatura della Repubblica Italiana nella circoscrizione Lazio 2 nelle liste del Partito Democratico. E' stata membro della XIII Commissione parlamentare Agricoltura.\nNon viene riletta nel 2018. \nNel 2021 diventa sindaca di Acquapendente. "}
{"id": "4505607", "revid": "1005847", "url": "https://it.wikipedia.org/wiki?curid=4505607", "title": "Federico Fauttilli", "text": "Biografia.\nEsperienze di Amministrazione pubblica e privata.\nPROVINCIA DI LATINA\nConsigliere (1980-1990) e Assessore, in periodi diversi, al bilancio, alla pubblica istruzione e al personale (1984-1988)\nCENTRO PER L'IGIENE INDUSTRIALE s.r.l.\nMembro del Consiglio di Amministrazione (1987-1990)\nREGIONE LAZIO\nConsigliere (1990 \u2013 1995), con funzioni di Presidente del Collegio dei revisori dei conti (1990-1993) e di Presidente della Commissione bilancio e programmazione (1993-1995)\nISTITUTO NAZIONALE NEUROLOGICO 'MONDINO' - Membro del Consiglio di Amministrazione (2008-2013)\nPROMUOVI ITALIA - Membro del Consiglio di Amministrazione (2010-2013)\nEsperienze professionali.\nPRESIDENZA DEL CONSIGLIO DEI MINISTRI\nCapo del Dipartimento per le politiche della Famiglia da giugno 2012 a marzo 2013 - Capo dell'Ufficio Nazionale per il Servizio Civile\ndal 20 febbraio 2012\nDipartimento per i Rapporti con il Parlamento\nDirigente generale, Coordinatore dell'Ufficio per la Programmazione dei lavori parlamentari dal 1\u00ba gennaio 2010 al 19 febbraio 2012\nDipartimento per lo sviluppo e la competitivit\u00e0 del Turismo\nDirigente generale, Coordinatore dell'Ufficio per lo sviluppo del Turismo e la gestione degli interventi, dal 1\u00ba gennaio al 31 dicembre 2009\nCommissario straordinario del Governo per le emergenze zootecniche\nDirigente Generale, Coordinatore dell'Ufficio, da giugno 2007 al 31 dicembre 2008\nDipartimento per le politiche europee - Dirigente generale (Ambiente, Salute, Agricoltura, Mercato Interno, Informazione, Formazione) - da aprile 2002 a maggio 2008\nConsigliere giuridico del Ministro della Pubblica Istruzione - 2008-2010\nAttivit\u00e0 giornalistica dal 1979, iscritto all'Albo dei Giornalisti, elenco Pubblicisti\nStudi universitari.\nUNIVERSITA' DEGLI STUDI \u201cLA SAPIENZA\u201d - TEL.MA. DI ROMA\nFacolt\u00e0 di Giurisprudenza \u2013 Scienze delle pubbliche amministrazioni\nLaurea Magistrale in Management Pubblico e E-Government (2007)\nVotazione 110/110 e lode\nISTITUTO DI STUDI EUROPEI \"ALCIDE DE GASPERI\" DI ROMA\nScuola post-universitaria\nDiploma di perfezionamento in Studi Europei (1999)\nVotazione 108/110\nUNIVERSITA' DEGLI STUDI \"LA SAPIENZA\" DI ROMA\nFacolt\u00e0 di Giurisprudenza\nCorso di perfezionamento post-universitario in Scienze Amministrative\nDiploma di perfezionamento (1976)\nVotazione 30/30 e lode\nUNIVERSITA' DEGLI STUDI \"LA SAPIENZA\" DI ROMA\nFacolt\u00e0 di Sociologia\nLaurea in Sociologia (1974)\nVotazione 110/110\nFormazione.\nSSPA (Scuola Superiore per la Pubblica Amministrazione)\nFormazione dell'Alta Dirigenza Statale su \u201cInformation and communication technology\u201d \u2013 (2004)\nCLAYTON UNIVERSITY\nEuropean Institute of Technology\nMaster of science in communication , (2002)\nSSPA (Scuola Superiore per la Pubblica Amministrazione), ISIMM (Istituto per lo Studio dell'Innovazione nei Media e per la Multimedialit\u00e0)\nCiclo di Seminari su \u201cMultimedialit\u00e0 e Pubblica Amministrazione\u201d, (2002)\nSIOI (Societ\u00e0 Italiana per l'Organizzazione Internazionale)\nCorso su \u201cLe nuove tecnologie dell'informazione e della comunicazione per le Relazioni Internazionali\u201d (2002)\nSCUOLA SUPERIORE DELLA PUBBLICA AMMINISTRAZIONE\nSeminario di studi sulla \"Comunicazione pubblica\" (2000)\nCEMAN (Centro Studi Management Pubblico)\nCorso di formazione per funzionari pubblici sulla \"riorganizzazione dell'Ente pubblico\" (1996)\nVicende giudiziarie.\nL'ascesa politica di Fauttilli si interrompe bruscamente nel 1993, quando viene indagato dalla Procura di Latina.\nUn procedimento che vede coinvolti i maggiori esponenti della politica locale del tempo e che dopo un lungo iter giudiziario ,lo vedr\u00e0 essere assolto nel 2003 dalla corte d'appello di Roma su richiesta della Pubblica Accusa.\nAttivit\u00e0 Politica.\nElezione a deputato.\nAlle elezioni politiche del 2013 viene eletto alla Camera dei Deputati, come capolista di Scelta Civica per l'Italia nella circoscrizione Lazio 2.\nDopo aver abbandonato Scelta Civica, nel 2014 aderisce ai Popolari per l'Italia, partito che abbandona nel mese di luglio dello stesso anno per partecipare alla fondazione di Democrazia Solidale.\nAlle elezioni politiche del 2018 \u00e8 ricandidato alla Camera nel collegio uninominale di Latina, sostenuto dal centro-sinistra: non verr\u00e0 rieletto in quanto sconfitto dalla candidata di centro-destra Giorgia Meloni (41%), mentre egli ottiene solamente il 15,34%."}
{"id": "4505608", "revid": "767487", "url": "https://it.wikipedia.org/wiki?curid=4505608", "title": "Klayton", "text": "Ha guidato parecchi gruppi underground di culto e, a partire dei primi anni '90, si \u00e8 esibito con un gran numero di nomi d'arte come Dred, Deathwish, Klay Scott, Tox, ma \u00e8 meglio conosciuto per il suo progetto attuale: Celldweller.\nVita privata.\nKlayton crebbe in una famiglia cristiana conservatrice a New York e frequent\u00f2 la chiesa con Dan, il fratello pi\u00f9 giovane (attualmente solista di LVL), e gli amici Buka e Klank che collaborarono con lui in alcuni suoi progetti. Non ebbe mai una vera e propria istruzione musicale, infatti impar\u00f2 da solo a suonare quegli strumenti che pi\u00f9 lo interessavano. Studi\u00f2 musica per un semestre durante il college ma lasci\u00f2 il corso perch\u00e9 \"tutto ci\u00f2 che avrebbe imparato sarebbe stato ci\u00f2 che poteva e non poteva fare nel rispetto delle leggi della musica e di questo non poteva importargliene meno\"; ci\u00f2 indusse Klayton a caratterizzarsi come \"un tuttofare, maestro di niente\". Il primo dei suoi strumenti fu la batteria.\nDa adolescente Klayton ascolt\u00f2 molta musica metal e solo in seguito si avvicin\u00f2 a quella elettronica grazie a gruppi come i Depeche Mode e gli Skinny Puppy; negli anni seguenti Klayton venne influenzato dal drum'n'bass e dal Goa trance europeo per il suo progetto Celldweller.\nSebbene numerosi progetti della prima met\u00e0 degli anni '90 furono firmati da case discografiche cristiane e sebbene furono generalmente considerate band cristiane, Klayton ebbe molta cura a prendere le distanze da questo genere di distinzione e da questa sottocultura negli ultimi anni '90 attraverso la scissione dal settore della musica di ispirazione cristiana e rinunciando a qualsiasi ulteriore esibizione in luoghi cristiani. Descrisse questo distacco e le ragioni dietro ad esso nel 1998 in un'intervista con HM Magazine, una rivista sul metal cristiano.\nKlayton ha dichiarato ripetutamente di essere un fan di Godzilla e dei Kaij\u016b in generale. In un'intervista di Bloody Disgusting sostenne che i commenti audio di David Fincher riguardo ai film \"Seven\" e \"Fight Club\" lo ispirarono per registrare i propri commenti delle pubblicazioni di \"Wish Upon a Blackstar\".\nCarriera musicale.\n\"Immortal\", fine anni ottanta.\n\"Immortal\" fu un gruppo thrash metal che esord\u00ec con una cassetta demo nei tardi anni '80. Fu proprio questa cassetta ad attirare l'attenzione dell'etichetta discografica R.E.X. Records che firmer\u00e0, in seguito, anche i lavori dei Circle of Dust.Anche il fratello Dan prese parte al gruppo degli \"Immortal\".\n\"Circle of Dust\", \"Brainchild\", e \"Argyle Park\", 1990\u20131995.\nLa band principale di Klayton durante gli anni '90 fu \"Circle of Dust\", un gruppo industrial metal che egli stesso form\u00f2 nel 1990. Ottennero un ingaggio con la R.E.X. Records, una piccola etichetta discografica che si concentrava prevalentemente sull'underground Christian metal nei tardi anni '80 e nei primi anni '90. Nonostante alcuni notabili successi nella scena del metal industriale underground, vennero pubblicati solo due veri e propri album che debuttarono con un album omonimo nel 1992 e una raccolta postuma chiamata \"Disengage\" nel 1998. Contemporaneamente Klayton cre\u00f2 due progetti secondari sotto vari pseudonimi e con varie collaborazioni. Il primo di questi fu \"Brainchild\" formato con Doug Mann, il presidente della R.E.X. : l'unico album, \"Mindwarp\", fu pubblicato poco dopo il debutto dell'album \"Cirlce of Dust\" nel 1992 ed erano presenti influenze thrash metal pesante. Nel 1994 l'album \"Mindwarp\" fu ripubblicato come un album dei Circle of Dust intitolato \"Brainchild\" e, cos\u00ec facendo, la R.E.X. pot\u00e9 trarre il vantaggio di pubblicare un album senza dover inciderne uno nuovo. Lo stesso anno Klayton cre\u00f2 gli Argyle Park, . Gli \"Argyle Park\" produssero un album, \"Misguided\", che fu pubblicato nel 1995 e present\u00f2 varie collaborazioni dalla corrente principale dei gruppi rock-industriali e da quelli rock-cristiani. Il 1995 si rivel\u00f2 un anno impegnativo e caotico per Klayton: viaggi\u00f2 e pubblic\u00f2 una completa ri-registrazione dell'album \"Circle of Dust\" mentre la R.E.X. stava perdendo il suo contratto di distribuzione. L'etichetta stava scivolando verso la bancarotta e i \"Circle of Dust\" erano impossibilitati a registrare e pubblicare nuova musica e impediti dal passare ad un'altra etichetta discografica. Cos\u00ec l'anno successivo, Klayton decise di mettere fine al gruppo e di trovare nuovi mezzi per creare e pubblicare musica.\n\"Angeldust\" / Criss Angel, 1995\u20132000.\nMentre i \"Circle of Dust\" erano in tour nel 1994-1995, Klayton venne contattato dall'illusionista Criss Angel che volle collaborare con Klayton per uno show di magia. Quando le difficolt\u00e0 legali della R.E.X. impedirono a Klayton di registrare o di andare in tour nel 1995, inizi\u00f2 a scrivere per Angel: i due combinarono i loro nomi e chiamarono il loro gruppo \"Angeldust\"; trascorsero due anni creando uno spettacolo teatrale dal vivo che voleva mostrare \"Illusioni, band dal vivo, personaggi d'avanguardia che vagano nel paesaggio, illuminazione robotica, schermi televisivi e proiettori, spettacolo d'arte e altro\". Pubblicarono il loro primo album \"Musical Conjurings from the World of Illusion\" nel 1998, lo stesso anno dell'ultimo album dei \"Circle of Dust\". Tuttavia dal 2000, ogni riferimento a Klayton fu cancellato dal sito web di Criss Angel e la trilogia completa degli album, inclusa la ri-distribuzione del primo album, fu pubblicata solamente sotto il nome di Criss Angel come la colonna sonora estesa del suo show \"Amystika\". Klayton successivamente spieg\u00f2 che divenne evidente ai due che ognuno lavorava meglio al proprio progetto da solo.\nDiversi anni dopo, ad ogni modo, Klayton registr\u00f2 e fece il remix di una nuova sigla per \"Mindfreak\", lo show di Angel, e questa collaborazione rappresent\u00f2 l'ultimo suo contributo alla discografia di Angel.\nDurante questo periodo, Klayton cambi\u00f2 il proprio nome da Scott Albert a Klay Scott.\n\"Celldweller\", 1999\u2013presente.\nKlayton aveva precedentemente utilizzato il nome \"Celldweller\" come uno pseudonimo di produzioni occasionali ma lo tramut\u00f2 nel gruppo solista dopo aver diviso le strade con Criss Angel nel 1999 e pubblic\u00f2 cinque canzoni in edizione limitata in EP l'anno stesso. Con diversi singoli e remix guadagn\u00f2 alte valutazioni nella classifica musicale di mp3.com. ma una serie di intoppi, tra cui il tentativo (fallito) di trovare il supporto di un'etichetta discografica maggiore, causarono il ritardo di due anni del debutto dell'album \"Celldweller\". Fu comunque pubblicato nel 2003 e conquist\u00f2 il 17\u00ba posto nel \"Billboard's Internet Sales Chart\"', vinse l'edizione del 2004 di \"Just Plain Folks Music Awards\", e le canzoni ebbero molte apparizioni in trailer di film, show televisivi o giochi per computer: un'impresa compiuta precedentemente solo da Moby e dai The Crystal Method.\nNel 2008 Celldweller pubblic\u00f2 \"Soundtrack to the Voices in My Head Vol. 1\", una collezione di lavori che Klayton sentiva pi\u00f9 adatti per uso teatrale che come materiale per un album principale; alcune di queste tracce sono state concesse ai media e si attendono altri volumi per il futuro. Klayton ha lavorato al secondo album di Celldweller, \"Wish Upon a Blackstar\", negli scorsi quattro - cinque anni e ha annunciato che il metodo di pubblicazione dell'album sar\u00e0 in formato digitale e suddiviso in capitoli di due canzoni ognuno.\nKlayton produsse anche canzoni e album per artisti da quando inizi\u00f2 il progetto \"Celldweller\", in particolare con la rinascita degli AP2 con l'etichetta Tooth &amp; Nail Records nel 2000: Klayton scrisse due canzoni mentre LVL scrisse la maggior parte dell'album.\nFiXT.\nKlayton e il suo manager formarono l\"'Esion Media\" per poter pubblicare il primo album di Celldweller e, dopo il successo di quest'album, Klayton mut\u00f2 \"Esion\" in un'etichetta indipendente nuova: la \"FiXT Music\". FiXT crebbe velocemente nel corso di pochi anni e ora dispone di un ampio negozio online che distribuisce artisti, compreso Blue Stahli. FiXT si \u00e8 diramata anche nel mondo delle pubblicazioni letterarie con due pluripremiati romanzi di fantascienza intitolati \"The Bane of Yoto\". Nel 2013 Klayton ha annunciato che la FiXT sarebbe intenzionata a pubblicare un romanzo di Josh Viola e Keith Ferrell chiamato \"Blackstar\" ispirato all'album Wish Upon a Blackstar di Klayton stesso.\nNomi d'arte.\nKlayton appar\u00ec sotto diversi nomi d'arte durante gli anni '90 prima di mantenere definitivamente \"Klayton\" dal 1999. Us\u00f2 il suo nome di nascita (\"Scott Albert\") per gli Immortal e per i Circle of Dust fino al 1995; per il progetto Brainchild us\u00f2 l'alias \"Tox\"; Brainchild ha anche dato origine allo pseudonimo \"Celldweller\" : un estratto dell'album, \"Helldweller\", appar\u00ec in una compilation nel 1993 e gli amici di Klayton contorsero il titolo in \"Celldweller\", attribuendoglielo in quanto era solito trascorrere tutto il suo tempo nel proprio seminterrato come un prigioniero, lavorando alla musica. Per gli Argyle Park Klayton appar\u00ec come due membri immaginari, \"Dred\" e \"Deathwish\", mentre nel 1995 appar\u00ec in un tributo agli Stryper alterando leggermente il nome in \"Cell Dweller\".\nQuando inizi\u00f2 a lavorare con Criss Angel il proprio nome mut\u00f2 da Scott Albert a \"Klay Scott\", spiegando in un'intervista che il nome gli era stato attribuito da Angel per la sua abilit\u00e0 di \"prendere suoni e modellarli come se fossero argilla\". Appar\u00ec come Klay Scott nelle pubblicazioni degli Angeldust e nell'album \"Disengage\" dei Circle of Dust. A questo punto, dichiar\u00f2 di voler stabilire un'identit\u00e0 sotto la quale tutti i suoi progetti avrebbero preso forma ma nonostante ci\u00f2 il suo nome cambi\u00f2 ancora una volta nel 1999 quando riun\u00ec sotto \"Celldweller\" la sua produzione musicale. Il semplice nome di Klayton \u00e8 rimasto da allora; l'artista dichiarava di aver terminato i propri esperimenti con la propria \"immagine pubblica\" e che non voleva confondere i propri fan oltre: \"sono stato colpevole di aver lavorato a un milione di progetti secondari ed ho cambiato il mio nome in ognuno di essi. Siamo al punto dove i miei stessi fan non sanno se ho lavorato ad un album o no.\"\nDiscografia.\nProgetti primari.\nImmortal\nCircle of Dust\nArgyle Park\nAngeldust/Criss Angel\nCelldweller"}
{"id": "4505611", "revid": "287204", "url": "https://it.wikipedia.org/wiki?curid=4505611", "title": "Edmund Garratt Gardner", "text": "Biografia.\nGardner nacque nel distretto londinese di Kensington, ultimo di sei figli, da John Gardner, membro del mercato borsistico, e da Vernon Garratt. Studi\u00f2 al Beaumont College di Windsor prima di intraprendere studi di scienze naturali all'University College London. Per questo, nel 1887 si trasfer\u00ec al Gonville and Caius College dell'Universit\u00e0 di Cambridge, con l'intenzione di studiarvi medicina. Dovette interrompere i suoi studi nel 1890 a causa di problemi di salute che lo avrebbero afflitto per tutto il resto della vita; trascorse un periodo di convalescenza a Firenze, dove ricevette l'unico insegnamento formale sulla lingua italiana da un libraio fiorentino. Infine, ottenne un Bachelor of Arts, essendogli stata giustificata, grazie alla certificazione medica, la protratta assenza durante la parte I del Natural Sciences Tripos.\nFu a questo punto che Gardner decise di rinunciare alla carriera medica per impegnarsi in studi letterari e umanistici. Nel 1893, quando insegnava letteratura inglese alla Cambridge Extension School, pubblic\u00f2, su \"Nature\", il suo primo articolo su Dante (\"Quaestio de Aqua et Terra\"). Contribu\u00ec, poi, alla redazione di una popolare collana editoriale di guide turistiche su citt\u00e0 italiane pubblicate da J. M. Dent, mentre proseguiva a prodursi in studi su Dante, Ariosto e sulle loro epoche. Trasfuse il suo interesse per il misticismo cattolico in libri su Santa Caterina da Siena, Bernardo di Chiaravalle nei suoi \"Dante's Ten Heavens\" e \"Dante and the mystics\", nel quale ipotizz\u00f2 che Dante fosse \"uno scolastico in teologia ma un mistico in religione\". L'interesse per il misticismo continu\u00f2 nelle sue edizioni dei trattati mistici inglesi del Cinquecento (1910), e nell'edizione dell'opera \"Life of Prayer\" di Friedrich von H\u00fcgel.\nI suoi contributi scientifici ebbero un riconoscimento accademico con la nomina a \"Barlow lecturer\" su Dante all'University College London tra il 1910 e il 1926. Fu promosso docente nel 1918 e l'anno successivo divenne il primo titolare della cattedra di Serena Professors of Italian Studies all'Universit\u00e0 di Manchester. Nel 1922 vinse la \"Serena Medal\" della British Academy, istituita nel 1920. Dal 1923 al 1925 fu professore di \"Early Italian Language and Literature\" all'Universit\u00e0 di Londra dove divenne \"Professor of Italian\" dal 1925 fino al pensionamento nel 1934.\nNel 1925 divenne membro della British Academy. All'inizio del 1935 fu istituito un fondo destinato a finanziare l\"'Edmund G. Gardner Memorial Prize in Italian Studies\", da assegnarsi ogni cinque anni a cura di una commissione di studiosi dell'University College London.\nGardner mor\u00ec nel 1935, in seguito alle complicanze di un'operazione chirurgica alla quale si era sottoposto presso il Middlesex Hospital di Londra."}
{"id": "4505612", "revid": "1005847", "url": "https://it.wikipedia.org/wiki?curid=4505612", "title": "Vincenzo Piso", "text": "Biografia.\nImpegnato fin da adolescente in politica \u00e8 stato uno dei protagonisti della destra giovanile romana degli anni 70.\nCresciuto politicamente nel quadrante nord della citt\u00e0 ha conseguito la maturit\u00e0 classica nel Liceo Ginnasio \u201cOrazio\u201d.\nNel 1997 \u00e8 eletto per la prima volta Consigliere Comunale ed \u00e8 riconfermato nel 2001 e 2006.\nDal 2002 al 2006 ricopre l\u2019incarico di Presidente della Federazione Romana di Alleanza Nazionale e dal 2006 al 2008 ha rivestito la carica di Vice Presidente del Consiglio Comunale di Roma.\nNel 2008 \u00e8 stato eletto Deputato del Pdl nella \"circoscrizione Lazio 1\" ed \u00e8 componente della IX Commissione Trasporti, Poste e Telecomunicazioni.\nDal 2009 al 2013 \u00e8 Coordinatore Regionale del Popolo della Libert\u00e0 nel Lazio.\n\u00c8 eletto deputato per la prima volta alle elezioni politiche del 2008 nelle liste del Popolo della Libert\u00e0.\nAlle elezioni politiche del 2013 viene riconfermato deputato della XVII legislatura della Repubblica Italiana nella \"circoscrizione Lazio 2\" per il Popolo della Libert\u00e0.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano di cui \u00e8 membro del consiglio direttivo alla Camera..\nIl 23 novembre 2015, dopo numerose critiche rivolte al presidente del partito Angelino Alfano, abbandona il Nuovo Centrodestra, nonch\u00e9 il gruppo Area Popolare alla Camera dei Deputati, passando quindi al Gruppo misto e divenendo uno dei fondatori del Movimento Identit\u00e0 e Azione, guidato da Gaetano Quagliariello.\nIl 1\u00ba dicembre 2015, poi, aderisce alla componente del Gruppo misto \"USEI-IDEA\".\nNon si ricandida pi\u00f9 alle elezioni politiche del 2018.\nProcedimenti giudiziari.\nLaziogate.\nNel 2005 nell'ambito dello scandalo Laziogate, Piso \u00e8 indagato per accesso abusivo a sistema informatico, favoreggiamento e violazione della legge elettorale. Nel marzo 2007 Piso viene rinviato a giudizio.\nIl 5 maggio 2010 il Tribunale di Roma lo condanna a 8 mesi di reclusione, nonostante la Procura ne avesse chiesto l'assoluzione. Piso ricorre in appello.\nIl 29 ottobre 2012 la Corte d'Appello di Roma assolve Piso perch\u00e9 \"il fatto non sussiste\".\nMafia Capitale.\nNell'ambito dell'inchiesta \"Mondo di mezzo\" sulla cosiddetta \"Mafia Capitale\" Piso viene indagato dalla Procura di Roma per finanziamento illecito.\nIl 6 ottobre 2016 la Procura chiede l'archiviazione del caso. La Procura aveva deciso in precedenza di mantenere il massimo riserbo sull'inchiesta, che viene rivelata agli organi di stampa solo dopo la richiesta di archiviazione.\nIl 7 febbraio 2017 la Procura archivia il caso e proscioglie Piso dalle accuse."}
{"id": "4505613", "revid": "686936", "url": "https://it.wikipedia.org/wiki?curid=4505613", "title": "Robert Woods", "text": "Carriera professionistica.\nBuffalo Bills.\nAl college Woods gioc\u00f2 a football con gli USC Trojans venendo premiato come All-American. Considerato uno dei migliori wide receiver selezionabili nel Draft NFL 2013, fu scelto nel corso del secondo giro (41\u00ba assoluto) dai Buffalo Bills. Debutt\u00f2 come professionista nella settimana 1 contro i New England Patriots ricevendo un passaggio da touchdown da 18 yard da EJ Manuel. Il secondo TD lo segn\u00f2 nella vittoria della settimana 4 sui Baltimore Ravens, in cui guid\u00f2 i Bills con 80 yard ricevute. Woods torn\u00f2 a segnare nella settimana 15 contro i Jacksonville Jaguars, guidando la sua squadra con 82 yard ricevute. La sua stagione da rookie si concluse con 587 yard ricevute e 3 touchdown in 14 presenze, tutte come titolare.\nNella settimana 12 della stagione 2014, Woods segn\u00f2 uno spettacolare touchdown con una ricezione a una mano (il suo terzo stagionale) e guid\u00f2 i suoi con 9 ricezioni per 118 nella vittoria per 38-3 sui Jets. La sua annata si chiuse con 65 ricezioni per 699 yard (secondo in squadra) e 5 marcature, disputando tutte le 16 partite, tutte tranne una come titolare.\nLos Angeles Rams.\nIl 9 febbraio 2017, Woods firm\u00f2 un contratto quinquennale del valore di 39 milioni di dollari con i Los Angeles Rams. Nei playoff 2018, i Rams batterono i Cowboys e i Saints, qualificandosi per il loro primo Super Bowl dal , perso contro i New England Patriots..\nNell'undicesimo turno della stagione 2020 Woods fece registrare 12 ricezioni per 130 yard e un touchdown nella vittoria contro i Tampa Bay Buccaneers nel Monday Night Football, venendo premiato come giocatore offensivo della NFC della settimana."}
{"id": "4505617", "revid": "1632387", "url": "https://it.wikipedia.org/wiki?curid=4505617", "title": "Cristian Iannuzzi", "text": "Biografia.\nAlle elezioni politiche del 2013 \u00e8 candidato alla Camera dei Deputati nella \"circoscrizione Lazio 2\" nelle liste del Movimento 5 Stelle, venendo eletto deputato della XVII Legislatura. Nella stessa tornata elettorale la madre, Ivana Simeoni, \u00e8 eletta senatrice sempre con l'M5S.\nIl 22 dicembre 2014 si dimette da parlamentare assieme a sua madre e a Giuseppe Vacciano ma le dimissioni vengono respinte dalla Camera dei Deputati, pertanto il 9 gennaio 2015 abbandona il Movimento 5 Stelle e passa al Gruppo misto."}
{"id": "4505625", "revid": "399", "url": "https://it.wikipedia.org/wiki?curid=4505625", "title": "Luca Frusone", "text": "Iscritto al gruppo parlamentare del Movimento 5 Stelle (M5S), Presidente della Delegazione parlamentare italiana presso l\u2019Assemblea parlamentare della NATO, componente della Commissione Difesa, membro dell'Intergruppo sull'Intelligenza Artificiale e dell'Intergruppo Aerospazio.\nBiografia.\nCresciuto ad Alatri, dove ha conseguito il diploma di Liceo Scientifico.\nAttivit\u00e0 politica.\nHa iniziato il suo percorso nel Movimento 5 Stelle nel 2009 seguendo Beppe Grillo e in quell'anno ha iniziato a frequentare i gruppi romani per approfondire il tema della democrazia diretta. Nel 2011 ha creato un meetup ad Alatri \ne la prima rete meetup in provincia di Frosinone. Da quel momento parte il suo impegno politico all'interno del Movimento 5 Stelle.\n\u00c8 iscritto al Gruppo Parlamentare del M5S , ha contribuito alla stesura dei programmi elettorali, alla strutturazione delle linee di azione politica del Movimento e al lavoro Parlamentare all\u2019interno della IV Commissione.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XVI Lazio 2 per il Movimento 5 Stelle.\nIn quella legislatura \u00e8 stato membro della Commissione Difesa, dove ha ricoperto il ruolo di capogruppo del MoVimento 5 Stelle.\n\u00c8 stato membro del Comitato parlamentare di Controllo sull\u2019Attuazione dell\u2019Accordo di Schengen, del Comitato di Vigilanza sull\u2019attivit\u00e0 di Europol, e sul Comitato di Controllo e Vigilanza in materia di Immigrazione ed ha fatto parte della Delegazione parlamentare italiana presso l\u2019Assemblea parlamentare NATO . All\u2019interno del gruppo parlamentare \u00e8 impegnato sui temi della Difesa e della Sicurezza, dell'Industria della Difesa e delle missioni militari all'estero.\nAlle elezioni politiche del 2018 viene rieletto deputato.\nA dicembre 2019 \u00e8 stato eletto \u201cFacilitatore\u201d sui temi della Difesa e della Sicurezza.\nIl 29 gennaio 2020 \u00e8 stata approvata all'unanimit\u00e0 in Commissione Difesa alla Camera dei Deputati la Risoluzione n.7/00248 a sua prima firma sugli alloggi di servizio militari."}
{"id": "4505627", "revid": "767487", "url": "https://it.wikipedia.org/wiki?curid=4505627", "title": "Massimiliano Bernini", "text": "Biografia.\nAttivit\u00e0 politica.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XVI Lazio 2 per il Movimento 5 Stelle.\nNon si ricandida nel 2018, tornando a fare l'insegnante."}
{"id": "4505636", "revid": "287204", "url": "https://it.wikipedia.org/wiki?curid=4505636", "title": "J\u00fcrgen Fassbender", "text": "Carriera.\nIn carriera ha vinto 1 titolo in singolare e 16 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio all'Open di Francia nel 1973 e a Wimbledon nel 1973 e nel 1975.\nIn Coppa Davis ha disputato 34 partite, collezionando 20 vittorie e 14 sconfitte. Per la sua costanza nel rappresentare la propria nazione nella competizione \u00e8 stato insignito del Commitment Award."}
{"id": "4505638", "revid": "287204", "url": "https://it.wikipedia.org/wiki?curid=4505638", "title": "Jurgen Fassbender", "text": ""}
{"id": "4505645", "revid": "1001457", "url": "https://it.wikipedia.org/wiki?curid=4505645", "title": "Universidade de Santa Catarina", "text": ""}
{"id": "4505660", "revid": "767487", "url": "https://it.wikipedia.org/wiki?curid=4505660", "title": "Isidoro Azzario", "text": "Biografia.\nImpiegato delle ferrovie, fu dal periodo della Prima guerra mondiale attivo nel movimento sindacale e socialista. Al II Congresso del Partito Comunista d'Italia venne eletto nel Comitato centrale e partecip\u00f2 come delegato al IV Congresso dell'Internazionale Comunista. Arrestato nel 1923 per attivit\u00e0 sediziose e antinazionali, venne assolto insieme ad altri dirigenti comunisti per insufficienza di prove.\nPerseguitato dai fascisti, fugg\u00ec in Francia e poi in Russia, dove collabor\u00f2 con l'Internazionale sindacale e per conto di tale organismo si rec\u00f2 in America Latina. Nel 1927 fu arrestato a Panama. In ottobre rientr\u00f2 in Italia dando segni di problemi mentali. Nel 1928 fu condannato a 15 anni e 10 mesi di reclusione per istigazione alla guerra civile e a 4 anni per propaganda sovversiva.\nPare che sia morto nel 1929 o nel 1930, dopo che le problematiche psichiche di cui soffriva si erano considerevolmente aggravate."}
{"id": "4505661", "revid": "271907", "url": "https://it.wikipedia.org/wiki?curid=4505661", "title": "Isidoro Azario", "text": ""}
{"id": "4505663", "revid": "1442080", "url": "https://it.wikipedia.org/wiki?curid=4505663", "title": "AAPT Championships 2003 - Qualificazioni singolare", "text": "Le qualificazioni del singolare dell'AAPT Championships 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo AAPT Championships 2003 prevedevano 32 partecipanti di cui 4 sono entrati nel tabellone principale."}
{"id": "4505665", "revid": "124154137", "url": "https://it.wikipedia.org/wiki?curid=4505665", "title": "Repubblica del Basso Canada", "text": "La Repubblica del Basso Canada (in francese \"R\u00e9publique du Bas-Canada\", in inglese \"Republic of Lower Canada\") fu un'effimera repubblica sorta nella regione corrispondente all'attuale Qu\u00e9bec in seguito alle ribellioni del 1837-1838, condotte dai francofoni del Basso Canada contro il regime coloniale britannico. La repubblica non ebbe modo di governare realmente il territorio da esso rivendicato, poich\u00e9 l'intervento delle forze britanniche condusse alla sconfitta della ribellione e alla successiva creazione della Provincia del Canada a maggioranza anglofona."}
{"id": "4505666", "revid": "767487", "url": "https://it.wikipedia.org/wiki?curid=4505666", "title": "Wied\u017amin (film)", "text": "Wied\u017amin \u00e8 un film polacco fantasy del 2001 diretto da Marek Brodzki. Il film \u00e8 un adattamento cinematografico di alcuni racconti facenti parte della \"saga di Geralt di Rivia\" dello scrittore polacco Andrzej Sapkowski.\nLa sceneggiatura \u00e8 stata scritta da Micha\u0142 Szczerbic, il ruolo principale \u00e8 affidato a Micha\u0142 \u017bebrowski. La colonna sonora \u00e8 stata composta da Grzegorz Ciechowski. Il film \u00e8 stato creato in seguito alla serie televisiva omonima le cui riprese sono state effettuate tra il luglio del 2000 e il marzo del 2001 (pi\u00f9 di 150 giorni di riprese), e che ha per\u00f2 visto il debutto successivamente, nell'autunno 2002.\nUna versione in DVD, intitolata \"The Hexer\", \u00e8 stata pubblicata anche al di fuori della Polonia, con doppiaggio originale o in tedesco e sottotitoli in inglese.\nTrama.\nLo strigo Geralt di Rivia, chiamato anche Lupo Bianco a causa dei capelli bianchi, come tutti gli strighi ha il compito di sconfiggere i mostri che minacciano le persone.\nUna volta salvata per caso la vita alla regina di Cintra, Calanthe, e alla figlia Pavetta, dotata di speciali capacit\u00e0 psichiche, in segno di gratitudine la regina lo invita alla sua corte. Geralt partecipa al banchetto durante il quale si deve decidere lo sposo di Pavetta fra i nobili presenti. La cerimonia viene interferita inaspettatamente dalla comparsa di un cavaliere in un'armatura d'acciaio, il quale si fa chiamare \"Istrice\" e sostiene di aver diritto alla mano della principessa Pavetta.\nA tal proposito il cavaliere cita l'antica Legge della Sorpresa spiegando che, diversi anni prima, egli aveva salvato la vita al padre di Pavetta, chiedendo al sovrano come ricompensa qualcosa che non si aspettava una volta tornato a casa. Il re accett\u00f2, senza sapere per\u00f2 che la moglie era in attesa di Pavetta stessa. Parte dei presenti, indignati, si lancia contro Istrice, mentre gli altri, tra cui Geralt, lo difendono. In mezzo al disordine, Pavetta perde il controllo e scatena i suoi poteri, che vengono fermati da un druido l\u00ec presente e da Geralt. In seguito Istrice, ringraziando Geralt per avergli salvato la vita, offre allo strigo qualsiasi cosa lui desideri. Quest'ultimo decise di utilizzare la Legge della Sorpresa: appena dopo Pavetta rivela infatti di essere incinta. Da allora, la vita di Geralt sar\u00e0 per sempre legata indissolubilmente a quella di Ciri, la figlia di Pavetta e Istrice.\nProduzione.\nLe riprese esterne sono state girate nei pressi delle montagne \u015awi\u0119tokrzyskie e Karkonosze, nei dintorni di Malbork, Kielce (cava di Grabina), Varsavia, Kazu\u0144 k. Modlina, nei pressi del castello Gniewie, Bolk\u00f3w (dal 13 febbraio), e nel castello Grodziec (seconda met\u00e0 di febbraio). Nel film sono stati utilizzati degli effetti speciali attraverso il computer e i combattimenti sono stati coordinati dal maestro Aikid\u014d Jacek Wysocki. Perch\u00e9 tutti i combattimenti risultassero realistici sullo schermo, Micha\u0142 \u017bebrowski ha seguito degli allenamenti di sei ore giornaliere per sette mesi dal maestro Aikid\u014d Jacek Wysocki; per rendere ancora pi\u00f9 realistico il combattimento da strigo l'attore ha usato una vera katana giapponese.\nPochi giorni prima del debutto del film, lo sceneggiatore Micha\u0142 Szczerbic ha tolto il suo cognome dai titoli di coda, motivando il fatto dicendo che il risultato \u00e8 stato diverso dalla sceneggiatura che egli scrisse. \"Wied\u017amin\" \u00e8 stato il primo film polacco registrato dopo \"Wirus\" nel quale non \u00e8 stato indicato il cognome dello sceneggiatore.\nColonna sonora.\nL'autore della colonna sonora del film \u00e8 il compositore polacco Grzegorz Ciechowski.\nL'album \u00e8 stato distribuito nel 2001 e raccoglie 22 composizioni. Nel 2002 Grzegorz Ciechowski ha ottenuto l'Orze\u0142 nella categoria \"migliore colonna sonora\". L'album ha ottenuto il disco d'oro il 27 novembre 2001."}
{"id": "4505670", "revid": "76963", "url": "https://it.wikipedia.org/wiki?curid=4505670", "title": "Enid Bennett", "text": "Si spos\u00f2 due volte: la prima con Fred Niblo, la seconda con Sidney Franklin. Ambedue i mariti erano due quotati registi.\nBiografia.\nNata in Australia - con due sorelle, Catherine e Marjorie anche loro attrici - inizi\u00f2 la sua carriera in teatro a Sydney. Raggiunta una certa fama, decise di andare alla conquista di Broadway ma, questa volta, senza successo. Impieg\u00f2 parecchio tempo prima di ottenere una scrittura. Finalmente, trov\u00f2 lavoro nella commedia \"Cock of the Walk\". Qui, venne notata dal produttore cinematografico Thomas H. Ince che la port\u00f2 a Hollywood, mettendola sotto contratto.\nVita privata.\nIl matrimonio con Fred Niblo venne celebrato il 2 marzo 1918. Da quell'unione nacquero tre figli, Louis, Peter e Judith. Il regista mor\u00ec l'11 novembre 1948, lasciandola vedova. Il 20 giugno 1963, Enid Bennett si rispos\u00f2 con Sidney Franklin. Il matrimonio dur\u00f2 fino alla morte dell'attrice, il 14 maggio 1969.\nVenne sepolta al Forest Lawn Memorial Park di Glendale."}
{"id": "4505685", "revid": "1566286", "url": "https://it.wikipedia.org/wiki?curid=4505685", "title": "Michael Wright (attore)", "text": "Biografia.\nAttore statunitense afroamericano, si \u00e8 fatto conoscere principalmente col ruolo di Eddie King Jr. nel remake del film \"The Five Heartbeats\". In Italia l'abbiamo potuto vedere nel telefilm \"Oz\" nel ruolo di Omar White.\n\u00c8 stato sposato dal 1994 al 2000 con Mitzie Lau."}
{"id": "4505689", "revid": "1442080", "url": "https://it.wikipedia.org/wiki?curid=4505689", "title": "Tata Open 2013 - Qualificazioni singolare", "text": "Le qualificazioni del singolare del Tata Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Chennai Open 2003 prevedevano 32 partecipanti di cui 4 sono entrati nel tabellone principale."}
{"id": "4505691", "revid": "136801", "url": "https://it.wikipedia.org/wiki?curid=4505691", "title": "Tata Open - Qualificazioni singolare", "text": ""}
{"id": "4505692", "revid": "1442080", "url": "https://it.wikipedia.org/wiki?curid=4505692", "title": "Qatar ExxonMobil Open 2003 - Qualificazioni singolare", "text": "Le qualificazioni del singolare del Qatar ExxonMobil Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Qatar ExxonMobil Open 2003 prevedevano 32 partecipanti di cui 4 sono entrati nel tabellone principale."}
{"id": "4505693", "revid": "124861736", "url": "https://it.wikipedia.org/wiki?curid=4505693", "title": "William Martin (calciatore)", "text": ""}
{"id": "4505694", "revid": "1979289", "url": "https://it.wikipedia.org/wiki?curid=4505694", "title": "Riserva naturale del Meisino e dell'Isolone Bertolla", "text": "La riserva naturale del Meisino e dell'Isolone di Bertolla \u00e8 un'area naturale protetta, pi\u00f9 precisamente una riserva naturale a gestione regionale, \u00e8 una delle 12 aree protette che compongono il Parco del Po Torinese.\nParco del Meisino.\nLa riserva naturale fu istituita per tutelare le zone umide presenti attorno alla confluenza nel Po della Stura di Lanzo.\nAl suo interno, \u00e8 incluso il parco del Meisino, un nome che deriva dal piemontese \"mezzino\", ovvero \"terra di mezzo\", a intendere il lembo di terra tra un tratto del fiume Po e l'area pianeggiante ai piedi della collina di Superga: \u00e8 uno dei pi\u00f9 grandi parchi della citt\u00e0 di Torino, disteso lungo la destra idrografica del Po.\nCon un'estensione di 450.000 m\u00b2 (45 ettari), l'area \u00e8 collocata in zona Borgata Rosa-Sassi, nella VII Circoscrizione di Torino, a nord-est della citt\u00e0, tra un'ansa del suddetto fiume, via Agudio, il Ponte di Sassi, corso Casale e strada del Meisino.. Essa comprende l'area del cimitero di Sassi, poi si estende a nord-est sotto il ponte di Corso Luigi Sturzo/Diga del Pascolo (derivatore AEM)/curva circolare detta delle \"\"Cento Lire\",\" proseguendo sempre sulla riva destra del fiume e congiungendosi quindi a San Mauro Torinese, attraverso la zona detta di \"Pulchra Rada\" (dal latino = \"bella spiaggia\", da cui \"Pulchrerada\", antico nome del limitrofo comune).La pista pedonale-ciclabile che costeggia il parco, attraversa anche il rivo di \"Sant'Anna\" e il rivo di \"Costaparigi\", entrambi provenienti dalla collina di Superga. Nei pressi di quest'ultimo, \u00e8 presente anche la piccola villa detta del \"Bajno\".\nLa passerella ciclopedonale che scavalca il Rio di Costaparigi \u00e8 stata dedicata nel 2008 ad Alex Langer, ecologista, pacifista ed esponente politico dei Verdi.\nAltre due importanti aree, incluse nella riserva naturale torinese, sono il parco Colletta e il parco dell'Arrivore, questi ultimi per\u00f2 entrambi collocati in sinistra idrografica rispetto al Po.\nAnche l'Isolone di Bertolla \u00e8 situato in sinistra idrografica del Po, che lo separa dal parco del Meisino, ed a nord \u00e8 delimitato dal canale dell'Azienda Energetica Metropolitana.\nStoria.\nL'area oggi tutelata fu spesso soggetta a ricorrenti allagamenti causati dalle piene del Po.\nIl problema fu risolto nell'anno 1952 dalla posa di un argine in muratura, il quale aveva l'obiettivo primario di creare, assieme alla Diga del Pascolo, un invaso per la produzione di energia idroelettrica.\n. Il cosiddetto \"Canale Derivatore\" della Diga, passante a sinistra dell'insenatura, si ricongiunge poi a San Mauro Torinese, e cre\u00f2 l'artificiale Isolone Bertolla.\nLa prima realizzazione del parco del Meisino, curata dalla sesta circoscrizione nel 1988, fu messa in forse da una proposta di una variante al piano regolatore di Torino che avrebbe comportato la realizzazione di una grande quantit\u00e0 di fabbricati residenziali nell'area. Tale variante fu per\u00f2 accantonata anche per l'opposizione di varie associazioni ambientalistiche e la legge regionale 28 del 1990 istitu\u00ec nell'area la \"Riserva Naturale Speciale del Meisino e dell'Isolone Bertolla\". Il parco fu inoltre incluso nel sistema delle aree protette della fascia fluviale del Po.\nL'originaria legge istitutiva \u00e8 stata abrogata dal \"Testo unico sulla tutela delle aree naturali e della biodiversit\u00e0\", che all'articolo 12 affida la gestione della riserva all'Ente di gestione delle aree protette del Po torinese.\nAnche il Parco Colletta fu inaugurato negli anni ottanta, mentre per il completamento del parco dell'Arrivore si dovette attendere l'ottobre del 2009.\nL'odierna area della riserva comprende, oltre ad aree in precedenza agricole, anche un ex galoppatoio militare, in precedenza utilizzato dall'esercito come poligono di tiro e successivamente, nell'ambito del processo di federalismo demaniale, trasferito a titolo gratuito alla Citt\u00e0 di Torino ed aperto al pubblico nell'ottobre 2020, dopo lavori di ripulitura, ripristino aree verdi ed istituzione percorsi ciclopedonali.\nIsolone di Bertolla.\nL'Isolone di Bertolla, creato artificialmente nel 1953 attraverso la Diga del Pascolo e il Canale Derivatore, rappresenta un'area naturalistica pressoch\u00e9 intatta: \u00e8 l'unico esempio di garzaia urbana presente in Italia. Il suo nome deriva dall'omonimo quartiere (a sua volta derivato da un prediale), che si trova sulla riva sinistra del fiume Po, nella Circoscrizione 6 di Torino, in realt\u00e0 a sua volta la parte meridionale-fluviale del pi\u00f9 vasto quartiere Barca.\nL'isolone \u00e8 di forma molto allungata, e prosegue fino a San Mauro Torinese. Al suo interno, sono presenti molti pioppeti in via di rinaturalizzazione, utilizzati per la nidificazione da una vasta colonia di aironi cenerini.\nAnche il resto della riserva presenta un notevole interesse ornitologico, potendosi osservare circa 100 diverse specie di uccelli. Tra di esse possono essere ricordate lo svasso maggiore e il tuffetto. Tra i canneti che circondano il bacino della diga del Pascolo nidificano inoltre il germano reale e la gallinella d'acqua.\nNel giugno del 2021 \u00e8 stata attestata la presenza del lupo.\nFruizione.\nIl parco del Meisino \u00e8 sfruttato dagli abitanti della citt\u00e0 di Torino come luogo di passeggiate, cicloturismo e di allenamenti podistici. Al suo interno vi sono alcune strutture sportive, tra le quali un centro ippico, campi da calcio e da beach volley e campi da bocce\nTalvolta il parco viene anche utilizzato per manifestazioni competitive (es. \"Royal Half Marathon\"), ed \u00e8 sempre aperto 24 ore al giorno; al suo interno si pratica il birdwatching.\nIl parco \u00e8 percorso da una pista ciclabile realizzata dal Comune; nella sua parte pi\u00f9 lontana dal fiume, a ridosso di Borgata Rosa, sono presenti 53 orti urbani assegnati di preferenza ai residenti della zona."}
{"id": "4505695", "revid": "339392", "url": "https://it.wikipedia.org/wiki?curid=4505695", "title": "Parco del Meisino", "text": ""}
{"id": "4505696", "revid": "1442080", "url": "https://it.wikipedia.org/wiki?curid=4505696", "title": "Heineken Open 2003 - Qualificazioni singolare", "text": "Le qualificazioni del singolare dell'Heineken Open 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Heineken Open 2003 prevedevano 32 partecipanti di cui 4 sono entrati nel tabellone principale."}
{"id": "4505700", "revid": "767487", "url": "https://it.wikipedia.org/wiki?curid=4505700", "title": "Blues for Willadean", "text": " \nBlues for Willadean \u00e8 un film drammatico del 2012 scritto, prodotto e diretto da Del Shores. In Italia il film \u00e8 rimasto inedito ma all'uscita negli Stati Uniti ha avuto un buon successo, cos\u00ec come l'esordio da regista di Del Shores.\nTrama.\nLa storia narra di Willadean, una donna che esplora la vergogna, le emozioni e la riservatezza delle donne maltrattate. Un film miscelato di dramma, umorismo, dolore ma che offre una giusta speranza alle donne maltrattate. Willadean, moglie di un camionista, cerca di fuggire dalla piccola prigione che si \u00e8 costruita grazie ad un amico e all'amica LaSonia che \u00e8 sempre vicina a lei ed \u00e8 una cantante di blues e la incoraggia con la musica."}
{"id": "4505703", "revid": "587852", "url": "https://it.wikipedia.org/wiki?curid=4505703", "title": "Domenico Rossi (politico)", "text": ""}
{"id": "4505704", "revid": "1442080", "url": "https://it.wikipedia.org/wiki?curid=4505704", "title": "Adidas International 2003 - Qualificazioni singolare maschile", "text": "Le qualificazioni del singolare maschile dell'Adidas International 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Adidas International 2003 prevedevano 32 partecipanti di cui 4 sono entrati nel tabellone principale."}
{"id": "4505705", "revid": "203434", "url": "https://it.wikipedia.org/wiki?curid=4505705", "title": "Stefano Vignaroli", "text": "Biografia.\nNato a Roma, ha conseguito il diploma di Istituto tecnico industriale e lavora come tecnico video della Rai.\nVignaroli nasce vicino alla discarica di Malagrotta, dove ancora oggi risiede. \nAderisce al movimento di Beppe Grillo nel 2007.\nHa fatto parte del Comitato contro la discarica di Malagrotta e contestualmente inizia a diffondere come attivista la strategia Rifiuti Zero.\nAttivit\u00e0 politica.\nFin dal 2007 \u00e8 stato un attivista del Movimento 5 Stelle, che allora si chiamava \"Amici di Beppe Grillo\". Con il movimento di Beppe Grillo ha lavorato alla creazione della Lista civica per le elezioni del 2008.\nElezione a deputato.\nAlle elezioni politiche del 2013 \u00e8 stato eletto deputato della XVII legislatura della Repubblica Italiana nella circoscrizione XV Lazio 1 per il Movimento 5 Stelle.\nDopo l'elezione alla Camera dei Deputati, \u00e8 stato assegnato alla Commissione XIV- Politiche Unione Europea, lavorando in costante sinergia con la Commissione Ambiente. \nDal 9 settembre 2014 \u00e8 Vicepresidente della Commissione bicamerale d'inchiesta per il ciclo illecito dei rifiuti.\nAlle elezioni politiche del 2018 viene rieletto deputato. Membro dell'VIII commissione Ambiente, territorio e lavori pubblici, il 14 novembre 2018 viene eletto presidente della Commissione bicamerale d'inchiesta per il ciclo illecito dei rifiuti della XVIII legislatura."}
{"id": "4505707", "revid": "1442080", "url": "https://it.wikipedia.org/wiki?curid=4505707", "title": "Milan Indoor 2003 - Qualificazioni singolare", "text": "Le qualificazioni del singolare del Milan Indoor 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Milan Indoor 2003 prevedevano 32 partecipanti di cui 4 sono entrati nel tabellone principale."}
{"id": "4505708", "revid": "1573940", "url": "https://it.wikipedia.org/wiki?curid=4505708", "title": "Dubiaranea", "text": "Dubiaranea \u00e8 un genere di ragni appartenente alla famiglia Linyphiidae.\nDistribuzione.\nDelle cento specie oggi note di questo genere ben novantanove sono state rinvenute in America meridionale; la specie dall'areale pi\u00f9 vasto \u00e8 la \"D. crebra\", rinvenuta in alcune localit\u00e0 della Colombia, del Venezuela, del Per\u00f9 e dell'Ecuador. La \"D. deelemanae\" \u00e8 un endemismo del Borneo.\nTassonomia.\nPer la determinazione delle caratteristiche della specie tipo sono tenute in considerazione le analisi sugli esemplari di \"Dubiaranea argenteovittata\" .\nQuesto genere inizialmente era stato inserito nella famiglia Theridiidae . Nel 1967 un lavoro dell'aracnologo Levi (1967b) lo spost\u00f2 nella famiglia Linyphiidae .\nConsiderato un sinonimo anteriore di \"Paranesticus\" , a seguito di un'analisi sugli esemplari di \"Paranesticus difficilis\" , trasferiti dalla famiglia Tetragnathidae , a seguito di un lavoro di Millidge del 1991.\nInfine \u00e8 anche sinonimo anteriore di \"Hormembolus\" , secondo le analisi effettuate sugli esemplari di \"Linyphia aysenensis\", nel succitato studio di Millidge del 1991.\nDal 2010 non sono stati esaminati esemplari di questo genere.\nA dicembre 2012, si compone di cento specie:"}
{"id": "4505709", "revid": "827882", "url": "https://it.wikipedia.org/wiki?curid=4505709", "title": "Vittorio Flecchia", "text": "Biografia.\nSi trasfer\u00ec a Torino a 12 anni per lavorare come decoratore. Militante della Federazione giovanile socialista, nel 1907 fu schedato come antimilitarista e rivoluzionario. Dal 1910 al 1913 prest\u00f2 servizio militare, dopodich\u00e9 emigr\u00f2 a Losanna dove prosegu\u00ec l'attivit\u00e0 politica.\nNel 1916 fu richiamato alle armi e dichiarato renitente; nel 1919 fu espulso dalla Svizzera, estradato in Italia e qui arrestato ma successivamente assolto. Fu poi segretario della Camera del Lavoro di Vicenza fino al 1922, mentre nel 1921 era passato al neonato Partito Comunista d'Italia, entrando l'anno dopo, al II Congresso, nel Comitato centrale. Negli anni successivi fu pi\u00f9 volte in Unione Sovietica.\nNel 1926 fu arrestato a Milano, condannato dapprima al confino e successivamente (1928), con altri dirigenti comunisti, a 15 anni di reclusione. Fino al 1934 fu quindi in carcere a Sassari, Lecce e Civitavecchia, dopodich\u00e9 fu rilasciato per indulto. Collabor\u00f2 allora con il Profintern a Mosca e poi si spost\u00f2 a Marsiglia e a Parigi. Nel 1940 fu arrestato dalla polizia del Governo di Vichy e internato a Le Vernet d'Ari\u00e8ge con, tra gli altri, Luigi Longo, Giuseppe Di Vittorio e Mario Montagnana.\nNel 1941 fu trasferito in Italia, prima in carcere e poi al confino alle isole Tremiti con Longo e Pietro Secchia. Liberato nell'agosto 1943, fu attivo nella Resistenza in Piemonte e organizz\u00f2 con Luigi Grassi e Giorgio Amendola lo sciopero generale di Torino del 18 aprile 1945.\nNel dopoguerra fu segretario della Camera del Lavoro di Torino per la corrente comunista, deputato all'Assemblea Costituente e poi senatore nella I e nella II Legislatura."}
{"id": "4505711", "revid": "1305772", "url": "https://it.wikipedia.org/wiki?curid=4505711", "title": "Showgirls (programma televisivo)", "text": "Showgirls \u00e8 stato un programma televisivo andato in onda sul canale satellitare Happy Channel e condotto da Sergio Volpini e dalla modella Monique Sluyter.\n\u00c8 andato in onda dal 10 ottobre al 31 dicembre 2005 in tarda serata, in sostituzione delle repliche del celebre \"Colpo grosso\" di Umberto Smaila, programma di cui venne considerato il remake.\nCome il suo predecessore, il gioco consisteva in una serie di prove che le concorrenti dovevano superare."}
{"id": "4505713", "revid": "1494169", "url": "https://it.wikipedia.org/wiki?curid=4505713", "title": "Showgirls", "text": ""}
{"id": "4505715", "revid": "1410376", "url": "https://it.wikipedia.org/wiki?curid=4505715", "title": "Massimo Enrico Baroni", "text": "Biografia.\nNato a Catania, ma vive a Roma; si \u00e8 laureato in Psicologia, ha lavorato per la riabilitazione di pazienti psicotici.\nAttivit\u00e0 politica.\nNel 2008 si candida alle elezioni comunali a Roma nella lista \"Amici di Beppe Grillo\", ottenendo solo 4 preferenze.\nAlle elezioni politiche del 2013 viene eletto alla Camera dei Deputati, nelle liste del Movimento 5 Stelle nella circoscrizione Lazio 1.\nAlle elezioni politiche del 2018 viene rieletto deputato.\nIl 18 febbraio 2021 vota contro la fiducia al Governo Draghi ed \u00e8 espulso dal Movimento 5 Stelle. Il 21 febbraio aderisce alla componente del gruppo misto L'Alternativa c'\u00e8. Il 28 ottobre dello stesso anno lascia la componente, ma rimane nel gruppo misto da non iscritto."}
{"id": "4505717", "revid": "991694", "url": "https://it.wikipedia.org/wiki?curid=4505717", "title": "Citt\u00e0 italiane", "text": ""}
{"id": "4505718", "revid": "125146975", "url": "https://it.wikipedia.org/wiki?curid=4505718", "title": "Federica Daga", "text": "Biografia.\nNata ad Oristano, in Sardegna, si \u00e8 prima trasferita a Torino, dove si \u00e8 occupata di informatica, per poi stabilirsi a Roma.\nAttivista da tempo in prima linea nelle battaglie per l\u2019acqua pubblica, si candida alle elezioni regionali in Piemonte del 2010 con il Movimento 5 Stelle nella circoscrizione di Torino, nella mozione di Davide Bono, non risulta tuttavia eletta ottenendo solo 307 preferenze.\nNel 2011 s'impegna per il referendum abrogativo sull'acqua pubblica, divenendo un punto di riferimento per i movimenti dell\u2019acqua in tutta Italia con i quali ha condiviso banchetti e piazze.\nElezione a deputato.\nIn vista delle elezioni politiche del 2013, partecipa alle \"Parlamentarie\" dei 5 Stelle (consultazione online per le candidature al parlamento), dove viene selezionata per essere candidata con 390 voti. Alle politiche 2013 viene candidata nelle liste del Movimento 5 Stelle (M5S) alla Camera dei deputati, ed eletta nella circoscrizione Lazio 1. Prima di entrare in parlamento, affermava di votare Rifondazione e che avesse dovuto scegliere un altro simbolo era No TAV.\nAlle elezioni politiche del 2018 viene rieletta deputata alla Camera."}
{"id": "4505719", "revid": "50026", "url": "https://it.wikipedia.org/wiki?curid=4505719", "title": "Carla Ruocco", "text": "Biografia.\nDopo essersi diplomata nel 1991 al Liceo classico Umberto I di Napoli con il voto di 60/60, consegue nel 1996 la laurea in Economia e commercio all'Universit\u00e0 Federico II di Napoli ottenendo la lode e menzione speciale per la carriera.\nAbilitata alla professione di dottore commercialista, lavora da revisore dei conti revisionando bilanci di societ\u00e0 multinazionali, banche ed enti pubblici. \nIn seguito lavora nel ruolo di controller presso una societ\u00e0 multinazionale farmaceutica.\nVince due concorsi all'Agenzia delle entrate come internal auditor e come funzionario tributario.\nIn quest'ultima veste lavora presso la Direzione Centrale Accertamento\nAttivit\u00e0 politica.\nXVII Legislatura.\nCandidata per il Movimento 5 Stelle alle consultazioni politiche del 2013 viene eletta deputata nella XVII legislatura della Repubblica Italiana nella circoscrizione XV Lazio 1.\nMembro della VI Commissione (Finanze), dal 7 maggio 2013 al 22 marzo 2018, ne ricopre la carica di Vice Presidente dal 7 maggio 2013 al 20 luglio 2015.\nDal 21 giugno 2013 al 22 marzo 2018 \u00e8 stata membro della Commissione parlamentare di vigilanza sull'anagrafe tributaria.\nDal 26 marzo 2013 al 7 maggio 2013 \u00e8 stata membro della Commissione speciale per l'esame di atti del Governo.\nIl 28 novembre 2014, a seguito di votazione on line, \u00e8 designata tra i membri del \"Comitato Operativo del Movimento 5 Stelle\", un gruppo di cui fanno parte, inoltre, Alessandro Di Battista, Luigi Di Maio, Roberto Fico e Carlo Sibilia. Nel comitato riveste il ruolo di referente per i rapporti con la piccola e media impresa.\nIl 27 settembre 2017 viene nominata commissaria della Commissione bicamerale d'inchiesta sul sistema bancario e finanziario.\nXVIII Legislatura.\nCon 1691 voti alle primarie online del partito, risultando la pi\u00f9 votata fra i candidati alla Camera, viene nuovamente candidata nella circoscrizione Lazio 1, venendo quindi rieletta deputata per la XVIII legislatura.\nIl 21 giugno 2018 viene eletta membro e presidente della VI Commissione (Finanze) della Camera dei deputati.\nIl 19 settembre 2018 presenta la proposta di legge \"Misure di semplificazione fiscale, sostegno all'economia reale e contrasto all'evasione fiscale\", prima firmataria assieme a Alberto Gusmeroli \"et al.\"\nIl 6 febbraio 2020 viene nominata Presidente della Commissione bicamerale d'inchiesta sul sistema bancario e finanziario.\nIl 14 febbraio 2020 si dimette dalla presidenza della Commissione Finanze in quanto contraria all'accettazione di doppi incarichi politici.\nPartecipazioni al Forum economico mondiale.\nIl 20 gennaio 2017, partecipa ad un dibattito con il conservatore britannico Adam Holloway e il ministro degli esteri finlandese Timo Soini, \u00e8 la prima esponente del M5S ad essere invitata al Forum economico mondiale di Davos.\nIl 27 giugno 2017 partecipa alla sessione di Dalian, Cina, del Forum economico mondiale, intervenendo al panel, \u201cIssue Briefing: European Political Outlook\u201d."}
{"id": "4505720", "revid": "1728", "url": "https://it.wikipedia.org/wiki?curid=4505720", "title": "Th\u00e9ophile Malo Corret de la Tour d'Auvergne", "text": ""}
{"id": "4505722", "revid": "486946", "url": "https://it.wikipedia.org/wiki?curid=4505722", "title": "Email client", "text": ""}
{"id": "4505723", "revid": "1429175", "url": "https://it.wikipedia.org/wiki?curid=4505723", "title": "Marco Miccoli", "text": "Biografia.\nOperaio tipografico, diventa delegato aziendale e ricopre ruoli di dirigenza nel comparto grafico editoriale del Sindacato Lavoratori della Comunicazione CGIL.\nNel 2001 \u00e8 eletto Segretario Generale della SLC-CGIL Roma EST ed entra nel Direttivo Nazionale e segue i settori delle Telecomunicazioni, Emittenza pubblica e privata, Poste, Poligrafici, Cinema e produzioni culturali.\nAttivit\u00e0 politica.\nPer tre anni ricopre la carica di Segretario dei Democratici di Sinistra di Monteverde.\nNel 2004 assume il ruolo di Responsabile Lavoro nella segreteria cittadina del partito dei Democratici di Sinistra.\nNel 2008 si occupa della precariet\u00e0 nella galassia dei call center collaborando con l'allora Ministro del Lavoro Cesare Damiano alla elaborazione della \u201ccircolare Damiano\u201d che stabilizzer\u00e0 21.000 giovani precari, di cui circa 10.000 nel territorio romano.\nTra il 2005 e il 2008 organizza e dirige quattro edizioni della Festa dell'Unit\u00e0 di Roma, uno degli appuntamenti pi\u00f9 attesi e partecipati dell'Estate romana.\nCollabora con l'Associazione dei Perseguitati Politici Antifascisti per la sensibilizzazione delle giovani generazioni sui temi della memoria storica, dell'Antifascismo e della Resistenza, e nella difesa dei valori della nostra Costituzione repubblicana. Nel 2008 \u00e8 nominato responsabile lavoro del Partito Democratico di Roma.\nA maggio dello stesso anno \u00e8 eletto Consigliere Provinciale di Roma ed assume l'incarico di presidente della Commissione Sviluppo e Politiche del Sapere.\nA dicembre 2010 con il 75% dei voti degli iscritti viene eletto segretario del Partito Democratico di Roma. In questa veste si oppone alla privatizzazione dell'acqua perseguita dalla Giunta capitolina guidata da Gianni Alemanno.\nElezione a deputato.\nAlle elezioni politiche del 2013 viene eletto deputato della XVII Legislatura, nella circoscrizione Lazio 1, nelle liste del Partito Democratico.\n\u00c8 vicino alla corrente interna al PD guidata da Andrea Orlando.\nAlle elezioni politiche del 2018 viene inizialmente indicato come candidato al Senato della Repubblica nel collegio uninominale Roma 2 (Tuscolano-Appio-Tiburtino); tuttavia in un secondo momento i dirigenti del PD revocano la sua candidatura, destinando il suo stesso collegio all'esponente del PSI Oreste Pastorelli. Non viene quindi ricandidato in Parlamento.\nCuriosit\u00e0.\nNell'ottobre del 2014 \u00e8 salito agli onori delle cronache per aver dichiarato la volont\u00e0 di presentare un'interrogazione parlamentare sul comportamento arbitrale di una partita di calcio tra Roma e Juventus."}
{"id": "4505725", "revid": "123453775", "url": "https://it.wikipedia.org/wiki?curid=4505725", "title": "Umberto Marroni", "text": "Biografia.\nAttivit\u00e0 politica.\nConsigliere comunale a Roma.\nLaureato in Storia Contemporanea all\u2019Universit\u00e0 di Roma La Sapienza con 110 e Lode. Sposato con tre figlie. Consulente presso la societ\u00e0 \"Urban Regeneration Consulting S.r.l\". che si occupa di cambiare il modello di sviluppo delle citt\u00e0 dall\u2019espansione alla rigenerazione urbana. Ha svolto l\u2019attivit\u00e0 di fotografo professionista.\nNel 1990 \u00e8 stato eletto Consigliere d\u2019amministrazione dell\u2019Universit\u00e0 di Roma La Sapienza. In quel ruolo \u00e8 stato membro della Commissione per l\u2019orientamento ed i servizi informatici agli studenti.\nNel 1995 ha svolto attivit\u00e0 di consulente dell\u2019Assessorato alla scuola, formazione e politiche del lavoro della Regione Lazio sui temi del diritto allo studio e della condizione studentesca. In qualit\u00e0 di consulente dell\u2019Assessorato elabora e redige la nuova legge regionale per il diritto allo Studio in ambito universitario, approvata dal Consiglio regionale del Lazio, che prevede il passaggio dai vecchi Istituti regionali ad un moderno sistema di gestione con la costituzione di Aziende autonome. \u00c8 nominato membro della Commissione del Ministero dell'universit\u00e0 e della Ricerca Scientifica e Tecnologica sulle politiche della condizione studentesca e del diritto allo studio.\nNel 1996 \u00e9 nominato Consigliere del Ministro dell\u2019Universit\u00e0 e della Ricerca Scientifica e Tecnologica per il diritto allo studio, la condizione studentesca, l\u2019orientamento, i sistemi di accesso all\u2019universit\u00e0, i percorsi post-lauream, carica che lo vede impegnato nella riforma del diritto allo studio, del dottorato di ricerca e nella redazione della legge istitutiva degli assegni di ricerca. Coordina il \u201ctavolo\u201d di confronto tra Ministero dell\u2019Universit\u00e0, Conferenza permanente dei Rettori delle Universit\u00e0 Italiane (CRUI), rappresentanze politiche e associative nazionali degli studenti universitari e sindacati confederali, sul tema della condizione studentesca e del diritto allo studio universitario, con il compito di varare il nuovo Decreto della Presidenza del Consiglio dei Ministri (DPCM) di cui all\u2019articolo 4, della legge 390/91, e del nuovo Regolamento delle tasse e contributi universitari. Membro del sottogruppo di lavoro per la definizione del nuovo DPCM di cui all\u2019articolo 4, della legge 390/91, sull\u2019\"uniformit\u00e0 di trattamento nel diritto agli studi universitari.\"Coordina il \u201ctavolo\u201d di confronto tra Ministero dell\u2019universit\u00e0, Conferenza permanente dei Rettori delle Universit\u00e0 Italiane (CRUI), rappresentanze politiche e associative nazionali degli studenti universitari e sindacati confederali, curando la redazione del documento e del \"Regolamento in materia di accessi all\u2019istruzione universitaria e di connesse attivit\u00e0 di orientamento.\" Per questo lavoro riceve menzione di merito del Ministro.\nPartecipa alla redazione della legge 15 marzo 1997, n. 59 nelle parti riguardanti l\u2019istituzione del Consiglio nazionale degli studenti universitari (CNSU), di cui all\u2019articolo 20, comma 8, lettere b) e c).\nCoordina il \u201ctavolo\u201d di confronto con le rappresentanze politiche e associative nazionale degli studenti e cura la redazione del \"Regolamento istitutivo del Consiglio nazionale degli studenti universitari\", nonch\u00e9 dell\u2019Ordinanza ministeriale di indizione della consultazione elettorale.\nSempre in qualit\u00e0 di Consigliere del Ministro, redige il \"Piano giovani,\" coordinando le attivit\u00e0 di consultazione con le rappresentanze degli studenti universitari e dei dottorandi e dottori di ricerca.\nPartecipa alla redazione delle norme sugli \"assegni di ricerca\"di cui all\u2019articolo 59, comma 16, della legg 27 dicembre 1997, n. 449, e del relativo Decreto ministeriale 11 febbraio 1998.\n\u00c8 membro della redazione della rivista \"Universit\u00e0 e Ricerca\"del Ministero dell\u2019universit\u00e0 e della ricerca scientifica e tecnologica (MURST), curando in particolare la pubblicazione del numero 1: \"Nuove politiche per il diritto allo studio\", ed il numero 2: \"Orientamento e accesso agli studi universitari\".\n\u00c8 membro della redazione del nuovo sito Web del MURST, di cui ha curato la pubblicazione on-line delle pagine riguardanti il diritto allo studio e gli interventi del \"Piano giovani\".\n\u00c8 nominato nella Commissione del Dipartimento per gli affari sociali del Ministero della solidariet\u00e0 sociale presso la Presidenza del Consiglio dei Ministri, per gli interventi per le giovani generazioni, finalizzata, nel quadro della riforma dello stato sociale, alla realizzazione di una legge quadro per le politiche giovanili ed un coerente Piano d'azione.\n\u00c8 nominato come esperto della rete europea Eurydice, di informazione sull\u2019educazione nell\u2019Unione Europea, collaborando alla ricerca e la pubblicazione del Volume 1 \"\u201cQuestions cl\u00e9s de l\u2019\u00e9ducation \u2013 L\u2019aide financi\u00e8re aux \u00e9tudiants de l\u2019enseignement sup\u00e9rieur en Europe\u201d\"a cura della Commissione Europea.\nHa pubblicato sul numero 2 della rivista \"Universit\u00e0 e Ricerca\" del MURST l\u2019articolo: \"Una nuova politica dell\u2019orientamento e accesso agli studi universitari.\"\nHa partecipato al Gruppo di lavoro sull\u2019attuazione dell\u2019autonomia scolastica del Ministero della Pubblica Istruzione nell\u2019ambito del progetto denominato PICTO: Programma Integrato di Cambiamento Tecnologico-Organizzativo / La Pubblica Istruzione Rete.\nNel 1998 \u00e8 nominato Membro della Commissione nazionale presso la Presidenza del Consiglio dei Ministri per l\u2019applicazione del Decreto legislativo 31 marzo 1998, n. 109 \"(redditometro).\"\nIn qualit\u00e0 di esperto ha partecipato, relazionando, a convegni ed iniziative sinteticamente elencate qui di seguito.\n- Convegno di Torino del 28 e 29 novembre 1997 sulle politiche giovanili organizzato dal Dipartimento degli Affari Sociali presso la Presidenza del Consiglio dei Ministri.\n- Convengo di Messina su orientamento agli studi universitari organizzato dalle Ente per il diritto allo studio.\n- Convegno di Palermo su orientamento agli studi universitari organizzato dall\u2019ARCES;\n- Convegno di Napoli su autonomia didattica presso l\u2019Universit\u00e0 Federico II, organizzato dall\u2019Unione degli Universitari in collaborazione con l\u2019Universit\u00e0.\n- Convegno nazionale di Pisa organizzato dall\u2019Universit\u00e0 di Pisa sul tema della condizione studentesca, dal titolo \u201cLa parola agli studenti\u201d.\n- Iniziativa istituzionale della Regione Lazio sul decentramento del mega ateneo \u201cLa Sapienza\u201d.\n- Convengo di Lecce su autonomia universitaria e gli studenti organizzato dall\u2019Unione degli Universitari in collaborazione con l\u2019Universit\u00e0.\n- Iniziativa per la campagna informativa e la produzione di spot pubblicitari e d\u00e9pliant del MURST sull\u2019orientamento e le preiscrizioni.\n- Convengo su decentramento del mega ateneo \u201cLa Sapienza\u201d e sistema universitario metropolitano organizzato a Roma e tenutosi alla Protomoteca in Campidoglio.\nNel 1997 \u00e8 eletto Consigliere al Comune di Roma, carica che manterr\u00e0 dal 1997 al 2013 nelle ttre successive tornate elettorali risultando nelle ultime due il primo degli eletti nelle rispettiva lista. In quella funzione ha ricoperto la carica di Presidente della Commissione Patrimonio e Casa, Presidente della Commissione Lavori pubblici e mobilit\u00e0, vice Presidente della Commissione urbanistica e vice Presidente della Commissione scuola e formazione. Tra il 2008 e il 2013 ricopre l\u2019incarico di Presidente del gruppo consiliare del Partito Democratico in aula Giulio Cesare.\nNel settore delle politiche socio-educativeha lavorato alla realizzazione del Sistema Universitario Metropolitano di Roma, al sostegno e all\u2019attuazione a livello locale della riforma dell\u2019autonomia scolastica, alla predisposizione del Programma pluriennale per la costruzione di oltre 20 nuovi asili nido nel Comune di Roma e tra l\u2019altro alla redazione della Delibera per l\u2019introduzione del Redditometro per l\u2019accesso agli asili nido ed i servizi alla persona, poi ISEE. Inoltre ha lavorato al potenziamento dei servizi di assistenza domiciliare e redatto la delibera d\u2019istituzione dell\u2019Agenzia per le Tossicodipendenze del Comune di Roma approvata dal Consiglio Comunale.\nNel settore delle politiche urbaneha lavorato alla redazione ed attuazione del Progetto Urbano Ostiense Marconi nell\u2019ambito dello sviluppo del quadrante Ovest della Capitale, all\u2019approvazione del Nuovo Piano Regolatore Generale e promosso il progetto del primo Museo della Fotografia della Capitale negli spazi dell\u2019ex Mattatoio di Testaccio destinati a Citt\u00e0 delle Arti. Sostenitore delle politiche di partenariato pubblico privato nei processi di trasformazione urbana, ha collaborato all\u2019attuazione dei Programmi di Recupero Urbano delle periferie e sostenuto il programma attuativo del Comune di Roma per l\u2019acquisizione dei Parchi attraverso la procedura della compensazione dei diritti edificatori, sancito dal Piano delle Certezze.\nNel settore delle politiche per la Casa e il Patrimonioha lavorato al programma di alienazione del patrimonio del Comune di Roma. Alla redazione della delibera quadro sull\u2019emergenza e le politiche abitative del Comune di Roma la n. 110/05; alla valorizzazioni dei beni del Comune di Roma in sinergia con le politiche urbane, all\u2019assegnazione di spazi ed immobili per il potenziamento del Sistema Universitario della Capitale in particolare per l\u2019insediamento dell\u2019Universit\u00e0 Roma Tre.\nHa sostenuto la battaglia referendaria per l\u2019acqua pubblica e per il mantenimento del controllo da parte del Comune di Roma della societ\u00e0 dell\u2019acqua ed energia (ACEA S.p.A.).\nNel 2013 \u00e8 eletto Deputato alla Camera nella Circoscrizione di Roma. In qualit\u00e0 di parlamentare ha\npromosso l\u2019approvazione della legge sulla compartecipazione urbana dei cittadini ai servizi locali prevista dall\u2019articolo 24 del decreto legge \"Sblocca Italia\"e la definizione di politiche pubbliche per il governo delle citt\u00e0. Ha lavorato a sbloccare i finanziamenti per il completamento del Palazzo dei Congressi di Roma nel quartiere E.U.R., ha contribuito ad una serie di norme a favore dell\u2019ambiente e per gli incentivi fiscali a favore del risparmio energetico.\nFondatore e Presidente dell\u2019Associazione Metropoli Roma. Un luogo fisico e virtuale per discutere ed elaborare idee, proposte, iniziative e progetti per Roma, la Citt\u00e0 metropolitana e l\u2019Italia. Tra le attivit\u00e0 svolte ci sono la promozione di progetti territoriali e innovativi come il riuso della struttura dell\u2019ex ospedale Forlanini di Roma a parco della conoscenza, il completamento del progetto della citt\u00e0 delle arti nell\u2019ex mattatoio di Testaccio o la realizzazione di un grande museo della civilt\u00e0 romana nell\u2019ospedale del Celio. L\u2019associazione organizza e ha promosso convegni e iniziative su temi come l\u2019applicazione della nuova legge sulla compartecipazione urbana dei cittadini ai servizi prevista nell\u2019articolo 24 dello \"Sblocca Italia\"e su progetti ispirati ai principi della smart city come il polo direzionale del quartiere EUR di Roma.\nNel 2016 ha pubblicato il libro: \u201cROMA 100 Progetti per la citt\u00e0\u201d; Ponte Sisto Editore. Un piccolo manuale per governare la Capitale con proposte, idee e progetti rivolto a tutti coloro che con passione politica e spirito civico si impegnano per migliorarla, con la consapevolezza e l\u2019orgoglio di vivere e lavorare nella citt\u00e0 pi\u00f9 bella del mondo, ricordando sempre la frase di Luigi Petroselli: \u201cSi pu\u00f2 governare Roma solo se la si ama\u201d.\nNel 2018 ha pubblicato il libro: \u201cROMA. La rigenerazione dei quartieri industriali. Il Progetto Urbano Ostiense Marconi\u201d; Ponte Sisto Editore. Un libro di storia urbana che vuole raccontare il processo di rigenerazione della vecchia area industriale e dei quartieri operai della Capitale all\u2019ombra del pi\u00f9 alto gasometro d\u2019Europa. In una forma innovativa, fatta di saggi, documenti, materiale iconografico e testimonianze dei protagonisti viene descritto il primo Progetto Urbano di Roma, che sta trasformando uno dei quadranti pi\u00f9 interessanti della citt\u00e0 in un nuovo polo culturale, creativo e del tempo libero. Artisti, fotografi, funzionari, imprenditori, politici, professionisti e studiosi accompagnano il lettore tra una fabbrica di saponi trasformata in teatro, una centrale elettrica diventata museo, un vecchio mercato risorgere in centro commerciale e un mattatoio farsi universit\u00e0. Un episodio emblematico che descrive l\u2019eterna storia di Roma tra passato e futuro.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XV Lazio 1 per il Partito Democratico. Prima della sua elezione alla Camera dei Deputati, il suo nome era tra i possibili candidati alle primarie del centrosinistra per la scelta del candidato Sindaco di Roma del 2013. Dopo la sua elezione in Parlamento diede il suo sostegno a David Sassoli.\nNon \u00e8 pi\u00f9 ricandidato alle elezioni politiche del 2018, in quanto esponente della minoranza interna non \"renziana\" venne escluso dalle liste del Partito Democratico.\nAspetti controversi.\nIl suo nome, non indagato, compare nelle carte dell'inchiesta Mafia Capitale, e ha avuto rilievo mediatico a causa di una fotografia che lo ritrae, da ex capogruppo del PD di Roma, ad una iniziativa sociale di tutte le centrali cooperative di tipo B, recupero ex detenuti, del settembre 2010, che nulla ha a che fare con l'inchiesta della Procura di Roma, insieme all'ex Presidente della Legacoop nazionale, poi Ministro del Lavoro Poletti, al Garante dei Diritti dei Detenuti del Lazio Angiolo Marroni, all'allora Sindaco di Roma Gianni Alemanno, e all'allora Presidente della cooperativa 29 giugno Salvatore Buzzi. Buzzi, ex detenuto poi graziato dal Presidente della Repubblica Oscar Luigi Scalfaro, poi finito agli arresti nel dicembre 2014. Buzzi, figura di primo piano negli ambienti delle cooperative rosse e della sinistra romana, avrebbe auspicato la sua candidatura a Sindaco. Salvatore Buzzi voleva Umberto Marroni (Pd) sindaco di Roma: \u00abLo lanciamo alle primarie al posto di Ignazio Marino\u00bb, cosa che non \u00e8 avvenuta in quanto Umberto Marroni decise di non partecipare alle primarie. Viene definito da Zoro \"un ottimo amministratore\" ma \"un po' polveroso\" cio\u00e8 \"poco in grado di incarnare una battaglia anche di tipo generazionale...\" secondo quanto riferisce Daniele Ozzimo, consigliere comunale a Roma e marito di Micaela Campana fino al 2013, in un colloquio telefonico con Salvatore Buzzi, amico di entrambe. \u00c8 padre di 3 figlie."}
{"id": "4505726", "revid": "125914271", "url": "https://it.wikipedia.org/wiki?curid=4505726", "title": "Francesco Saverio Garofani", "text": "Biografia.\nAttivo nell\u2019associazionismo studentesco cattolico democratico, inizia il proprio impegno politico nei gruppi giovanili della Democrazia Cristiana e diviene presidente dell\u2019Associazione politico-culturale Settantasei.\nLaureato in Lettere e Filosofia, studia e approfondisce i temi relativi alla storia del movimento cattolico con particolare attenzione alla cultura politica del cattolicesimo democratico.\nAttivit\u00e0 giornalistica.\nGiornalista professionista dal 1990, per due anni, fino al 1992, \u00e8 capo redattore del settimanale politico culturale della DC \"La Discussione\", poi, dal 1995 al 2003, direttore del quotidiano \"Il Popolo\", designato da Gerardo Bianco e Sergio Mattarella (all\u2019epoca capi del PPI).\nNel 2003 \u00e8 tra i fondatori del quotidiano \"Europa\", di cui ne diventa vicedirettore.\nAttivit\u00e0 politica.\nAderente al PPI, nel 2002 confluisce nel partito \"Democrazia \u00e8 Libert\u00e0-La Margherita\" di Francesco Rutelli, dove diviene membro dell\u2019esecutivo del partito e della Direzione nazionale, nonch\u00e9 responsabile del Dipartimento Studi e Ricerche.\nEletto deputato per la prima volta alla Camera nel 2006 nella XV legislatura con la coalizione de L'Ulivo, entra nella Commissione Difesa occupandosi dei temi legati alla politica internazionale con particolare riguardo alle missioni militari all\u2019estero.\nNel 2007 \u00e8 presidente fondatore dell'Associazione \"Democatt\" e partecipa alla creazione del bimestrale politico ad essa collegato \"Quarta Fase\", ed entra a far parte della Direzione nazionale del Partito Democratico.\nConfermato deputato anche nella XVI legislatura con il Partito Democratico, \u00e8 vice presidente della Commissione Difesa (2008-2013). Alle elezioni politiche del 2013 viene rieletto deputato della XVII legislatura della Repubblica Italiana nella circoscrizione XV Lazio 1 per il Partito Democratico.\nNel 2013 torna componente della commissione Difesa della Camera e dal 21 luglio 2015 ne \u00e8 Presidente, subentrando a Elio Vito di Forza Italia non riconfermato dopo il passaggio del partito all'opposizione, e lo resta fino al 2018.\nNon \u00e8 pi\u00f9 ricandidato in Parlamento alle elezioni politiche del 2018.\nIl 27 marzo 2018 viene nominato da Sergio Mattarella Consigliere per le questioni istituzionali del Presidente della Repubblica.\nDal 24 febbraio 2022 \u00e8 Segretario del Consiglio supremo di difesa.\nOpere.\nNel 1991, durante il suo incarico a \"La Discussione\", pubblica la ricerca \"\"Il secondo tempo della Repubblica\".\nNel 1998 \u00e8 coautore, insieme a Giorgio Straniero, del libro \"Dialoghi su Moro: un contributo alla storia\", pubblicato dalle Edizioni Cinque Lune, una raccolta di testimonianze dei protagonisti del mondo politico del tempo che a tutt'oggi viene spesso ricordato come uno dei migliori testi sul caso Moro.\nNel 2013 \u00e8 coautore, insieme a David Sassoli, del libro \"Il potere fragile - I consigli dei ministri durante il sequestro Moro\"\" (edizioni Eri), documento dell'inadeguatezza e dell'impreparazione della classe politica dirigente italiana ai tragici eventi relativi al sequestro di Aldo Moro da parte delle Brigate Rosse."}
{"id": "4505729", "revid": "1833487", "url": "https://it.wikipedia.org/wiki?curid=4505729", "title": "Andrea Ferro (politico)", "text": "Biografia.\nDal 2010 al 2013 \u00e8 stato consigliere comunale a Tivoli.\nAlle elezioni politiche del 2013 viene eletto deputato della XVII Legislatura nella circoscrizione Lazio 1 nelle liste del Partito Democratico.\nNel marzo del 2017 si candida al consiglio regionale del lazio, non risultando eletto."}
{"id": "4505732", "revid": "122965432", "url": "https://it.wikipedia.org/wiki?curid=4505732", "title": "Renzo Carella", "text": "Biografia.\nGi\u00e0 esponente del PDS e dei DS, fa parte del Partito Democratico.\nAlle elezioni regionali nel Lazio del 2000 viene eletto consigliere con i Democratici di Sinistra in provincia di Roma.\nAlle elezioni politiche del 2008 \u00e8 candidato nelle liste del Partito Democratico alla Camera dei Deputati nella circoscrizione Lazio 1, venendo eletto deputato della XVI Legislatura.\nAlle elezioni politiche del 2013 viene rieletto deputato sempre nella circoscrizione Lazio 1 con il Partito Democratico."}
{"id": "4505734", "revid": "228587", "url": "https://it.wikipedia.org/wiki?curid=4505734", "title": "Lorenza Bonaccorsi", "text": "\u00c8 stata deputata alla Camera nella XVII legislatura della Repubblica, Assessore al Turismo e Pari Opportunit\u00e0 della Regione Lazio e dal 13 settembre 2019 al 13 febbraio 2021 sottosegretario di Stato al ministero per i beni e le attivit\u00e0 culturali nel secondo governo Conte.\nBiografia.\nDopo essersi laureata in Storia Economica alla statale dell\u2019Universit\u00e0 degli Studi di Milano, ha conseguito un master in Relazioni Pubbliche Europee e due specializzazioni presso la Scuola Superiore di Amministrazione Pubblica e degli Enti Locali di Roma.\nTra il 1997 e il 2013 ricopre diversi ruoli dirigenziali presso la Regione Lazio, come Responsabile delle Relazioni Istituzionali e dei Rapporti con l\u2019Unione Europea, e per la Fondazione Musica per Roma. \nTra il 2006 e il 2008 coordina la segreteria politica del Ministro delle Comunicazioni Paolo Gentiloni, durante il secondo governo presieduto da Romano Prodi.\nNel dicembre 2012 vince nel Lazio le primarie \u201c\"Parlamentarie\"\u201d indette dal Partito Democratico (PD) per la scelta dei candidati alle successive elezioni politiche del 24 e 25 febbraio. Alle elezioni politiche del 2013 viene candidata, e successivamente eletta, alla Camera dei Deputati tra le liste del PD nella circoscrizione Lazio 1. Nella XVII legislatura della Repubblica italiana ricopre gli incarichi nella 7\u00aa Commissione Cultura, scienza e istruzione, Commissione Trasporti, poste e telecomunicazioni, nella Commissione di Vigilanza Rai, nella Commissione parlamentare d'inchiesta sul livello di digitalizzazione e innovazione delle pubbliche amministrazioni e sugli investimenti complessivi riguardanti il settore delle tecnologie dell'informazione e della comunicazione.\nAlle primarie del Partito Democratico dell'8 dicembre 2013 \u00e8 stata nominata membro della Direzione nazionale del Partito Democratico. \nA settembre 2014 viene scelta come Responsabile nazionale della Cultura e Turismo nella segreteria nazionale del Partito Democratico guidata dal Presidente del Consiglio Matteo Renzi, segreteria definita da Gianni Cuperlo plurale e non unitaria come richiesto, ricoprendo l'incarico fino al maggio 2017. \nAlle elezioni politiche del 2018 viene candidata nel collegio uninominale di Roma-Castel Giubileo alla Camera dei deputati, per la coalizione di centro-sinistra in quota PD, ma viene sconfitta, giungendo dietro alla candidata del centro-destra Annagrazia Calabria (25,36%) e all'esponente del Movimento 5 Stelle Riccardo De Angelis. \nDal marzo 2018 all'agosto 2019 \u00e8 Assessore al Turismo e alle Pari opportunit\u00e0 della Regione Lazio, durante la Giunta guidata dal Presidente Nicola Zingaretti. \nDal 13 settembre 2019 \u00e8 Sottosegretario del Ministero per i beni e le attivit\u00e0 culturali e per il turismo del Governo Conte II, rimanendo in carica per l'intera durata dell'esecutivo, sino al febbraio 2021.\nIn vista delle elezioni amministrative del 2021, viene candidata come Presidente del Municipio Roma I per la coalizione di centro-sinistra, dove dopo aver ottenuta al primo turno il 40% dei consensi, viene eletta al ballottaggio con il 66,38% dei voti, contro il 33,62% del candidato del centro-destra Lorenzo Santonocito."}
{"id": "4505735", "revid": "79968", "url": "https://it.wikipedia.org/wiki?curid=4505735", "title": "Micaela Campana", "text": "Biografia.\nCresciuta a Mesagne, ha frequentato la Sapienza - Universit\u00e0 di Roma senza per\u00f2 conseguirne il titolo, nel 2000 si candida al Consiglio nazionale degli studenti universitari.\nNell'ex V Municipio di Roma \u00e8 stata capogruppo dei Democratici di Sinistra dal 2001 al 2006 e poi dell'Ulivo dal 2006 al 2008. Dal 2005 al 2007 \u00e8 stata anche responsabile cultura della federazione romana dei DS.\nCon la nascita del Partito Democratico, alle primarie del 2007 viene eletta nell'assemblea nazionale, riconfermata nel 2009. Per la federazione romana del PD \u00e8 stata responsabile dei circoli dal 2007 al 2009, responsabile della Festa dell'Unit\u00e0 di Roma dal 2007 al 2012 e responsabile dell'organizzazione dal 2009 al 2013.\nHa ricoperto inoltre, dal 2008 al 2010, il ruolo di Assessore all'ambiente, al personale, alle attivit\u00e0 produttive e alle pari opportunit\u00e0 dell'ex V Municipio di Roma.\nNel 2011 si sposa con il compagno di partito Daniele Ozzimo, poi diventato assessore alla casa nella giunta Marino e coinvolto nell'inchiesta Mafia Capitale.\nNel 2012 \u00e8 presidente del comitato Italia Bene Comune di Roma, attraverso il quale si sono gestite le elezioni primarie della coalizione. Nello stesso anno si \u00e8 candidata alle primarie romane per la scelta dei candidati parlamentari del PD, nelle quali si \u00e8 classificata al terzo posto ottenendo 6812 preferenze.\nElezione a deputato.\nEletta alla Camera dei deputati nella Circoscrizione Lazio 1 con le elezioni politiche del 2013, \u00e8 componente della Commissione Giustizia e del Comitato parlamentare di controllo sull'attuazione dell'accordo di Schengen, di vigilanza sull'attivit\u00e0 di Europol, di controllo e vigilanza in materia di immigrazione.\nNel settembre 2014 diventa Responsabile nazionale del PD per welfare e terzo settore nella seconda Segreteria \"unitaria\" di Matteo Renzi. In quel periodo \u00e8 vicina alla corrente dell'ex Segretario Pier Luigi Bersani.\nNel 2018 viene rieletta deputata.\nProcedimenti giudiziari.\nNel giugno 2016 viene ascoltata come testimone della difesa di Salvatore Buzzi nel processo su Mafia Capitale. Durante la deposizione Campana davanti ai magistrati pronuncia trentanove volte \"non ricordo\" al succedersi delle domande formulate dai pubblici ministeri. La Procura di Roma le contesta di aver \"negato reiteratamente numerose circostanze della sua vita politica e personale\". In particolare, tra queste, i magistrati evidenziano \u201cla richiesta rivolta a Buzzi di curare il trasloco per il cognato Niccol\u00f2 Corrado, le ragioni dell\u2019incontro del 4 aprile 2014 con Buzzi presso la sua abitazione, i collegamenti diretti di Buzzi con Bubbico e l\u2019interessamento di quest\u2019ultimo alle vicende inerenti alla gara per la gestione del Cara di Castelnuovo di Porto\u201d.\nNell'ottobre 2018 la Procura di Roma chiede il rinvio a giudizio per 17 persone tra cui la Campana per falsa testimonianza."}
{"id": "4505736", "revid": "1442080", "url": "https://it.wikipedia.org/wiki?curid=4505736", "title": "Open 13 2003 - Qualificazioni singolare", "text": "Le qualificazioni del singolare dell'Open 13 2003 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nLe qualificazioni del torneo Open 13 2003 prevedevano 32 partecipanti di cui 4 sono entrati nel tabellone principale."}
{"id": "4505739", "revid": "767487", "url": "https://it.wikipedia.org/wiki?curid=4505739", "title": "Maria Coscia", "text": "Biografia.\nNata ad Altavilla Irpina, ha vissuto a Roma dalla primissima infanzia. \u00c8 morta all'et\u00e0 di 71 anni l'8 novembre 2019.\nLaureata in Psicologia ed impegnata politicamente gi\u00e0 da met\u00e0 degli anni 60.\nAttivit\u00e0 politica.\nHa iniziato la sua esperienza con la militanza nel mondo cattolico, divenendo poi esponente del PCI, PDS, DS ed infine del Partito Democratico. Grande sostenitrice delle donne e dei loro diritti, del precariato e del tempo pieno.\n\u00c8 stata dirigente alla Regione Lazio, Consigliere comunale ed Assessore alla Scuola al comune di Roma nelle amministrazioni di Rutelli e Veltroni.\nNomina Assessorato Politiche Educative e Scolastiche.\nIn questo ruolo ha rappresentato un punto di riferimento importante per lo sviluppo delle politiche educative e scolastiche della Capitale, segnando una vera e propria svolta nell'organizzazione del percorso formativo dei bambini 0-6 anni e delle educatrici in esso coinvolte. Durante il suo lavoro di Assessore l'offerta di posti nei nidi comunali aument\u00f2 di oltre il 70%.\nElezione a deputato.\nAlle elezioni politiche del 2008 \u00e8 stata eletta deputato della XVII Legislatura nella \"circoscrizione Lazio 1\" per il Partito Democratico.\nAlle elezioni politiche del 2013 \u00e8 stata riconfermata alla Camera dei Deputati, sempre nella \"circoscrizione Lazio 1\" con il Partito Democratico.\nIl suo impegno in Parlamento si \u00e8 espresso principalmente nella Commissione istruzione e cultura in cui ha ricoperto il ruolo di Capogruppo.\nSi \u00e8 ritirata, almeno da un punto di vista ufficiale, dalla carriera politica a marzo del 2018 con la caduta del governo Gentiloni."}
{"id": "4505740", "revid": "31886", "url": "https://it.wikipedia.org/wiki?curid=4505740", "title": "Monica Gregori", "text": "Biografia.\nNel 2009 \u00e8 stata consigliera comunale di Cineto Romano. \nHa svolto attivit\u00e0 sindacali e di volontariato e ha fatto parte del Comitato promotore provinciale per l'organizzazione giovanile del PD e successivamente \u00e8 stata eletta all'Assemblea regionale dei Giovani Democratici.\nAlle elezioni politiche del 2013 viene eletta deputata della XVII legislatura della Repubblica Italiana, nella circoscrizione Lazio 1, nelle liste del Partito Democratico.\nFa parte della Commissione XI Lavoro Pubblico e Privato e della Commissione XIV Politiche dell'Unione Europea.\nIl 24 giugno 2015 annuncia, congiuntamente a Stefano Fassina, la sua intenzione di uscire dal PD, in dissenso con la linea politica di quest'ultimo. Il 3 novembre 2015 aderisce al gruppo parlamentare Sinistra Italiana - Sinistra Ecologia Libert\u00e0.\nAlle elezioni regionali nel Lazio del 2018 si candida al Consiglio regionale, nella lista di Liberi e Uguali in provincia di Roma, ma non viene eletta."}
{"id": "4505744", "revid": "92723", "url": "https://it.wikipedia.org/wiki?curid=4505744", "title": "Chiesa di Kashveti", "text": "La chiesa di San Giorgio (), comunemente nota come Kashveti \"(\u10e5\u10d0\u10e8\u10d5\u10d4\u10d7\u10d8\u10e1)\", \u00e8 una chiesa ortodossa di Tbilisi, in Georgia. Si trova nel centro della citt\u00e0, di fronte all'edificio del parlamento georgiano, in Viale Rustaveli.\nStoria.\nLa chiesa di Kashveti fu costruita tra il 1904 ed il 1910 dall'architetto Leopold Bilfeldt, il quale prese ispirazione dalla medievale cattedrale di Samtavisi. La costruzione fu finanziata dalla nobilt\u00e0 e dalla borghesia locali. Il sito scelto per la realizzazione della chiesa ospitava una danneggiata chiesa in mattoni, fatta costruire nel 1753 dalla famiglia Amilakhvari. Un significativo contributo alla ricercata fisionomia della chiesa attuale fu dato da N. Agladze. Gli affreschi del tempio vennero dipinti dall'influente pittore georgiano Lado Gudiashvili nel 1947.\nIl nome \"Kashveti\" deriva dalle parole georgiane \"kva\" (pietra) e \"shva\" (partorire). Secondo una leggenda il prominente monaco del VI secolo David Gareia (uno dei tredici padri assiri) fu accusato da una donna di averla ingravidata a Tbilisi. David allora profetizz\u00f2 che la smentita a tale accusa sarebbe stata evidente quando la donna avrebbe partorito una pietra. Nel momento in cui questo avvenne, secondo la leggenda, il luogo ricevette il nome di \"Kashveti\"."}
{"id": "4505745", "revid": "119144058", "url": "https://it.wikipedia.org/wiki?curid=4505745", "title": "Marta Leonori", "text": "Biografia.\n\u00c8 laureata in economia aziendale presso l'Universit\u00e0 degli Studi Roma Tre, dopo la quale ha conseguito un master in innovazione e management delle amministrazioni pubbliche. Ha lavorato alla fondazione Italianieuropei, di cui \u00e8 stata direttrice.\nAttivit\u00e0 politica.\nDurante l'esperienza universitaria \u00e8 stata eletta rappresentante degli studenti nel Consiglio di Facolt\u00e0; in seguito ha ricoperto il ruolo di coordinatrice delle donne dei Democratici di Sinistra nel Municipio Roma XI e responsabile per l'universit\u00e0 nella segreteria romana dei Democratici di Sinistra, e dopo la fondazione del Partito Democratico \u00e8 stata presidente del partito del Lazio.\nAlle elezioni politiche del 2013 viene eletta deputata della XVII legislatura nella \"circoscrizione Lazio 1\" per il Partito Democratico, ma si dimette dopo pochi mesi, a luglio 2013, per dedicarsi all'incarico di assessore alle attivit\u00e0 produttive di Roma Capitale nella giunta di Ignazio Marino, fino alla sua decadenza da sindaco nell'ottobre 2015.\nSuccessivamente \u00e8 stata consulente per la semplificazione al Dipartimento della funzione pubblica e dal 2016 al 2018 Commissario straordinario di Formez PA.\nSi candida alle elezioni regionali nel Lazio del 2018 per il Partito Democratico, nella mozione del presidente uscente Nicola Zingaretti, venendo eletta in consiglio regionale del Lazio."}
{"id": "4505748", "revid": "120211003", "url": "https://it.wikipedia.org/wiki?curid=4505748", "title": "Luisa Bossa", "text": "Biografia.\nAttivit\u00e0 politica.\n\u00c8 stato Sindaca di Ercolano per due mandati, dal 1995 al 2005, dapprima per il Partito Democratico della Sinistra e poi per i Democratici di Sinistra.\nAlle elezioni regionali in Campania del 2005 viene eletta consigliera nelle liste dei Democratici di Sinistra, in provincia di Napoli.\nElezione a deputato.\nAlle elezioni politiche del 2008 \u00e8 eletta alla Camera dei Deputati, nella circoscrizione Campania 1, nelle liste del Partito Democratico. Viene riconfermata anche alle successive elezioni politiche del 2013.\nIl 25 febbraio 2017 prende parte alla scissione dell'ala sinistra del Partito Democratico, aderendo ad Articolo 1 - Movimento Democratico e Progressista."}
{"id": "4505751", "revid": "767487", "url": "https://it.wikipedia.org/wiki?curid=4505751", "title": "Giovanna Palma", "text": "Biografia.\nNata a Napoli, vive a Giugliano in Campania.\nElezione a deputato.\nAlle elezioni politiche del 2013 viene eletta alla Camera dei deputati, nella circoscrizione Campania 1, nelle liste del Partito Democratico."}
{"id": "4505755", "revid": "18323", "url": "https://it.wikipedia.org/wiki?curid=4505755", "title": "Assunta Tartaglione", "text": "Biografia.\nNata a Napoli il 22 agosto 1970, nel 1988 consegue il diploma di maturit\u00e0 al liceo classico \"Onorato Fascitelli\" di Isernia.\nNel 1996 consegue la laurea in giurisprudenza all'Universit\u00e0 degli Studi di Napoli \"Federico II\". Successivamente collabora come avvocato in gestione contenzioso civile nello studio legale Vallefuoco a Napoli dal 1996 al 1998 e gestione contenzioso civile e del diritto del lavoro nello studio legale Scialdoni sempre a Napoli dal 1998 al 1999.\nDal 16 maggio 2000 \u00e8 iscritta all'Albo professionale degli avvocati di Napoli.\nAttivit\u00e0 politica.\nNel 2007 aderisce al Partito Democratico, dove \u00e8 stata componente della Commissione che elabor\u00f2 lo Statuto nazionale del Partito Democratico.\nAlle elezioni politiche del 2013 viene eletta alla Camera dei Deputati, nella circoscrizione Campania 1 tra le file del Partito Democratico.\nNella XVII legislatura della repubblica italiana \u00e8 stata membra della II commissione Giustizia e membra del comitato parlamentare per i procedimenti di accusa.\nIl 16 febbraio 2014 viene eletta segretario regionale del PD in Campania, raccogliendo il 58,5% dei voti, superando il deputato in quota Enrico Letta Guglielmo Vaccaro, fermo al 28%.\nIn vista delle elezioni politiche del 4 marzo 2018, viene ricandidata alla Camera nel collegio proporzionale in Campania 1 - 03, ma non viene eletta. Il 6 marzo 2018 si \u00e8 dimessa da segretaria regionale PD campana, in seguito alla sconfitta elettorale e ai pessimi risultati ottenuti alle politiche dal PD.\nAgli inizi di gennaio 2019 viene nominata consulente per le tematiche \u00ab\"inerenti ai rapporti con gli ordini professionali\"\u00bb della Regione Campania, dal presidente Vincenzo De Luca con decreto presidenziale n. 203 del 28 dicembre.\nVita Privata.\n\u00c8 sposata con l'ortopedico Nicola Orabona, dal quale ha avuto due figli."}
{"id": "4505757", "revid": "125041548", "url": "https://it.wikipedia.org/wiki?curid=4505757", "title": "Massimo Paolucci", "text": "Biografia.\nNel 1977 si iscrive al Partito Comunista Italiano (PCI), dove a partire dal 1979 collabora al \"Centro Diffusione de L'Unit\u00e0\" e ricopre l'incarico di segretario della sezione di Soccavo.\nIn seguito al scioglimento del PCI con la svolta della Bolognina di Achille Occhetto nel 1991, aderisce alla nascita del post comunista Partito Democratico della Sinistra (PDS).\nDal 1993 al 2008 \u00e8 stato ininterrottamente eletto consigliere comunale a Napoli, dove ha ricoperto gli incarichi di assessore con deleghe al traffico, ai trasporti, all'arredo urbano e alla polizia municipale nella prima giunta di Antonio Bassolino.\nDa sempre considerato un fedelissimo di Massimo D'Alema, nel 1998 aderisce alla sua svolta in chiave moderna dal PDS ai Democratici di Sinistra (DS), per unificare il PDS con altre forze della sinistra italiana e \"ammainare\" definitivamente il simbolo falce e martello in riferimento al comunismo, in favore alla rosa della socialdemocrazia.\nNel 2001 diventa Commissario vicario per l'Emergenza Rifiuti, Bonifiche e Acque, incarico che ricopre fino al 2004.\nElezione a deputato.\nAlle elezioni politiche del 2013 viene candidato, ed eletto, alla Camera dei Deputati nella circoscrizione Campania 1 tra le liste del Partito Democratico.\nElezione al Parlamento europeo.\nAlle elezioni europee del 2014 si candida al Parlamento europeo nelle liste del Partito Democratico, nella \"circoscrizione Italia meridionale\". Ottiene 118.177 preferenze \u00e8 il quarto su sei eletti.\nPertanto si dimette dalla carica di deputato, venendo sostituito da Anna Maria Carloni, moglie dell'ex sindaco di Napoli ed ex presidente della regione Campania Antonio Bassolino.\nIl 25 febbraio 2017 prende parte alla scissione dell'ala sinistra del Partito Democratico, aderendo ad Articolo 1 - Movimento Democratico e Progressista.\nSi ricandida alle elezioni europee del 2019 con la lista PD-Siamo Europei-PSE nella circoscrizione dell'Italia Meridionale: \u00e8 uno dei due rappresentanti di Articolo Uno. Con 58.550 preferenze si piazza in settima posizione e non viene rieletto.\nGoverno Conte II.\nCon l'insediamento del governo Conte II, il 24 settembre 2019 viene nominato Capo segreteria del Ministro della salute Roberto Speranza.\nIl 14 aprile 2020 viene nominato dal Governo come vice-commissario per il potenziamento delle infrastrutture ospedaliere necessarie a far fronte all'emergenza Coronavirus, sar\u00e0 il braccio destro di Domenico Arcuri."}
{"id": "4505759", "revid": "125176064", "url": "https://it.wikipedia.org/wiki?curid=4505759", "title": "Massimiliano Manfredi (politico)", "text": "Biografia.\nSposato con Lucia Mercogliano dal 2009 e padre di Maria Francesca (2011) ed Alessandra (2014). \nSuo fratello \u00e8 Gaetano Manfredi, sindaco di Napoli dal 5 ottobre 2021, ex rettore dell'Universit\u00e0 degli Studi di Napoli \"Federico II\", eletto il 5 giugno 2014 alla prima tornata e con il 90% di preferenze e ministro dell'universit\u00e0 e della ricerca dal 10 gennaio 2020 al 13 febbraio 2021 nel governo Conte II.\nAttivit\u00e0 politica.\nFino ad ottobre 2001 \u00e8 stato segretario provinciale della sinistra giovanile a Napoli.\nDal 2001 al 2006 ha lavorato al Comune di Napoli, con l'amministrazione guidata dal Sindaco Rosa Russo Iervolino, dove si occupava di politiche del lavoro, imprese e concertazione. \nDa maggio 2006 a maggio 2008 \u00e8 stato capo della segreteria del Ministro della Funzione Pubblica, Luigi Nicolais.\nDal 2008 al 2009 \u00e8 stato coordinatore per le attivit\u00e0 programmatiche nazionali del PD all'interno del gruppo dirigente del PD con Walter Veltroni e Dario Franceschini.\nDal luglio 2010 a maggio 2013 \u00e8 stato Presidente Provinciale del PD Napoli.\n\u00c8 componente dell\u2019Assemblea Nazionale del Partito Democratico. \nElezione a deputato.\nNel dicembre 2012, con oltre 4.500 voti di preferenza, vince le \u201cParlamentarie\u201d indette dal PD per la scelta dei candidati alle successive elezioni politiche del 24 e 25 febbraio. Alle elezioni politiche del 2013 viene eletto alla Camera dei Deputati, nella circoscrizione Campania 1, nelle liste del Partito Democratico.\nAlla Camera dei Deputati \u00e8 stato membro della VIII Commissione Ambiente, Territorio e Lavori pubblici, XIV Commissione Politiche dell\u2019Unione Europea (dove ha sostituito dal 27 giugno al 31 ottobre 2014 il ministro degli affari esteri Federica Mogherini) e della Commissione parlamentare antimafia., dove dall'11 ottobre 2013 fino al 22 marzo 2018 ha ricoperto il ruolo di Coordinatore del VI Comitato: \u201cInfiltrazioni nell\u2019economia legale: mafie, impresa e professioni\u201d. \nIn vista delle elezioni politiche del 2018 si candida al Senato nel propozionale in Campania 2, ma non viene eletto.\nElezione a Consigliere Regionale.\nSi candida alle elezioni regionali in Campania del 20-21 settembre 2020 col PD, nella coalizione a sostegno del presidente uscente Vincenzo De Luca, venendo eletto nel collegio di Napoli con 19.763 preferenze al consiglio regionale della Campania.\n\u00c8 Vice-Presidente della VII commissione (Ambiente) e componente della I commissione (Affari istituzionali); III commissione (Attivit\u00e0 produttive e lavoro); IV commissione (Trasporti). \u00c8 altres\u00ec componente della prima commissione speciale (Trasparenza) e della seconda commissione speciale (Anticamorra e beni confiscati). "}
{"id": "4505761", "revid": "271907", "url": "https://it.wikipedia.org/wiki?curid=4505761", "title": "Vernet d'Ari\u00e8ge", "text": ""}
{"id": "4505763", "revid": "122848502", "url": "https://it.wikipedia.org/wiki?curid=4505763", "title": "Leonardo Impegno", "text": "Biografia.\nSi \u00e8 laureato in Giurisprudenza presso l'Universit\u00e0 Federico II di Napoli con una tesi dal titolo \u201cIl commercio internazionale\u201d. Da studente del liceo \u201cMercalli\u201d, anima l'Associazione Napoletana Studenti contro la Camorra; nel 1991 \u00e8 presidente dell'UDS (Unione Studenti Napoletani); all'universit\u00e0 fonda l'associazione \u201cStudenti Corsari\u201d. Negli stessi anni gioca nella Partenope Rugby e nelle nazionali under 15 e 19. \u00c8 il figlio dell'ex deputato PDS, Berardino Impegno.\nAttivit\u00e0 politica.\nConsigliere comunale dal 2001 al 2011 con i Democratici di Sinistra (alle elezioni amministrative del 2001 fu il consigliere pi\u00f9 votato), \u00e8 stato componente della commissione politiche sociali.\nDa consigliere comunale, negli anni 2001 \u2013 2006, si \u00e8 impegnato per la trasformazione dell'Albergo dei Poveri in Citt\u00e0 dei Giovani, per l'apertura di una farmacia comunale. \u00c8 inoltre il primo firmatario della proposta di adozione, a Napoli, del registro delle unioni civili. Dal 2006 al 2011 \u00e8 stato presidente del consiglio comunale partenopeo.\n\u00c8 stato segretario dell'unit\u00e0 di base DS \u201cEugenio Curiel\u201d e componente della Segreteria Provinciale dei DS con l'incarico di seguire l'attivit\u00e0 dei 92 comuni della provincia di Napoli e delle 10 Municipalit\u00e0.\nEletto alle primarie del PD all'assemblea nazionale, \u00e8 componente della segreteria provinciale del PD con l'incarico di seguire il programma. Dal 2009 al 2013 \u00e8 stato membro della Direzione nazionale del Partito Democratico.\nElezione a deputato.\nAlle elezioni politiche del 2013 viene eletto alla Camera dei Deputati, nella circoscrizione Campania 1, nelle liste del Partito Democratico.\nDal 18 novembre 2015 \u00e8 membro della segreteria regionale del PD in Campania.\nAttivit\u00e0 legislativa.\nIl 31 luglio 2015, le commissioni finanze ed attivit\u00e0 produttive della Camera dei Deputati hanno approvato la proposta di Impegno in materia di riforma delle tariffe RC Auto per i cittadini virtuosi. Il 5 novembre 2015 \u00e8 stato relatore, nella sua commissione, del disegno di legge che prevede le nuove norme per migliorare la gestione delle aziende sequestrate alla mafia."}
{"id": "4505764", "revid": "124937618", "url": "https://it.wikipedia.org/wiki?curid=4505764", "title": "Giorgio Piccolo", "text": "Biografia.\nElezione a deputato.\nAlle elezioni politiche del 2013 viene eletto alla Camera dei Deputati, nella circoscrizione Campania 1, nelle liste del Partito Democratico.\nIl 28 febbraio 2017 prende parte alla scissione dell'ala sinistra del Partito Democratico, aderendo ad Articolo 1 - Movimento Democratico e Progressista."}
{"id": "4505768", "revid": "670104", "url": "https://it.wikipedia.org/wiki?curid=4505768", "title": "Michela Rostan", "text": "Biografia.\nFiglia di Emilio, vive a Melito di Napoli.\nDeputato.\nAlle elezioni politiche del 2013 viene eletta alla Camera dei Deputati nella XVII legislatura, tra le liste del Partito Democratico nella circoscrizione Campania 1.\nIl 14 marzo 2017 abbandona il Partito Democratico ed aderisce ad Articolo 1 - Movimento Democratico e Progressista di Pier Luigi Bersani, Massimo D'Alema e Roberto Speranza.\nViene candidata e rieletta alle elezioni politiche del 4 marzo 2018 tra le liste di Liberi e Uguali (in quota Articolo Uno), nella medesima circoscrizione per la XVIII legislatura.\nIl 21 giugno 2018 \u00e8 vicepresidente della XII commissione Affari Sociali della Camera.\nIl 18 febbraio 2020, passa ufficialmente da Articolo Uno ad Italia Viva.\nIl 17 gennaio 2021 vota la fiducia al governo Conte II ed il 2 febbraio successivo passa al Gruppo misto, nella componente dei Non iscritti.\nVita privata.\nSi \u00e8 sposata nel 2016 con Nicola Cante."}
{"id": "4505770", "revid": "287204", "url": "https://it.wikipedia.org/wiki?curid=4505770", "title": "George Onslow", "text": "Biografia.\nGeorge Onslow nacque a Clermont-Ferrand da padre inglese (il nobile Edward Onslow) e da madre francese (la nobildonna Marie-Rosalie de Bourdeille de Brantome). I coniugi Onslow condussero una vita tranquilla sino allo scoppio della Rivoluzione francese, a seguito della quale il padre fu dapprima imprigionato (nel 1793) e infine costretto all'esilio per alcuni anni (dal 1797 al 1800). La famiglia fa tappa prima a Rotterdam, poi ad Amburgo, dove il giovane George prende lezioni dal celebre compositore Jan Ladislav Dussek. Per proseguire la sua formazione musicale si reca nel 1803 a Londra e studia pianoforte (con Johann Baptist Cramer) e violoncello. Al 1806 risalgono le prime composizioni da camera: tre quartetti e tre quintetti per archi, tre trii con pianoforte e una sonata per pianoforte. Dopo il suo ritorno in Francia, nel 1808 si reca a Parigi per approfondire la tecnica compositiva con Anton\u00edn Reicha."}
{"id": "4505772", "revid": "767487", "url": "https://it.wikipedia.org/wiki?curid=4505772", "title": "Antonio Marotta", "text": "Biografia.\nVive a Pellezzano (Salerno); si \u00e8 laureato in Giurisprudenza presso l'Universit\u00e0 Federico II di Napoli il 22 luglio 1971 e come avvocato penalista \u00e8 stato componente del Consiglio dell'Ordine degli Avvocati di Salerno.\nHa ricoperto incarichi nella Camera Penale Salernitana tra cui prima quello di tesoriere poi quello di segretario ed infine quello di vicepresidente. Ha partecipato, quale componente della Camera Penale, alla fondazione dell'Unione Camere Penali Italiane.\nIntrapresa la carriera politica, nel 1990 \u00e8 stato eletto Sindaco del comune di Pellezzano.\nNel 2002 \u00e8 stato nominato componente del Consiglio superiore della magistratura dal Parlamento in seduta comune con 589 voti in quota UDC, ricoprendo vari incarichi: vice presidente della III Commissione (Commissione per i trasferimenti) e IV Commissione (Commissione per gli uditori, la progressione dei magistrati e le valutazioni della professionalit\u00e0), nonch\u00e9 vice presidente della IX Commissione (Commissione per il tirocinio e la formazione professionale) e componente della VIII Commissione (Commissione per i magistrati onorari) del CSM. \u00c8 stato in seguito presidente della IV e della V Commissione (Commissione per il conferimento degli uffici direttivi) e componente della Sezione disciplinare del CSM.\nIl 4 ottobre 2005, nell'ambito della XIV legislatura, \u00e8 entrato a far parte della Camera dei deputati nel gruppo UDC per subentro (venendo ripescato dal \"collegio uninominale\" n\u00ba15 di Salerno-Mercato San Severino), partecipando come componente alla II Commissione Giustizia della Camera dei Deputati e al Comitato per la Legislazione.\nAlle elezioni politiche del 2006 \u00e8 candidato al Senato della Repubblica con l'Unione di Centro, senza venire tuttavia eletto.\nNel 2006 \u00e8 stato candidato Sindaco di \"centro-destra\" (FI, AN, UDC e PRI) al Comune di Salerno ed \u00e8 entrato a far parte dell'amministrazione come consigliere comunale ed eletto presidente della Commissione Trasparenza.\nNel 2008 aderisce alla rinata Democrazia Cristiana di Giuseppe Pizza.\nIl 4 agosto 2009 \u00e8 stato nominato dalla Presidenza del Consiglio dei Ministri a vice capo del Dipartimento dell'Organizzazione Giudiziaria del Personale e dei Servizi presso il Ministero della Giustizia, incarico ricoperto fino al 16 febbraio 2012.\nIl 16 maggio 2012 \u00e8 stato eletto dal Senato della Repubblica componente del Consiglio di Presidenza della Giustizia Amministrativa, col ruolo di vicepresidente.\nAlle elezioni politiche del 2013 viene eletto per la seconda volta alla Camera dei Deputati per la XVII Legislatura nella \"circoscrizione Campania 1\", in quota \"nuova Democrazia Cristiana\" di Giuseppe Pizza, all'interno delle liste del Popolo della Libert\u00e0.\nIl 16 novembre 2013, con la sospensione delle attivit\u00e0 de Il Popolo della Libert\u00e0, aderisce a Forza Italia.\nIl 25 giugno 2015 lascia Forza Italia e aderisce al Nuovo Centrodestra.\nIl 18 marzo 2017, con lo scioglimento del Nuovo Centrodestra, confluisce in Alternativa Popolare.\nNon \u00e8 pi\u00f9 ricandidato in Parlamento alle elezioni politiche del 2018.\nAd ottobre 2018 aderisce all'Unione di Centro, divenendo in seguito responsabile del dipartimento Giustizia del partito."}
{"id": "4505774", "revid": "1175245", "url": "https://it.wikipedia.org/wiki?curid=4505774", "title": "Vega Colonnese", "text": "Biografia.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XIX Campania 1 per il Movimento 5 Stelle.\nLa presentazione come candidata in Campania per le elezioni regionali del 2010 svela l'importanza che ha avuto per lei l'esperienza lavorativa a Milano presso Emergency che definisce \u201cuna vera associazione non governativa che fa del suo programma una reale battaglia democratica\u201d.\nAttivit\u00e0 Politica.\nIl 4 luglio 2013 rilasci\u00f2 un'intervista al Corriere del Mezzogiorno nella quale dichiara: \u00abPartiremo con la decisione di ricevere uno stipendio coerente con i canoni italiani, 5.000 euro lordi, al netto forse 3.000. Un ottimo stipendio ma ragionevole. La parte che rifiuteremo la restituiremo allo Stato o andr\u00e0 in un fondo per le micro imprese. Sui tagli gli altri partiti dicono di essere d'accordo: mi aspetto una risposta da loro. Poi penso alla legge anti corruzione e al reddito di cittadinanza\u00bb.\nIl 25 maggio del 2014, durante le votazioni per il Parlamento Europeo, con silenzio elettorale in corso, pubblic\u00f2 per errore sul social network Facebook la falsa notizia secondo la quale il Viminale diede ordine ai presidenti di seggio di annullare quante pi\u00f9 schede del Movimento 5 Stelle. Se ne scus\u00f2 pubblicamente.\nAll'indomani della conclusione dello spoglio per le elezioni europee 2014 dichiar\u00f2: \"Per un attimo abbiamo creduto che la meta fosse dietro l'angolo, la strada \u00e8 lunga ma non ci spaventa. Ora non ci sono solo i Fitto, i Pittella e i Cozzolino in Europa, ci siamo anche noi e questo \u00e8 un buon risultato. Noi siamo pi\u00f9 di semplici attivisti, siamo una Comunit\u00e0.\"\nConcluder\u00e0 la sua esperienza parlamentare con il 58% di presenze in aula ed un disegno di legge come prima firmataria."}
{"id": "4505776", "revid": "121826227", "url": "https://it.wikipedia.org/wiki?curid=4505776", "title": "Luigi Gallo", "text": "Biografia.\nNato a Prato, ma vive a Torre del Greco (Napoli). Ingegnere Informatico, Master per l'insegnamento di Elettronica e docente di elettronica in aspettativa a Napoli, musicista, ex-speaker radiofonico.\nDal 2001 \u00e8 impegnato sui temi di una gestione pubblica dell\u2019acqua e contribuisce alla mobilitazione nazionale che porta al referendum del 2011 attraverso il quale il popolo italiano sceglie la strada dell\u2019acqua pubblica. Negli anni di attivismo sociale collabora con numerosissime realt\u00e0 dai Gruppi D\u2019acquisto Solidale ad azioni di Guerrilla Gardening, dalle Critical Mass ai mercati contadini, dai movimenti per il modello rifiuti zero alla marcia della pace Perugia ad Assisi contro la guerra in Iraq, dal commercio equo e solidale alla democrazia diretta con la partecipazione dei forum di Genova nel 2001 e il social forum a Firenze.\nNel 2008 \u00e8 osservatore internazionale in Messico in solidariet\u00e0 con gli indigeni zapatisti e nel 2006 in Kenya fa un reportage sul Commercio equo e solidale.\nAutore del Libro \"Educazione Diffusa - Per salvare il mondo e i bambini\", scritto con il prof. Paolo Mottana, pedagogista dell'Universit\u00e0 di Milano Bicocca.\nAttivit\u00e0 politica.\nElezione a deputato.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XIX Campania 1 per il Movimento 5 Stelle.\n\u00c8 stato capogruppo della VII Commissione (Istruzione, Scienze, Cultura) dal 2013 al 2014 per il M5S e membro permanente della VII commissione. Relatore della Proposta di legge per abbassare le tasse universitarie.\nFirmatario di tante leggi sulla ricerca, il diritto allo studio, la difesa dei docenti e della scuola pubblica, la didattica innovativa ottiene nel 2013 nella legge 104 l\u2019approvazione di una norma, mai attuata dal governo, che d\u00e0 vita a una biblioteca virtuale nazionale di libri scolastici autoprodotti dalle scuole e forniti gratuitamente alle famiglie.\nNel 2018 viene rieletto deputato nel collegio uninominale di Torre del Greco.\nVicino alle posizioni di Roberto Fico, fa parte della corrente di sinistra del Movimento, cosiddetta \"ortodossa\", critica nei confronti di Luigi Di Maio."}
{"id": "4505777", "revid": "287204", "url": "https://it.wikipedia.org/wiki?curid=4505777", "title": "Cornellius Carradine", "text": "Carriera professionistica.\nSan Francisco 49ers.\nCarradine era considerato uno dei migliori defensive end selezionabili nel Draft NFL 2013 e fu scelto nel corso del secondo giro dai San Francisco 49ers. Il 27 agosto 2013 fu inserito in lista infortunati e il 29 ottobre entr\u00f2 per la prima volta tra i 53 uomini del roster regolare. Debutt\u00f2 come professionista subentrando nella settimana 7 della stagione 2014 contro i Denver Broncos. I primo due sack in carriera li mise a segno nella settimana 15 su Russell Wilson dei Seattle Seahawks. La sua annata si concluse con 17 tackle e 3 sack in nove presenze, nessuna delle quali come titolare.\nOakland Raiders.\nIl 17 marzo 2018 Carradine firm\u00f2 con gli Oakland Raiders."}
{"id": "4505778", "revid": "686936", "url": "https://it.wikipedia.org/wiki?curid=4505778", "title": "Tank Carradine", "text": ""}
{"id": "4505779", "revid": "58472688", "url": "https://it.wikipedia.org/wiki?curid=4505779", "title": "FC Carpi", "text": ""}
{"id": "4505780", "revid": "228587", "url": "https://it.wikipedia.org/wiki?curid=4505780", "title": "Salvatore Micillo", "text": "Biografia.\nLaureatosi in Scienze Internazionali e Diplomatiche, con una tesi di laurea in Sistemi economici comparati dal titolo: \"Le Nuove sfide dell'internalizzazione, la concorrenza cinese e le esportazioni Italiane\". Successivamente ha prestato esperienza sui mercati esteri alle aziende locali, per poter vendere prodotti in tutto il mondo tramite gli strumenti dell'e-commerce.\nAttivit\u00e0 politica.\nNel gennaio 2008 fonda e si iscrive al Meetup \"Amici di Beppe Grillo\" di Giugliano in Campania, che diventa quello del Movimento 5 Stelle, impegnandosi sul territorio in prima linea nella lotta contro le discariche nelle Terre dei fuochi.\nAlle elezioni regionali in Campania del 2010 \u00e8 stato candidato tra le liste dei 5 Stelle, nella mozione di Roberto Fico (futuro presidente della Camera), tuttavia senza essere eletto.\nIn vista delle elezioni politiche del 2013, partecipa alle \"\"Parlamentarie\" dei 5 Stelle (consultazione online per le candidature al parlamento), dove viene selezionato per essere candidato. Alle politiche 2013 viene candidato per il Movimento 5 Stelle (M5S) alla Camera dei deputati, ed eletto nella circoscrizione Campania 1. Nella XVII legislatura della Repubblica \u00e8 stato componente della 2\u00aa Commissione Giustizia, oltre che membro dell'8\u00aa Commissione Ambiente, Territorio e Lavori pubblici, dove ha ricoperto nel 2015 l'incarico di capogruppo per il M5S.\nIl 9 agosto 2015 Legambiente gli riconosce il premio \"Ambiente e Legalit\u00e0 2015\"\", visto il suo impegno in Camera nel cercare di far diventare legge gli eco-reati.\nAlle elezioni politiche del 2018 viene candidato nel collegio uninominale di Giugliano in Campania alla Camera dei deputati per il Movimento 5 Stelle, dove viene rieletto deputato con il 57,92% dei voti.\nIn seguito alla nascita del governo Conte I tra il Movimento 5 Stelle e la Lega, il 13 giugno 2018 \u00e8 stato nominato sottosegretario di Stato al Ministero dell'ambiente e della tutela del territorio e del mare dal Consiglio dei ministri, carica che ha mantenuto fino alla fine del governo Conte I il 5 settembre 2019."}
{"id": "4505781", "revid": "1149807", "url": "https://it.wikipedia.org/wiki?curid=4505781", "title": "Eufloria", "text": "Eufloria (conosciuto anche come \"Dyson\") \u00e8 un videogioco strategico in tempo reale creato dagli sviluppatori indie Alex May, Rudolf Kremers e Brian Grainger.\nOriginariamente chiamato \"Dyson\" dal teorico Freeman Dyson, che formul\u00f2 l'ipotesi di una pianta simile a un albero che poteva crescere su un asteroide.\nIl gioco era stato realizzato per Microsoft Windows nel 2009, per PlayStation Network nel 2011 e per iPad nel 2012. Le versioni Mac, Linux e Android di questo gioco furono realizzate insieme all'Humble Indie Bundle per Android 4 l'8 novembre 2012. La versione per Blackberry Playbook \u00e8 stata commercializzata il 29 dicembre 2012.\nEufloria prende vita in un ambiente spaziale futuristico, dove il giocatore assume il ruolo di comandante di forme di vita interstellari chiamate Eufloria, che vivono e ricavano benefici dagli asteroidi. Il giocatore deve impiegare delle unit\u00e0 di base chiamate \"semini\", che crescono sugli alberi Dyson e che serviranno a colonizzare e conquistare altri asteroidi. Sugli asteroidi possono essere piantati gli alberi Dyson e a mano a mano che l'albero cresce e si fortifica, pi\u00f9 semini verranno prodotti con specifici attributi. Ci sono anche fiori, alberi difensivi e altri elementi nei livelli successivi. Serviranno scontri, nuovi imperi e ricerche per scoprire l'origine della misteriosa minaccia dei \"Grigi\", e per far tornare al potere gli \"Agricoltori\".\n\"Eufloria\" \u00e8 descritto come un gioco accattivante con musica rilassante, grafica spettacolare e gameplay strategico e particolare.\nTrama.\nIl gioco comincia in un futuro lontano nello spazio. Il giocatore controlla un piccolo esercito di semini, l'albero madre spera di controllare altre colonie per gli Agricoltori, e per poterli aiutare a risorgere. All'inizio della partita, il giocatore incontra un nemico, i grigi, che ha brutalmente attaccato una delle loro colonie. L'albero madre viene a sapere che i grigi sono guidati da una malattia che li costringe ad attaccare. Imparano anche che altri nemici stanno attaccando il loro impero e quindi il giocatore viene inviato oltre i confini dell'impero per scoprire perch\u00e9 i grigi stanno attaccando, e trattare con loro. Il giocatore continua, acquisendo nuove tecnologie e salvando alleati lungo la strada, per scoprire che proprio i suoi semi hanno prodotto i grigi, nonostante il pericolo che i grigi avrebbero distrutto anche loro. Alla fine, \u00e8 stato trovato l'asteroide madre dei grigi. Dopo la conquista, l'albero madre dopo aver analizzato i suoi resti, scopre che le piantine nemiche avevano lo stesso DNA delle piantine di Eufloriane.\nModalit\u00e0 di gioco.\nGraficamente \"Eufloria\" \u00e8 semplice, con una grafica minimalista e design semplice. Il colore del proprio impero \u00e8 modificabile.\nAll'inizio del gioco il giocatore ha tre alberi Dyson su un asteroide. Gli alberi hanno dei rami che rilasciano semini che possono essere impiegati per creare altri alberi o per combattere semini nemici. Ogni albero ha delle caratteristiche proprie, e la crescita dei rami dipendano da un algoritmo.\nPer creare alberi servono 10 semini in orbita su un asteroide. Questi semini vengono piantati su un asteroide e servono a far crescere principalmente gli alberi Dyson. Un altro tipo di albero, chiamato albero difensivo pu\u00f2 essere piantato con lo scopo di distruggere i semini nemici. Col tempo, la percentuale di spawn dei semini aumenta. Il giocatore potr\u00e0 anche personalizzare i suoi asteroidi impiantando degli speciali fiori che avranno delle specifiche peculiarit\u00e0: fiore rosso aumenta la forza dei semini, i gialli la salute e i blu la velocit\u00e0 dei semini. Se su un asteroide viene piantato un albero difensivo questo produrr\u00e0 delle mine-laser che saranno pi\u00f9 efficienti nel distruggere i semini nemici, usando i laser e talvolta autodistruggendosi.\nTutti i livelli sono generati casualmente, solo pochi livelli sono leggermente differenti. Gli asteroidi non sono tutti generati casualmente, infatti alcuni rimangono invariati nelle statistiche e nella produzione di semini.\nVersioni.\nCi sono due versioni di \"Eufloria\": l'originale \u00e8 stato realizzato per Windows e successivamente ricodificato per PlayStation Network. Ora gli \u00e8 stato attribuito il nome di \"Eufloria Classic\". \"Eufloria HD\" era stato affermato per iOS e pi\u00f9 tardi per BlackBerry. \u00c8 stato reso disponibile su Android e anche in pre-release per PC, per i sistemi operativi Mac e Linux.\nSviluppo.\nOriginariamente chiamato \"Dyson\", il gioco \u00e8 stato avviato come una semplice singola prova di livello di concept. I livelli sono stati disegnati con un linguaggio di marcatura XML, e dopo con il linguaggio di programmazione Lua per aumentare la flessibilit\u00e0. Il gioco \u00e8 stato rinominato \"Eufloria\" dopo un concorso su Direct2Drive di IGN. sono stati consigliati oltre 400 nomi, infine vinse Vernon Sydnor. Il gioco \u00e8 stato poi aggiornato con una campagna, AI e miglioramenti grafici, ed \u00e8 stato tradotto in inglese, francese, tedesco, italiano, spagnolo e olandese.\nCommunity.\n\"Eufloria\" ha una fiorente comunit\u00e0 sul forum \"Euflorium\". Questo originariamente formata da beta tester e modder."}
{"id": "4505783", "revid": "686936", "url": "https://it.wikipedia.org/wiki?curid=4505783", "title": "John Jenkins (giocatore di football americano)", "text": "Carriera.\nNew Orleans Saints.\nJenkins era considerato uno dei migliori defensive tackle selezionabili nel Draft NFL 2013 e fu scelto nel corso del terzo giro dai New Orleans Saints. Debutt\u00f2 come professionista nella vittoria della settimana 1 contro gli Atlanta Falcons mettendo a segno 2 tackle. La sua stagione da rookie termin\u00f2 con 21 tackle disputando tutte le 16 partite, di cui 5 come titolare. Nella successiva fece registrare 30 tackle e il suo primo sack in carriera nel penultimo turno su Jay Cutler dei Chicago Bears."}
{"id": "4505784", "revid": "786167", "url": "https://it.wikipedia.org/wiki?curid=4505784", "title": "Deperdussin (aereo)", "text": ""}
{"id": "4505792", "revid": "287204", "url": "https://it.wikipedia.org/wiki?curid=4505792", "title": "Johnthan Banks", "text": "Carriera professionistica.\nTampa Bay Buccaneers.\nBanks era considerato uno dei migliori cornerback selezionabili nel Draft NFL 2013 e fu scelto nel corso del secondo giro dai Tampa Bay Buccaneers. Debutt\u00f2 come professionista partendo come titolare nella sconfitta della settimana 1 contro i New York Jets mettendo a segno 3 tackle. Nella settimana 4 contro gli Arizona Cardinals fece registrare il primo intercetto in carriera ai danni di Carson Palmer e devi\u00f2 due passaggi. Il secondo lo mise a segno nella vittoria della settimana 12 su Matthew Stafford dei Detroit Lions e il terzo due settimane dopo contro i Buffalo Bills."}
{"id": "4505793", "revid": "773636", "url": "https://it.wikipedia.org/wiki?curid=4505793", "title": "Denim (disambigua)", "text": ""}
{"id": "4505794", "revid": "1543377", "url": "https://it.wikipedia.org/wiki?curid=4505794", "title": "Exechopsis", "text": "Exechopsis \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state rinvenute in America meridionale: Brasile, Per\u00f9, Colombia ed Ecuador.\nTassonomia.\nDal 1991 non sono stati esaminati esemplari di questo genere.\nA dicembre 2012, si compone di due specie:"}
{"id": "4505795", "revid": "686936", "url": "https://it.wikipedia.org/wiki?curid=4505795", "title": "Gavin Escobar", "text": "Carriera professionistica.\nDallas Cowboys.\nEscobar era considerato uno dei migliori tight end selezionabili nel Draft NFL 2013 e fu scelto nel corso del secondo giro dai Dallas Cowboys. Il primo touchdown in carriera lo segn\u00f2 nella settimana 3 nella vittoria contro i St. Louis Rams. Il secondo lo segn\u00f2 nell'ultima gara della stagione contro i Philadelphia Eagles con una spettacolare ricezione da 17 yard. La sua stagione da rookie si concluse con 134 yard ricevute e 2 touchdown disputando tutte le 16 partite, di cui una come titolare.\nNella settimana 7 del 2014, Escobar segn\u00f2 due touchdown contro i New York Giants, contribuendo alla sesta vittoria consecutiva dei Cowboys. Nella settimana 13 nella vittoria in trasferta sui Bears arriv\u00f2 a quota quattro in stagione."}
{"id": "4505796", "revid": "693190", "url": "https://it.wikipedia.org/wiki?curid=4505796", "title": ".aac", "text": ""}
{"id": "4505799", "revid": "6923", "url": "https://it.wikipedia.org/wiki?curid=4505799", "title": "Italjet Buccaneer", "text": "La Buccaneer \u00e8 una motocicletta stradale costruita dall'Italjet dal 1972 al 1979.\nIl contesto.\nSul finire degli anni sessanta la Italjet divenne importatrice per l'Italia della Yamaha: tale accordo permise al vulcanico Leopoldo Tartarini, patron della Casa bolognese, di pensare a una 125 equipaggiata con il raffinato bicilindrico a due tempi della Casa dei tre diapason. Tale soluzione, peraltro, consentiva di aggirare il contingentamento imposto alle moto provenienti dal Giappone. La presentazione della nuova moto avvenne in occasione del Salone di Milano 1971.\nLa moto.\nLa Buccaneer presentata a Milano impiegava il bicilindrico due tempi Yamaha con cambio a cinque rapporti, per il quale era dichiarata una potenza di 15\u00a0CV e che spingeva la moto a oltre 120\u00a0km/h. Di provenienza nipponica erano anche strumentazione, impianto elettrico e mozzi, mentre il telaio (a doppia culla chiusa), le sospensioni (Marzocchi) e le sovrastrutture erano realizzate in Italia: la linea, di stampo americaneggiante, veniva ripresa dalla \"sorella maggiore\" \"Grifon 650 Californian\".\nNel 1973 il motore fu aggiornato con l'adozione di cilindri in alluminio anzich\u00e9 in ghisa (oltre a nuove grafiche e sovrastrutture); due anni dopo la moto ottenne un nuovo motore con distribuzione a lamelle, pi\u00f9 potente di 3\u00a0CV rispetto al precedente.\nPer il 1976 la Buccaneer fu sottoposta a un restyling: manubrio basso, serbatoio maggiorato e sella con codino. Dal punto di vista meccanico, furono montate l'accensione elettronica e il miscelatore automatico, mentre gi\u00e0 a fine 1975 era stato introdotto il freno a disco all'anteriore. Ultimo restyling a inizio 1979, poco prima della fine della produzione, quando furono introdotti i cerchi in lega e un secondo freno a disco anteriore.\nFurono prodotte complessivamente 2.740 Buccaneer.\nLe competizioni.\nLa Buccaneer si dimostr\u00f2 presto molto adatta alle competizioni, vincendo tre titoli italiani Juniores della 125 tra il 1973 e il 1975. Per i piloti privati, inoltre, la Italjet forniva un kit di preparazione."}
{"id": "4505801", "revid": "648716", "url": "https://it.wikipedia.org/wiki?curid=4505801", "title": "Johnathan Cyprien", "text": "Carriera.\nJacksonville Jaguars.\nCyprien era considerato una delle migliori safety selezionabili nel Draft NFL 2013 e fu scelto con la prima chiamata del secondo giro da parte dei Jacksonville Jaguars. Debutt\u00f2 come professionista partendo come titolare nella settimana 1 contro i Kansas City Chiefs mettendo a segno 3 tackle. Il primo sack lo mise a referto nella settimana 3 nella sconfitta contro i Seattle Seahawks. Nella settimana 5 contro i St. Louis Rams termin\u00f2 con un nuovo primato personale di 13 tackle. Nella settimana 13, Cyprien mise a segno il primo intercetto in carriera ai danni di Brandon Weeden nella vittoria sui Cleveland Browns. La sua stagione da rookie si concluse con 104 tackle, un sack, un intercetto e 2 fumble forzati in 15 presenze, tutte come titolare. Nella successiva sal\u00ec a 114 tackle, giocando ancora 15 gare come partente.\nTennessee Titans.\nIl 9 marzo 2017 Cyprien firm\u00f2 con i Tennessee Titans un contratto quadriennale del valore di 25 milioni di dollari.\nPhiladelphia Eagles.\nIl 2 agosto 2019, Cyprien firm\u00f2 un contratto di un anno con i Philadelphia Eagles.\nAtlanta Falcons.\nIl 30 settembre 2019, Cyprien fu scambiato con gli Atlanta Falcons per il linebacker Duke Riley e uno scambio di scelte degli ultimi giri. Fu inserito in lista infortunati l'8 ottobre 2019.\nSan Francisco 49ers.\nIl 20 agosto 2020, Cyprien firm\u00f2 con i San Francisco 49ers. Fu svincolato il 5 settembre e inserito nella squadra di allenamento il giorno successivo."}
{"id": "4505803", "revid": "773636", "url": "https://it.wikipedia.org/wiki?curid=4505803", "title": "Piaget", "text": ""}
{"id": "4505806", "revid": "109727678", "url": "https://it.wikipedia.org/wiki?curid=4505806", "title": "Provincia del Quebec", "text": "La provincia del Quebec (in inglese \"Province of Quebec\") fu una colonia britannica esistita tra il 1763 e il 1791 in America del Nord, situata nei territori delle odierne province del Qu\u00e9bec e dell'Ontario.\nStoria.\nLa colonia nacque in seguito al decreto reale con cui il Regno di Francia, dopo la guerra dei sette anni, dovette cedere la totalit\u00e0 dei propri possedimenti nell'America settentrionale alla Gran Bretagna (1763). In seguito alla firma del trattato, le autorit\u00e0 britanniche vararono alcune disposizioni atte a facilitare l'immigrazione di una massiccia comunit\u00e0 di lealisti americani, in modo tale da favorire l'assimilazione della popolazione locale, in grande maggioranza francofona e cattolica, alla comunit\u00e0 anglofona. La vitalit\u00e0 demografica dei franco-canadesi riusc\u00ec tuttavia a contrastare gli effetti di tali politiche, che furono abbandonate nei decenni seguenti.\nNel 1774, il Parlamento britannico approv\u00f2 la legge sul Qu\u00e9bec, con cui si permetteva alla comunit\u00e0 franco-canadese di mantenere in vigore il codice civile francese, oltre ad assicurare la piena libert\u00e0 di culto ai cattolici della provincia. Queste concessioni facevano parte di una politica di generale accondiscendenza adottata dalla Gran Bretagna nei confronti dei suoi sudditi francofoni a partire dagli anni settanta, quando ormai pareva evidente il fallimento del tentativo di assimilazione dei franco-canadesi. Gli inglesi speravano in questo modo di poter conquistare la fedelt\u00e0 dei nuovi sudditi.\nLa situazione cambi\u00f2 drasticamente a partire dal 1783, quando un consistente gruppo di lealisti si trasfer\u00ec in Canada per sfuggire alla Rivoluzione americana. La nascita di una comunit\u00e0 anglofona compatta e combattiva provoc\u00f2 la rottura degli equilibri linguistici ed etnici che da sempre avevano caratterizzato la Nuova Francia. Nell'intento di venire incontro alla nuova situazione venutasi a creare, il Parlamento britannico eman\u00f2 nel 1791 una legge con cui la provincia del Qu\u00e9bec venne divisa in due parti. Nacquero in questo modo l'Alto Canada (odierno Ontario), a maggioranza anglofona e protestante, e il Basso Canada (odierno Qu\u00e9bec), prevalentemente francofono e cattolico."}
{"id": "4505814", "revid": "1543377", "url": "https://it.wikipedia.org/wiki?curid=4505814", "title": "Exocora", "text": "Exocora \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state rinvenute in America meridionale: Venezuela e Bolivia.\nTassonomia.\nDal 1991 non sono stati esaminati esemplari di questo genere.\nA dicembre 2012, si compone di due specie:"}
{"id": "4505817", "revid": "8660", "url": "https://it.wikipedia.org/wiki?curid=4505817", "title": "Quinton Patton", "text": "Carriera professionistica.\nSan Francisco 49ers.\nPatton era considerato uno dei migliori wide receiver selezionabili nel Draft NFL 2013 e fu scelto nel corso del quarto giro dai San Francisco 49ers. Debutt\u00f2 come professionista nella vittoria della settimana 1 contro i Green Bay Packers. La sua stagione da rookie si concluse con 34 yard ricevute in 6 presenze, nessuna delle quali come titolare. Nella successiva continu\u00f2 a trovare poco spazio, ricevendo 3 passaggi per 44 yard in 4 partite."}
{"id": "4505820", "revid": "481666", "url": "https://it.wikipedia.org/wiki?curid=4505820", "title": "Officer 666", "text": ""}
{"id": "4505824", "revid": "767487", "url": "https://it.wikipedia.org/wiki?curid=4505824", "title": "Med mord i bagaget", "text": "Med mord i bagaget \u00e8 un film del 1959 diretto da Tom Younger.\n\u00c8 un film drammatico a sfondo thriller svedese e britannico con John Ireland, Ellen Schwiers e Birgitta Andersson.\nProduzione.\nIl film, diretto da Tom Younger su una sceneggiatura di Edward Maze e Tom Younger, fu prodotto da Sven Nicou e dallo stesso Younger per la Freja Film.\nDistribuzione.\nIl film fu prodotto in Svezia nel 1959 ma fu distribuito nel paese originario solo nel 1963.\nDistribuzioni:"}
{"id": "4505825", "revid": "339392", "url": "https://it.wikipedia.org/wiki?curid=4505825", "title": "Museo Coloniale", "text": ""}
{"id": "4505828", "revid": "46931", "url": "https://it.wikipedia.org/wiki?curid=4505828", "title": "No Time to Kill", "text": ""}
{"id": "4505832", "revid": "170423", "url": "https://it.wikipedia.org/wiki?curid=4505832", "title": "Campionati europei di duathlon del 2012", "text": "I Campionati europei di duathlon del 2012 si sono tenuti a Horst, un villaggio nei pressi di Limburgo, Paesi Bassi, in data 29 aprile 2012.\nLa gara maschile \u00e8 stata vinta dal belga Joerie Vansteelant, mentre quella femminile dalla britannica Lucy Gossage."}
{"id": "4505840", "revid": "170423", "url": "https://it.wikipedia.org/wiki?curid=4505840", "title": "Campionati europei di duathlon del 2013", "text": "I Campionati europei di duathlon del 2013 si sono tenuti a Horst, un villaggio nei pressi di Limburgo, Paesi Bassi, in data 20 aprile 2013.\nLa gara maschile \u00e8 stata vinta dal belga Bart Aernouts, mentre quella femminile, come nell'anno precedente, dalla britannica Lucy Gossage."}
{"id": "4505846", "revid": "767487", "url": "https://it.wikipedia.org/wiki?curid=4505846", "title": "Je-Vaughn Watson", "text": "Carriera.\nNazionale.\nConta 52 presenze per la , con una rete all'attivo.\nViene convocato per la Copa Am\u00e9rica Centenario negli Stati Uniti."}
{"id": "4505857", "revid": "28592", "url": "https://it.wikipedia.org/wiki?curid=4505857", "title": "Istituto scolastico", "text": ""}
{"id": "4505861", "revid": "767487", "url": "https://it.wikipedia.org/wiki?curid=4505861", "title": "Faces in the Dark", "text": "Faces in the Dark \u00e8 un film del 1960 diretto da David Eady.\n\u00c8 un film thriller britannico con John Gregson, Mai Zetterling e John Ireland. \u00c8 basato sul romanzo del 1953 \"Les visages de l'ombre\" di Pierre Boileau e Thomas Narcejac.\nTrama.\nRichard Hammond perde la vista a seguito di un\u2019esplosione avvenuta nel laboratorio della prospera impresa che egli conduce col socio David Merton.\nRichard viene portato dalla moglie Christiane, con la quale in precedenza era giunto ad un punto di rottura, in convalescenza nella loro villa in Cornovaglia. Qui egli rimane colpito da alcuni particolari della villa e del giardino che, dotato di ottima memoria com\u2019\u00e9, ricordava essere diversi. Il suo allarme si intensifica quando la moglie, ora ritornata a dedicarsi con devozione al marito, gli confessa che il dottore aveva diagnosticato per Richard una progressiva perdita delle facolt\u00e0 mentali, in seguito all\u2019esplosione.\nIl fratello di Richard, Max, malato di cuore, va a trovarlo: nel giro di poco tempo muore e viene sepolto nel locale cimitero.\nIn una visita alla tomba del fratello, Richard, tastando la lapide, si rende conto che essa porta il suo proprio nome e data di nascita.\nLa moglie gli spiega di aver escogitato questa contraffazione per poter continuare ad occuparsi personalmente di lui, creduto morto, e quindi non costretto ad essere internato, come voleva il dottore, in un manicomio.\nMentre \u00e8 a colloquio intimo con la moglie Richard sente un rumore che gli fa capire che c\u2019\u00e8 un\u2019altra persona nella camera di lei. Quando, poco dopo, gli viene annunciata la visita di David, egli congettura, giustamente, non solo che Christiane e David sono amanti, ma anche che, in quella serata in cui la servit\u00f9 era stata congedata, lo avrebbero ucciso, per godere in futuro liberamente della propria relazione amorosa e dei profitti dell\u2019azienda.\nIn effetti i due amanti cercano di ucciderlo, Richard riesce tuttavia ad incamminarsi con difficolt\u00e0 verso il paese, per chiedere aiuto, ma ha un incidente.\nSi risveglia in un ospedale. In Francia.\nRisulta che i due amanti e complici avevano condotto Richard convalescente, per isolarlo dai propri contatti, direttamente in Francia, dove avevano fatto ricostruire la villa della Cornovaglia il pi\u00f9 meticolosamente possibile, sebbene evidentemente non tanto da ingannare l\u2019acuta attenzione di Richard per i particolari.\nRichard, all\u2019ospedale cerca in ogni modo, ma invano, anche per difficolt\u00e0 linguistiche, di chiamare la polizia o di raccontare la propria storia, prima di venire sedato e riconsegnato alla moglie e a David, che, in auto, lo riconducono \u201ca casa\u201d.\nRichard, in auto, viene confermato nella veridicit\u00e0 dei propri sospetti. Allora tenta una mossa estrema e provoca un incidente: l\u2019automobile finisce in un fiume. Richard riesce a salvarsi, mentre Christiane e David annegano.\nProduzione.\nIl film, diretto da David Eady su una sceneggiatura di Ephraim Kogan e John Tully con il soggetto di Pierre Boileau e Thomas Narcejac, fu prodotto da Jon Penington per la Penington Eady Productions.\nDistribuzione.\nIl film fu distribuito nel Regno Unito dal 22 novembre 1960 dalla J. Arthur Rank Film Distributors."}
{"id": "4505863", "revid": "196390", "url": "https://it.wikipedia.org/wiki?curid=4505863", "title": "Liceo Magistrale", "text": ""}
{"id": "4505864", "revid": "1543377", "url": "https://it.wikipedia.org/wiki?curid=4505864", "title": "Portugal Open 2013 - Qualificazioni singolare femminile", "text": "Le qualificazioni del singolare femminile del Portugal Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4505870", "revid": "767487", "url": "https://it.wikipedia.org/wiki?curid=4505870", "title": "Return of a Stranger (film 1961)", "text": "Return of a Stranger \u00e8 un film del 1961 diretto da Max Varnel.\n\u00c8 un film poliziesco a sfondo thriller britannico con John Ireland, Susan Stephen e Cyril Shaps.\nProduzione.\nIl film, diretto da Max Varnel su una sceneggiatura di Brian Clemens, fu prodotto da Edward J. Danziger, Harry Lee Danziger e Brian Taylor per la Danziger Productions.\nDistribuzione.\nIl film fu distribuito nel Regno Unito nel 1961 dalla Warner-Path\u00e9 Distributors."}
{"id": "4505871", "revid": "599013", "url": "https://it.wikipedia.org/wiki?curid=4505871", "title": "Return of a Stranger", "text": ""}
{"id": "4505874", "revid": "28592", "url": "https://it.wikipedia.org/wiki?curid=4505874", "title": "Cambio linguistico", "text": ""}
{"id": "4505876", "revid": "831312", "url": "https://it.wikipedia.org/wiki?curid=4505876", "title": "Michael M\u00f8rk\u00f8v", "text": ""}
{"id": "4505878", "revid": "767487", "url": "https://it.wikipedia.org/wiki?curid=4505878", "title": "Magnus Pehrsson", "text": "Carriera.\nGiocatore.\nNonostante sia nato a Malm\u00f6, Pehrsson \u00e8 cresciuto a Liding\u00f6 nei pressi di Stoccolma, facendo parte del settore giovanile della locale squadra.\nLe sue prime apparizioni da professionista sono avvenute con la maglia del Brommapojkarna, squadra di un sobborgo di Stoccolma. Nel 1994 si \u00e8 trasferito in un'altra squadra della capitale svedese, il pi\u00f9 blasonato Djurg\u00e5rden con cui ha giocato in seconda e in prima serie. Nel 1996 ha giocato una partita anche nella First Division inglese con i colori del Bradford City.\nDopo un biennio trascorso all'IFK G\u00f6teborg, Pehrsson ha fatto ritorno al Djurg\u00e5rden per le ultime cinque stagioni da giocatore, durante le quali ha vinto due titoli nazionali e una Coppa di Svezia. Un infortunio lo ha indotto a smettere con il calcio giocato all'et\u00e0 di 27 anni.\nAllenatore.\nPehrsson sedeva in panchina gi\u00e0 nella stagione successiva al suo ritiro, seppur nelle vesti di vice, all'\u00c5tvidaberg, diventando capo allenatore un anno pi\u00f9 tardi. Successivamente ha allenato il Sirius in terza serie e il GAIS in Allsvenskan, quindi ha conquistato un 4\u00ba posto nel campionato danese con l'Aalborg, ma nell'ottobre 2010 \u00e8 stato sollevato dall'incarico.\nRientrato nuovamente al Djurg\u00e5rden nel 2011, questa volta da coach per sostituire l'esonerato Lennart Wass, nell'aprile 2013 ha abbandonato l'incarico insieme al presidente a causa di alcune minacce ricevute. La squadra aveva iniziato la stagione con un solo punto all'attivo nelle prime quattro partite.\nIl 5 dicembre 2013 \u00e8 stato nominato nuovo allenatore della Nazionale estone.\nHa lasciato l'incarico nel settembre 2016, di comune accordo con la federazione.\n\u00c8 stato poi nominato nuovo tecnico del Malm\u00f6 FF a partire dalla stagione sportiva 2017, conclusa con la vittoria del titolo nazionale da parte della sua squadra. Il 14 maggio 2018, all'indomani della sconfitta sul campo del neopromosso Trelleborg, \u00e8 stato esonerato. Nella stessa settimana era arrivata la sconfitta per 3-0 in finale di Coppa di Svezia. Fino a quel momento, nel campionato 2018, la squadra aveva ottenuto 3 vittorie, 2 pareggi e 4 sconfitte.\nQualche mese pi\u00f9 tardi \u00e8 tornato ad allenare con la chiamata da parte del Kalmar in vista del campionato di Allsvenskan 2019. Nel corso della stagione, specialmente nella seconda met\u00e0, la squadra ha oscillato perlopi\u00f9 tra la zona salvezza e il terzultimo posto. Al termine della penultima giornata persa 3-2 al 90' minuto in casa contro una diretta concorrente per la salvezza come il Falkenberg, Pehrsson ha avuto un acceso diverbio sotto la curva dei tifosi che lo contestavano. Ha poi deciso di lasciare l'incarico in settimana, due giorni prima rispetto all'ultima decisiva giornata di campionato in programma il successivo sabato."}
{"id": "4505879", "revid": "287204", "url": "https://it.wikipedia.org/wiki?curid=4505879", "title": "Duomo di Ciri\u00e8", "text": ""}
{"id": "4505880", "revid": "287204", "url": "https://it.wikipedia.org/wiki?curid=4505880", "title": "Michael Morkov", "text": ""}
{"id": "4505881", "revid": "126257", "url": "https://it.wikipedia.org/wiki?curid=4505881", "title": "Terremoto del Friuli (1976)", "text": ""}
{"id": "4505884", "revid": "132266", "url": "https://it.wikipedia.org/wiki?curid=4505884", "title": "MS Allure of the Seas", "text": ""}
{"id": "4505886", "revid": "1305772", "url": "https://it.wikipedia.org/wiki?curid=4505886", "title": "Christopher Pike", "text": ""}
{"id": "4505889", "revid": "1305772", "url": "https://it.wikipedia.org/wiki?curid=4505889", "title": "Sempiternal", "text": "Sempiternal \u00e8 il quarto album in studio del gruppo musicale britannico Bring Me the Horizon, pubblicato il 1\u00ba aprile 2013 dalla RCA Records in Europa e il giorno successivo dalla Epitaph Records negli Stati Uniti d'America.\nL'album \u00e8 stato eletto da \"Kerrang!\" come il migliore disco rock del 2013.\nDescrizione.\nRispetto ai precedenti lavori della band, il disco si caratterizza per i molti elementi della musica elettronica, con alcuni brani che si avvicinano all'electronicore; sono inoltre presenti forti sonorit\u00e0 nu metal in tutto il disco.\n\"Sempiternal\" rappresenta inoltre il primo album pubblicato dal gruppo senza il chitarrista Jona Weinhofen nonch\u00e9 il primo con il tastierista Jordan Fish: a detta del cantante Oliver Sykes, Fish ha ricoperto un ruolo importante nella realizzazione di \"Sempiternal\", e ha contribuito a scrivere tutti i brani e a realizzare le parti elettroniche della musica; nelle bonus track, Fish ha anche ricoperto il ruolo di produttore e batterista."}
{"id": "4505890", "revid": "28592", "url": "https://it.wikipedia.org/wiki?curid=4505890", "title": "Duomo di Bisignano", "text": ""}
{"id": "4505892", "revid": "28592", "url": "https://it.wikipedia.org/wiki?curid=4505892", "title": "Duomo di Sorrento", "text": ""}
{"id": "4505893", "revid": "28592", "url": "https://it.wikipedia.org/wiki?curid=4505893", "title": "Duomo di Vallo della Lucania", "text": ""}
{"id": "4505895", "revid": "1124164", "url": "https://it.wikipedia.org/wiki?curid=4505895", "title": "Duomo di Chiari", "text": "Il Duomo di Chiari, consacrato ai Santi Faustino e Giovita, fu eretto nel Cinquecento in piazza Zanardelli. L'edificio \u00e8 anche noto come Duomo dei Santi Faustino e Giovita o \"Basilica Faustiniana\" e all'interno presenta sculture di Antonio Calegari, pitture di Pietro Ricchi, detto il Lucchese, una tela del 1700 e \"La piet\u00e0 dei celesti\" di Pompeo Batoni.\nCripta di Sant'Agape.\nNella cripta sono conservate le reliquie di sant'Agape, martire greca di Salonicco, che nel 304 d.C. venne uccisa per essersi rifiutata di partecipare a un rito pagano."}
{"id": "4505898", "revid": "125042081", "url": "https://it.wikipedia.org/wiki?curid=4505898", "title": "Jaguar F-Type", "text": "La Jaguar F-Type \u00e8 un'autovettura roadster prodotta dalla Jaguar dal 2013.\nContesto.\nLa F-Type \u00e8 stata proposta dalla casa automobilistica britannica come un'erede spirituale della Jaguar E-Type degli anni '60.\nTecnica.\nLa vettura \u00e8 stata presentata con tre diversi propulsori, e cio\u00e8 due V6 3.0 sovralimentati che erogano rispettivamente 340 CV e 380 CV e un V8 5.0 con compressore volumetrico 550 CV. Quest'ultimo, permette alla vettura un'accelerazione da 0 a 100 km/h in 4.3 secondi, con una velocit\u00e0 massima di 300 km/h. Successivamente sono state presentate le versioni a quattro ruote motrici del modello, e la versione Jaguar F Type R con il 5.0 V8 potenziato. La F Type R a trazione integrale raggiunge i 100 chilometri orari in 4 secondi.\nA partire dal 2017 \u00e8 stata introdotta una nuova versione che monta un motore 4 cilindri in linea 2.0 da 300 CV.\nTutti i motori vengono gestiti da un cambio automatico Quickshift a 8 marce, con l'eccezione di un cambio manuale a 6 marce (ZF S6-45) che veniva montato su richiesta sui motori V6.\nLa carrozzeria, costruita in alluminio, porta la vettura ad un peso di circa 1600 kg. Essa, per quanto riguarda il design, presenta una doppia branchia intorno alla calandra anteriore, delle fiancate muscolose e dei fari posteriori sottili.\nLe sospensione della F-Type all'anteriore ha un doppio braccio oscillante e al posteriore con ammortizzatori adattivi e le impostazioni delle sospensioni sono regolabili per consentire al guidatore di regolare la guida e maneggevolezza dell'auto. La F-TYPE ha un totale di 25 diverse modalit\u00e0 di guida programmate per soddisfare le diverse condizioni della strada e stili di guida.\nVersioni.\nF-Type coup\u00e9 R.\nDurante il Salone dell'automobile di Los Angeles del 2013, la Jaguar ha presentato la versione R della F-Type. Con questa nuova versione ha esordito anche la variante di carrozzeria coup\u00e9 della F-Type che mantiene tutte le caratteristiche motoristiche e meccaniche, ma viaria nell'estetica con la presenza nella parte posteriore di un tetto e un lunotto fissi molto spioventi non presenti nella roadster e nella telaistica. Il telaio \u00e8 stato irrobustito per aumentare la rigidit\u00e0 torsionale e la cellula abitacolo \u00e8 stata realizzata mediante archi in alluminio a causa dell'assenza di un montante centrale. Gli interni sono stati rivestiti in pelle. Meccanicamente \u00e8 stato installato un propulsore V8 5.0 compresso gestito dal cambio automatico a 8 rapporti Quickshift. La potenza \u00e8 di 550 CV che spingono la vettura alla velocit\u00e0 limitata elettronicamente di 300 km/h, con accelerazione da 0 a 100 km/h in 4 secondi.\nF-Type SVR.\nAl Salone di Ginevra 2016 Jaguar presenta la F-TYPE SVR. Il motore \u00e8 lo stesso della F-Type R con una potenza di 575 CV, che rende questo il modello di punta della gamma F-Type. Grazie a questo motore, le permette di raggiungere una punta massima di 320 km/h per la coup\u00e9 e 314 km/h per la cabrio e una accelerazione nello 0 a 100 km/h in 3,7 secondi. La trasmissione \u00e8 affidata a un cambio automatico a 8 marce e a una trazione integrale.\nRestyling 2019.\nLa F-Type ha stata sottoposta ad un restyling a dicembre 2019, che ha coinvolto sia il design della carrozzeria e la dotazione tecnologica che la meccanica e le motorizzazioni. All'esterno, la versione aggiornata ha ricevuto nuovi fari denominati \"Pixel LED\" a sviluppo orizzontale anzich\u00e9 verticale con il cofano e paraurti ridisegnati, nuovi fanali posteriori pi\u00f9 sottili sempre a LED, cerchi da 20 pollici a 10 razze e nuove colorazioni per la vernice esterna. Altri cambiamenti hanno coinvolto anche gli interni, che montano un nuovo quadro strumenti digitale da 12,3 pollici e un sistema di infotainment denominato \"Touch Pro\" da 10 pollici. Il motore V6 \u00e8 disponibile solo sul mercati nordamericano, con la variante SVR che \u00e8 stata rimossa dalla gamma. La gamma \u00e8 composta dai seguenti modelli.\nP300.\nLa Jaguar F-Type P300 \u00e8 il modello entry-level con un motore in linea a 4 cilindri turbo da 2,0 litri con una potenza di 300 CV, che accelera a da 0 a 100 in 5,7 secondi com una velocit\u00e0 massima di 250 km/h.\nP380.\nQuesta variante della F-Type \u00e8 esclusivamente esportata sul mercato nordamericano ed \u00e8 lo stesso V6 con potenza di 380 CV della variante pre-restyling.\nP450.\nLa P450 condivide lo stesso V8 da 5.0 litri sovralimentato con la F-Type R, ma depotenziato a 450 CV, che accelera nello 0-100 km/h in 4,6 secondi con una velocit\u00e0 massima di 284 km/h.\nR P575.\nVariante di punta della F-Type, monta sempre V8 sovralimentato da 5,0 litri ma con una potenza di 575 CV, 25 CV in pi\u00f9 rispetto al modello precedente, che la fa accelerare a 97 km/h in 3,6 secondi e con una velocit\u00e0 massima limitata elettronicamente di 300 km/h.\nEdizioni limitate.\nF-Type Project 7.\nPer il Goodwood Festival of Speed del 2014 la casa inglese intraprese la realizzazione di una versione potenziata della F-Type limitata a 250 esemplari. Denominata Project 7, era equipaggiata con un propulsore V8 5.0 litri dotato di compressore volumetrico da 570 CV di potenza gestito dal cambio automatico a otto marce Quickshift, permettendo al mezzo una accelerazione da 0 a 100 km/h in 3,9 secondi. Era inoltre equipaggiata con barre anti-rollio, sospensioni anteriori maggiorate, ammortizzatori adattivi, molle irrigidite, un impianto frenante costituito da freni a disco in carboceramica e un sistema torque vectoring."}
{"id": "4505901", "revid": "466539", "url": "https://it.wikipedia.org/wiki?curid=4505901", "title": "Jarhead. Un Marine racconta la guerra del Golfo e altre battaglie", "text": "Jarhead. Un Marine racconta la guerra del Golfo e altre battaglie \u00e8 un saggio scritto e pubblicato nel 2003 da Anthony Swofford.\nTitolo.\nIl titolo in lingua inglese letteralmente significa \"testa a barattolo\" che, come spiegato nel libro, \u00e8 un appellativo usato per definire il Marine, per alludere al fatto che non pensa con la sua testa ma esegue gli ordini che gli vengono impartiti. Al soprannome contribuisce inoltre il tipico taglio di capelli militare, il \"military cut\" pubblicizzato fuori dai barbieri nelle zone dove sono presenti basi militari. Tale taglio, rasando i capelli tutt'intorno e lasciandone circa un solo centimetro sulla parte alta, conferisce alla testa la forma di un barattolo con in cima il tappo da svitare.\nTrama.\nNel 1988, Anthony Swofford si arruola volontario nel Corpo dei Marines per seguire le orme del padre John Howard Swofford, ex-pilota della Forza Aerea statunitense reduce della guerra del Vietnam, dove affronta un duro addestramento di tre mesi nel campo addestramento di Parris Island, nella Carolina del Sud. Dopo l'addestramento viene assegnato nel 2\u00ba Battaglione 7\u00ba Reggimento Marines con base a Camp Pendleton, in California. Nell'agosto 1990, allo scoppio della guerra del Golfo, Swofford, con il grado di caporale, viene inviato in Arabia Saudita come cecchino appartenente al Plotone STA del 2\u00ba Battaglione 7\u00ba Reggimento Marines.\nLa maggior parte del libro segue le vicende drammatiche di Swofford durante l'attesa di scendere sul campo di battaglia tra passatempi, masturbazioni, noie, paure e punizioni sino a quando, il 24 febbraio 1991, la Coalizione scatena l'offensiva terrestre per liberare il Kuwait sotto il controllo delle truppe irachene di Saddam Hussein. Swofford, tuttavia, durante la battaglia per liberare il paese, non spara nemmeno un colpo e, sentendosi a disagio dal fatto di essere considerato un \"eroe\", lascia il Corpo dei Marines e torna a casa scoprendo che la sua fidanzata lo ha tradito durante la sua permanenza in Medio Oriente. Avendo difficolt\u00e0 nel reinserimento nella societ\u00e0, Swofford decide poi di intraprendere la carriera di insegnante di letteratura inglese presso alcune universit\u00e0 e ricominciare una nuova vita, sebbene non si senta pi\u00f9 la stessa persona di prima.\nAdattamento cinematografico.\nSu queste memorie \u00e8 tratto un film di guerra del 2005 dal titolo \"Jarhead\", con Jake Gyllenhaal nel ruolo di Anthony Swofford."}
{"id": "4505902", "revid": "123838604", "url": "https://it.wikipedia.org/wiki?curid=4505902", "title": "Charles Eloundou", "text": ""}
{"id": "4505906", "revid": "120373434", "url": "https://it.wikipedia.org/wiki?curid=4505906", "title": "Episodi di Super T - Una schiappa alla riscossa (seconda stagione)", "text": "La seconda stagione di Super T - Una schiappa alla riscossa \u00e8 andata in onda in America Latina dal 24 agosto al 28 settembre 2011.\nIn Italia \u00e8 stata trasmessa su Boing dal 23 novembre al 28 dicembre 2015."}
{"id": "4505909", "revid": "767487", "url": "https://it.wikipedia.org/wiki?curid=4505909", "title": "I guerriglieri della giungla", "text": "I guerriglieri della giungla (\"Brushfire\") \u00e8 un film del 1962 diretto da Jack Warner Jr..\n\u00c8 un film d'avventura statunitense con John Ireland, Everett Sloane e Jo Morrow ambientato nel Sud-Est asiatico.\nProduzione.\nIl film, diretto da Jack Warner Jr. su una sceneggiatura dello stesso Warner Jr. e di Irwin Blacker, fu prodotto da Warner Jr.. per la Obelisk Productions e la Paramount Pictures.\nDistribuzione.\nIl film fu distribuito con il titolo \"Brushfire\" negli Stati Uniti nel marzo 1962 (premi\u00e8re a New York il 21 febbraio 1962) dalla Paramount Pictures.\nAltre distribuzioni:\nCritica.\nSecondo il Morandini il film \u00e8 caratterizzato da \"povert\u00e0 di mezzi e di idee\" e da una sceneggiatura anonima.\nPromozione.\nLa tagline \u00e8: \"The Brushfire Incident That Shocked Southeast Asia...And the World! \"."}
{"id": "4505910", "revid": "46931", "url": "https://it.wikipedia.org/wiki?curid=4505910", "title": "I guerriglieri della jungla", "text": ""}
{"id": "4505913", "revid": "46931", "url": "https://it.wikipedia.org/wiki?curid=4505913", "title": "55 Days at Peking", "text": ""}
{"id": "4505914", "revid": "228587", "url": "https://it.wikipedia.org/wiki?curid=4505914", "title": "Arnold Joost van Keppel, I conte di Albemarle", "text": "Biografia.\nEra il figlio di Oswald van Keppel, e di sua moglie, Anna Geertruid van Lintelo. Era l'erede di un ramo cadetto di un'antica e nobile famiglia della Gheldria.\nCarriera.\nRaggiunse fama e ricchezza, come braccio destro di Guglielmo III d'Orange. Secondo alcuni, era gi\u00e0 l'amante di Guglielmo dall'et\u00e0 di sedici anni. Egli accompagn\u00f2 Guglielmo in Inghilterra durante la rivoluzione del 1688.\nAltri affermano che la sua relazione con il re inizi\u00f2 pi\u00f9 tardi, forse, al momento di un incidente di caccia, quando si dice che avesse attirato l'attenzione del re per il suo comportamento senza lamentarsi sulla frattura alla gamba. Egli divenne \"Groom of the Chamber\" e Master of the Robes nel 1695. Nel 1696, fu creato il visconte Bury nel Lancashire, e barone Ashford, nel Kent. Il 10 febbraio 1697, venne creato conte di Albemarle.\nNel 1700, gli vennero concesse terre in Irlanda: il Parlamento inglese costrinse il re di annullare questa concessione, ma il re gli diede anche \u00a3 50.000. Lo stesso anno fu creato Cavaliere della Giarrettiera.\nServ\u00ec sia con le truppe inglesi che con le truppe olandesi. Nel 1697 fu nominato maggior generale, colonnello dei vari reggimenti e governatore di 's-Hertogenbosch.\nMatrimonio.\nSpos\u00f2, il 26 giugno 1701, Gertrude de Quirna van der Duyn (?-1741), figlia di Adam van der Duyn. Ebbero due figli:\nMorte.\nDopo la morte di Guglielmo III, che gli lasci\u00f2 in eredit\u00e0 \u00a3 200.000 e la signoria di Brevost, egli torn\u00f2 nei Paesi Bassi: prese il posto di nobile negli Stati Generali e divenne un generale di cavalleria nell'esercito olandese.\nSi un\u00ec alle forze degli alleati nel 1703 nella guerra di successione spagnola, partecip\u00f2 alla battaglia di Ramillies nel 1706, ed a Oudenaarde nel 1708, e si distinse nell'assedio di Lilla. Comand\u00f2 durante l'assedio di Aire nel 1710.\nMor\u00ec il 30 maggio 1718, all'et\u00e0 di quarantotto anni."}
{"id": "4505915", "revid": "767487", "url": "https://it.wikipedia.org/wiki?curid=4505915", "title": "George Keppel, III conte di Albemarle", "text": "Biografia.\nDiscendeva da una ricca e potente famiglia olandese, vicina ai Principi di Orange, che si erano trasferiti in Inghilterra nel XVII secolo. Era il figlio di Willem van Keppel, II conte di Albemarle, e di sua moglie, Lady Anne Lennox, attraverso la quale era un pronipote di Carlo II d'Inghilterra.\nCarriera.\nInizi\u00f2 la sua carriera militare nei Paesi Bassi, contro i francesi, e nel 1745 partecip\u00f2 alla battaglia di Fontenay, in aiuto del duca di Cumberland, diventando poi un maresciallo di campo dopo la battaglia di Culloden, nell'aprile 1746.\nPartecip\u00f2 alla Guerra dei sette anni, insieme a due dei suoi fratelli, nei tentativi da parte della Corona britannica di conquistare l'isola di Cuba, attraverso una spedizione navale guidata da Sir George Pocock (1706-1792).\nNel 1738 fu un alfiere della Coldstream Guards, luogotenente del 1\u00ba Reggimento dei Dragoni nel 1741. Venne nominato, nel febbraio 1745, aiutante di campo del duca di Cumberland, \u00e8 stato promosso a tenente colonnello il 27 maggio 1745. L'anno successivo, fu promosso a colonnello. Aveva combattuto nella battaglia di Culloden con il padre e portato l'esito della battaglia a Londra.\nNel 1746 fu deputato per Chichester. \u00c8 stato nominato Lord of the Bedchamber del duca di Cumberland nel 1748, incarico che mantenne fino alla morte del duca, nel 1765. Il 1\u00ba novembre 1749, \u00e8 stato nominato il colonnello del 20\u00ba Reggimento di Fanteria. Successe alla contea nel 1754.\nL'8 aprile 1755, divenne colonnello del 3\u00ba Reggimento dei Dragoni. Fu promosso a maggiore generale il 1\u00ba febbraio 1756, e a luogotenente generale il 1\u00ba aprile 1759. Fu nominato governatore di Jersey, il 26 gennaio 1761, e fu nominato membro del consiglio privato, il 28 gennaio.\nMatrimonio.\nSpos\u00f2, il 20 aprile 1770, Anne Miller (?-3 luglio 1804), figlia di Sir John Miller, IV Baronetto ed Susan Combe. Ebbero un figlio:\nMorte.\nMor\u00ec il 13 ottobre 1772."}
{"id": "4505917", "revid": "599013", "url": "https://it.wikipedia.org/wiki?curid=4505917", "title": "The Mother Instinct", "text": ""}
{"id": "4505919", "revid": "767487", "url": "https://it.wikipedia.org/wiki?curid=4505919", "title": "Cerimonia infernale", "text": "Cerimonia infernale (\"The Ceremony\") \u00e8 un film del 1963 diretto da Laurence Harvey.\n\u00c8 un film carcerario a sfondo drammatico statunitense con Laurence Harvey, Sarah Miles e Robert Walker Jr.. \u00c8 basato sul romanzo del 1951 \"La c\u00e9r\u00e9monie\" di Fr\u00e9d\u00e9ric Grendel.\nTrama.\nUn uomo cerca di salvare il fratello rinchiuso in un carcere spagnolo.\nProduzione.\nIl film, diretto da Laurence Harvey su una sceneggiatura di Ben Barzman e, per alcuni dialoghi addizionali, di Alun Falconer e Laurence Harvey con il soggetto di Fr\u00e9d\u00e9ric Grendel (autore del romanzo), fu prodotto da Laurence Harvey per la United Artists tramite la Magla e girato a Tangeri, Marocco.\nDistribuzione.\nIl film fu distribuito con il titolo \"The Ceremony\" negli Stati Uniti dal 25 dicembre 1963 (premi\u00e8re a Los Angeles) dalla United Artists.\nAltre distribuzioni:\nCritica.\nSecondo il Morandini il film \u00e8 un \"pretenzioso melodramma con velleit\u00e0 simbolistiche e messaggio incorporato\". Secondo Leonard Maltin \u00e8 un \"caotico film\".\nPromozione.\nLe tagline sono:"}
{"id": "4505920", "revid": "123863448", "url": "https://it.wikipedia.org/wiki?curid=4505920", "title": "Kevin Harbottle", "text": "Carriera.\nClub.\nHa giocato nella massima serie cilena ed in quella statunitense."}
{"id": "4505922", "revid": "46931", "url": "https://it.wikipedia.org/wiki?curid=4505922", "title": "The Ceremony", "text": ""}
{"id": "4505923", "revid": "219110", "url": "https://it.wikipedia.org/wiki?curid=4505923", "title": "Renato Genovese", "text": "\u00c8 stato anche direttore degli eventi collaterali del Lucca Comics, come \"Lucca Animation\" o \"Collezionando\".\nBiografia.\nIscritto all'albo dei giornalisti dal 1983, ha collaborato con varie testate legate al mondo dei fumetti come \"Orient Express\", \"Comic Art\", \"Il mago\" e \"Ken Parker Magazine\", oltre ad aver curato i dossier e gli approfondimenti pubblicati su alcuni volumi da libreria dalla Sergio Bonelli Editore, relativi a \"Tex\", \"Mister No\", \"Nick Raider\", \"Martin Myst\u00e8re\" e \"Dylan Dog\".\nNel 2009 la casa editrice Castelvecchi ha pubblicato il suo saggio \"L'avventurosa storia del fumetto italiano. Quarant'anni di fumetti nelle voci dei protagonisti\".\nNel 2016 Genovese ha annunciato la propria rinuncia al titolo di direttore di Lucca Comics &amp; Games, pur rimanendo nell'organizzazione dell'evento. Il suo posto \u00e8 stato preso da Emanuele Vietina, gi\u00e0 vicedirettore di Lucca Comics &amp; Games. In questo ambito ha assunto il ruolo di Senior Consultant per la progettazione e la realizzazione dell'Expo Comics Museum di Lucca.\nNel 2017 ha pubblicato per Little Nemo Art Edition \"51 Storie sugli Indiani d'Americ\"a, illustrato da Sergio Tisseli.\nNel 2018 ha pubblicato per Maria Pacini Fazzi Editore \"Anno Domini 1630,\" romanzo storico\".\""}
{"id": "4505926", "revid": "635893", "url": "https://it.wikipedia.org/wiki?curid=4505926", "title": "Mikhail Kuznetsov", "text": ""}
{"id": "4505927", "revid": "767487", "url": "https://it.wikipedia.org/wiki?curid=4505927", "title": "Grand Prix Herning 2013", "text": "Il Grand Prix Herning 2013, ventesima edizione della corsa e valida come evento dell'UCI Europe Tour 2013 categoria 1.2, si svolse il 20 aprile 2013 su un percorso totale di circa 199\u00a0km. Fu vinto dal danese Lasse Norman Hansen che termin\u00f2 la gara in 5h02'23\", alla media di 39,48\u00a0km/h.\nAll'arrivo 52 ciclisti portarono a termine la gara.\nSquadre partecipanti.\nLista parziale delle squadre partecipanti"}
{"id": "4505930", "revid": "287204", "url": "https://it.wikipedia.org/wiki?curid=4505930", "title": "Congiopodidae", "text": "I Congiopodidae sono una famiglia di pesci ossei marini appartenente all'ordine Scorpaeniformes.\nDistribuzione e habitat.\nGli appartenenti alla famiglia sono diffusi in tutti gli oceani dell'Emisfero Australe sia in aree temperate che fredde.\nL'ambiente di vita \u00e8 variabile secondo delle specie: se ne trovano in acque basse come a qualche centinaio di metri di profondit\u00e0.\nDescrizione.\nQuesti pesci hanno un aspetto abbastanza caratteristico, con muso appuntito e, spesso, una gobba sul dorso. La pelle \u00e8 priva di scaglie ma \u00e8 spessa e granulosa, in alcune specie viene effettuata una vera e propria muta come accade nei rettili. Le aperture branchiali sono piccole, poste alla base delle pinne pettorali. Il genere \"Zanclorhynchus\" ha due pinne dorsali, tutti gli altri una. La pinna dorsale e la pinna anale hanno un numero variabile di robusti raggi spinosi.\nLa specie \"Congiopodus torvus\" con i suoi 76\u00a0cm di taglia massima \u00e8 quella di maggiori dimensioni.\nBiologia.\nSono bentonici."}
{"id": "4505937", "revid": "1638611", "url": "https://it.wikipedia.org/wiki?curid=4505937", "title": "Clito il Bianco", "text": "Fu uno degli ufficiali di Alessandro Magno, soprannominato \"il Bianco\" per distinguerlo da Clito il Nero.\nBiografia.\nAteneo ed Eliano lo ricordano per il suo lusso, e probabilmente si tratta dello stesso personaggio menzionato da Giustino tra i veterani inviati in Macedonia da Alessandro nel 324 a.C.\nDopo la morte di Alessandro (323 a.C.), lo ritroviamo durante la guerra lamiaca come comandante della flotta macedone di Antipatro, stratego d'Europa.\nA Triparadiso in Libano, dove i diadochi si incontrarono per confermare la spartizione dell'impero di Alessandro (321 a.C.), Clito ottenne la satrapia di Lidia e, quando Antigono I Monoftalmo mosse contro di lui per conquistare i suoi territori, salp\u00f2 per la Macedonia per riportare la situazione a Poliperconte, successore di Antipatro, morto nel frattempo.\nNel 318 a.C. fu inviato con una flotta davanti alle coste della Tracia da Poliperconte per impedire alle forze di Antigono di arrivare in Europa. Scontratosi davanti a Bisanzio con la flotta, Nicanore, ammiraglio di Cassandro, rivale di Poliperconte per la strategia di Macedonia, vinse la battaglia navale ma successivamente, sbarcato sulla costa, fu sorpreso da Antigono, dove perse quasi tutte le sue truppe.\nFuggito sulla sua nave e sbarcato successivamente sulle coste del Chersoneso Tracico, fu ucciso da alcuni soldati di Lisimaco, satrapo di Tracia."}
{"id": "4505943", "revid": "1776051", "url": "https://it.wikipedia.org/wiki?curid=4505943", "title": "James Dasaolu", "text": "Biografia.\nPrimi anni.\nJames Dasaolu ha iniziato la sua carriera nel mondo dell'atletica relativamente tardi, iniziando a gareggiare solo nel 2006. Tuttavia Dasaolu, che gareggia per la societ\u00e0 Croydon Harriers, ha fatto miglioramenti costanti e significativi fin dai primi anni, portando il record personale sui 100 m a 10\"75 nel 2006, poi 10\"33 nel 2007 e successivamente 10\"26 nel 2008.\n2008.\nLa stagione 2008 ha visto Dasaolu scalare la classifica nazionale britannica relativa alla velocit\u00e0. Sotto la guida dell'allenatore Michael Khmel, presso la Loughborough University, e allenandosi con Harry Aikines-Aryeetey, campione mondiale juniores nel 2006, e Leon Baptiste, campione europeo juniores nel 2003, Dasaolu ha vinto il campionato inglese under-23 e ha raggiunto le semifinali ai trials olimpici britannici.\n2009.\nAll'inizio della stagione 2009 ha mostrato un ulteriore miglioramento. Al settimo meeting Graziano Della Valle in Italia, ha registrato il nuovo record personale sui 100 m con il tempo di 10\"15 e ha concluso al secondo posto assoluto alle spalle di Aikines-Aryeetey. Due settimane pi\u00f9 tardi ha chiuso in 10\"25 al meeting Papaflessia in Grecia, prestazione seconda solo al leader stagionale europeo Dwain Chambers.\n2010.\nLa stagione 2010 ha visto Dasaolu fare il suo debutto nella nazionale britannica seniores ai Campionati europei di Barcellona, grazie alla qualificazione ottenuta dopo ai trials britannici con il tempo di 10\"23. La partecipazione agli Europei non \u00e8 stata tuttavia particolarmente felice; dopo aver passato le batterie con il tempo di 10\"40, \u00e8 stato eliminato in semifinale con il tempo di 10\"31.\n2013.\nHa iniziato il 2013 vincendo una medaglia d'argento ai Campionati europei indoor di G\u00f6teborg sui 60 metri; con il suo nuovo record personale di 6\"48, tempo fatto registrare in finale, \u00e8 stato sopravanzato di pochi millesimi dal solo Jimmy Vicaut.\n2020: il passaggio al bob.\nNell'inverno del 2020 Dasaolu decise di cimentarsi nel bob nel ruolo di frenatore per squadra nazionale britannica, debuttando in Coppa Europa a dicembre di quello stesso anno. Esord\u00ec invece in Coppa del Mondo all'avvio della stagione 2020/21, il 12 dicembre 2020 a Innsbruck, dove si piazz\u00f2 al diciannovesimo posto nel bob a due in coppia con Lamin Deen.\nHa preso parte ai campionati mondiali di Altenberg 2021, dove si piazz\u00f2 al ventesimo posto nel bob a due sempre con Deen alla guida della slitta."}
{"id": "4505950", "revid": "599013", "url": "https://it.wikipedia.org/wiki?curid=4505950", "title": "Fuss and Feathers", "text": ""}
{"id": "4505951", "revid": "1410376", "url": "https://it.wikipedia.org/wiki?curid=4505951", "title": "Giuseppe De Mita", "text": "Biografia.\n\u00c8 il primo dei quattro figli di Michele De Mita, nonch\u00e9 nipote di Ciriaco De Mita. Si \u00e8 diplomato al Liceo Classico \"Pietro Colletta\" di Avellino. Alla fine del liceo si \u00e8 trasferito a Milano, dapprima per gli studi universitari, laureandosi in giurisprudenza alla \"Universit\u00e0 Cattolica del Sacro Cuore\", e successivamente iniziando l'attivit\u00e0 professionale di avvocato. \n\u00c8 sposato dal 2001 ed \u00e8 padre di tre figli: Benedetta, Michele e Giulia.\nIl padre Michele, costruttore, fu coinvolto nel 1993 nell'ambito dello scandalo sui finanziamenti della ricostruzione post-sismica in Irpinia con l'accusa di associazione per delinquere, truffa aggravata ed emissione di fatture false. Michele De Mita fu poi assolto su richiesta della procura con formula piena, perch\u00e9 il fatto non sussiste, nel 2003 con sentenza non impugnata e passata in giudicato.\nAttivit\u00e0 politica.\nHa iniziato l'impegno politico come rappresentante di istituto al liceo classico; ha poi preso parte ai movimenti studenteschi degli anni '80 e ha frequentato il movimento giovanile della Democrazia Cristiana. \u00c8 stato promotore e redattore di diverse esperienze editoriali come \"Ottantanove\", \"Cronache irpine\", \"Centocitt\u00e0\". \u00c8 stato Presidente del Centro Studi Aldo Moro di Avellino. \nSul piano delle esperienze di partito \u00e8 stato iscritto al Partito Popolare Italiano dal 1993 e nel 2002 alla Margherita di Francesco Rutelli, della quale \u00e8 stato dirigente provinciale. Nel 2004 \u00e8 eletto al consiglio provinciale di Avellino ed \u00e8 stato capogruppo consiliare de La Margherita.\nDalla Margherita al PD.\nNel febbraio 2007 \u00e8 stato eletto segretario provinciale di Avellino della Margherita e nell'ottobre dello stesso anno segretario provinciale del Partito Democratico, dimettendosi per\u00f2 dopo pochi mesi. Nel febbraio 2008 abbandona il PD, seguendo lo zio Ciriaco quando il PD gli nega la candidature alle elezioni politiche, per aderire all'Unione di Centro.\nAlle elezioni politiche del 2008 \u00e8 candidato alla Camera dei deputati, nella circoscrizione Campania 2, tra le file dell'Unione di Centro, risultando il primo dei non eletti.\nNel 2009 diventa vicepresidente della provincia di Avellino nell'ambito di un accordo locale tra l'UDC e il candidato alla Presidenza, senatore del PdL, Cosimo Sibilia.\nVicepresidente della regione Campania.\nDopo le elezioni regionali del 2010, nelle quali l'UDC, in contestazione con lo schema bipolare PD - PDL, di regione in regione opt\u00f2 per candidature autonome o alleanze programmatiche, viene indicato dal partito come vicepresidente della Giunta della Regione Campania, con deleghe al Turismo ed ai Beni Culturali nella giunta guidata da Stefano Caldoro, esponente del Popolo delle Libert\u00e0, dal 29 marzo 2010 al 22 febbraio 2013.\nDeputato e vicesegretario dell'UdC.\nAlle elezioni politiche del 2013 viene eletto alla Camera dei deputati, nella circoscrizione Campania 2, nelle liste dell'Unione di Centro, per via della rinuncia di Mario Catania (che opta per un'altra circoscrizione).\nNel febbraio 2014 diventa vicesegretario nazionale dell'Unione di Centro.\nIn occasione delle elezioni regionali in Campania del 2015, insieme all'UdC decide di appoggiare Vincenzo De Luca, candidato del PD e del centro-sinistra, voltando cos\u00ec le spalle a Stefano Caldoro e Angelino Alfano, che, con l'NCD e il resto del centro-destra, sostiene appunto il governatore uscente Caldoro. I voti dell'UdC saranno infatti determinanti per la vittoria di De Luca (66.000).\nDurante l'esperienza parlamentare, bench\u00e9 sia un esponente della maggioranza di governo guidata dal PD, ritenendo che il programma di riforme sia affrontato in maniera troppo confusa e superficiale non vota la di abolizione del finanziamento pubblico ai partiti, la legge di riforma delle province, l\"'Italicum\": la nuova legge elettorale, e nemmeno la proposta di riforma costituzionale, votando anche no al referendum del 2016.\nIl 7 dicembre 2016, infine, in seguito alla rottura definitiva dell'alleanza politica tra l'UdC e l'NCD di Alfano, abbandona assieme agli altri quattro deputati dell'Unione di Centro il gruppo \"Area Popolare (NCD-UdC)\", passando quindi al gruppo misto, dove viene costituita la componente \"UdC\", a cui aderisce.\nDopo la scelta dell'UDC di tornare a collocarsi a livello nazionale nel centro-destra, critica a pi\u00f9 riprese la scelta del partito, auspicando invece un'alleanza con il Partito Democratico. Per questo motivo lascia l'UDC prima che il segretario Lorenzo Cesa il 13 ottobre 2017 lo rimuova formalmente dall'Incarico di Vicesegretario nazionale dell'UDC.\nLa rinascita dei Popolari.\nIl 5 novembre 2017 d\u00e0 vita, assieme allo zio Ciriaco De Mita, al movimento \"L'Italia \u00e8 Popolare\". Si ripresenta alle elezioni politiche del 2018 candidandosi alla Camera nel collegio uninominale Ariano Irpino, sostenuto dalla coalizione di centro-sinistra, in quota Civica Popolare. Non viene rieletto.\nCiriaco De Mita, ricandidatosi alla guida del comune di Nusco, \u00e8 stato rieletto sindaco della cittadina il 26 maggio 2019 con il 60% dei voti contro il candidato del PD, l'avvocato Francesco Biancaniello.\nIn vista delle elezioni regionali del 2020, questa volta a sostegno del Presidente uscente Vincenzo De Luca, il partito concorre con il nome di \"Prospettive Popolari\" all'organizzazione della lista \"Fare Democratico - Popolari,\" che ottiene il 4,45%. Nell'agosto 2021, a pochi mesi dalle imminenti elezioni comunali a Napoli, Ciriaco De Mita lascia Fare Democratico."}
{"id": "4505957", "revid": "628767", "url": "https://it.wikipedia.org/wiki?curid=4505957", "title": "Angelo Antonio D'Agostino", "text": " Presidente dell'Unione Sportiva Avellino 1912 dal 29 febbraio 2020, \u00e8 sindaco del comune di Montefalcione (AV) dal 5 ottobre 2021.\nBiografia.\nSposato, padre di cinque figli, Angelo Antonio D'Agostino \u00e8 nato a Montefalcione, in provincia di Avellino. Ha intrapreso l'attivit\u00e0 imprenditoriale nel 1983. Nel 2010 \u00e8 presidente dell'Associazione nazionale costruttori edili (ANCE) di Avellino; nel 2011 assume anche la carica di vicepresidente regionale dell'associazione di categoria.\nDal 29 febbraio 2020 \u00e8 presidente dell'Unione Sportiva Avellino 1912. \nA seguito delle consultazioni elettorali del 3 e 4 ottobre 2021, viene eletto Sindaco del comune di Montefalcione (AV).\nAttivit\u00e0 politica.\nNel maggio del 2011 \u00e8 stato eletto consigliere comunale di Montefalcione in una lista civica. Vicino alle posizioni di Italia Futura, \u00e8 un convinto sostenitore delle posizioni di Luca Cordero di Montezemolo.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XX Campania 2 per Scelta Civica per l'Italia.\nL'11 luglio del 2015 la direzione nazionale del partito ha eletto D'Agostino Vicepresidente Vicario di Scelta Civica. L'elezione, proposta dal Segretario Enrico Zanetti, \u00e8 avvenuta per acclamazione.\nIl 14 luglio 2016 il segretario e vice ministro Enrico Zanetti, insieme a Mariano Rabino, Giulio Cesare Sottanelli e D'Agostino, lascia il gruppo Scelta civica alla Camera portandosi dietro simbolo e insieme ai 10 deputati di ALA di Denis Verdini e un deputato di Fare! fonda il polo liberale \"Scelta Civica verso Cittadini per l'Italia\".\nAlle elezioni del 3 e del 4 Ottobre 2021 viene eletto sindaco di Montefalcione, suo paese di nascita.\nAttivit\u00e0 imprenditoriale.\nNel 1983 D'Agostino fonda la D'Agostino Costruzioni Generali che negli anni ha progressivamente diversificato le sue attivit\u00e0 includendo il settore energetico, la distribuzione e commercializzazione di gas metano ed energia elettrica e le rinnovabili. Dalla sistemazione e organizzazione delle molteplici attivit\u00e0, nel 2011 nasce il Gruppo D'Agostino che comprende un'emittente televisiva e un'azienda vinicola."}
{"id": "4505958", "revid": "1005847", "url": "https://it.wikipedia.org/wiki?curid=4505958", "title": "Luca d'Alessandro", "text": "Biografia.\nGiornalista professionista, iscritto all'Ordine dei Giornalisti del Lazio dal 1992. Comincia la sua carriera nel 1989 al quotidiano il Giornale di Indro Montanelli, dove si occupa di cronaca e politica giudiziaria. Nel 1999 diventa caporedattore del quotidiano e settimanale giuridico \u201cDiritto e giustizia\u201d, edito dalla Giuffr\u00e9. Nel 2000 viene chiamato da Vittorio Feltri a far parte della squadra di giornalisti che daranno vita al quotidiano \u201cLibero\u201d, del quale diventa capo della redazione romana. Nel gennaio 2002, approda a palazzo Chigi, entrando a far parte dell\u2019ufficio del portavoce del presidente del Consiglio, Silvio Berlusconi. A novembre del 2003 diventa capo ufficio stampa di Forza Italia. Incarico che manterr\u00e0 fino al 2016.\nAlle elezioni politiche del 2008 \u00e8 candidato alla Camera dei Deputati nelle liste del Popolo della Libert\u00e0 nella circoscrizione Puglia, risultando il primo dei non eletti.\nSubentra alla Camera il 7 novembre 2011, in sostituzione del defunto Pietro Franzoso.\nAlle elezioni politiche del 2013 viene rieletto deputato della XVII legislatura della Repubblica Italiana nella circoscrizione Campania 2 per il Popolo della Libert\u00e0.\nMembro della Commissione Giustizia,\u00e8 relatore della legge sul divorzio breve, che riduce da tre a un anno il tempo per ottenere la cessazione degli effetti civili del matrimonio. \nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 4 luglio 2015, insieme ai colleghi di Forza Italia Monica Faenzi, Massimo Parisi e Giovanni Mottola vota a favore della Riforma della Buona Scuola proposta dal Governo Renzi nonostante la contrariet\u00e0 del suo partito.\nAlla fine del luglio del 2015 abbandona Forza Italia ed aderisce ad Alleanza Liberalpopolare-Autonomie (ALA), progetto di Denis Verdini che mira a raccogliere tutti quei parlamentari che vogliono sostenere la riforma costituzionale e la legge elettorale proposte da Matteo Renzi, in prosecuzione del patto del Nazareno, fra Pd e Forza Italia.\nPer tale motivo il 23 settembre 2015 lascia anche il gruppo parlamentare di Forza Italia alla Camera, per passare, assieme ad altri sette deputati ex FI che hanno aderito ad ALA (Massimo Parisi, Francesco Saverio Romano, Ignazio Abrignani, Giuseppe Galati, Giovanni Mottola, Monica Faenzi, Giorgio Lainati) al gruppo misto; il giorno successivo costituisce con gli altri sei deputati di ALA la componente interna al gruppo misto \"Alleanza Liberalpopolare Autonomie (ALA) - Movimento Associativo Italiani all'Estero (MAIE)\".\nIl 13 ottobre 2016, infine, assieme agli altri sette deputati di ALA, abbandona il gruppo misto per aderire al nuovo gruppo parlamentare di maggioranza \"Scelta Civica-ALA per la Costituente Liberale e Popolare-MAIE\", nato dall'unione di Alleanza Liberalpopolare-Autonomie, Scelta Civica di Enrico Zanetti e il MAIE. Non si ricandida alle politiche del 2018, il 23 ottobre di quell\u2019anno \u00e8 stato nominato portavoce del presidente del gruppo di Forza Italia al Senato, incarico cessato il 31 dicembre 2018.\nAttualmente svolge attivit\u00e0 di consulenza in materia di relazioni esterne e istituzionali."}
{"id": "4505959", "revid": "287204", "url": "https://it.wikipedia.org/wiki?curid=4505959", "title": "Sio Moore", "text": "Carriera professionistica.\nOakland Raiders.\nMoore era considerato uno dei migliori linebacker selezionabili nel Draft NFL 2013. Fu scelto nel corso del terzo giro dagli Oakland Raiders. Il 14 giugno firm\u00f2 un contratto quadriennale del valore di 3,5 milioni di dollari (690.000 garantiti), inclusi 690.832$ di bonus alla firma. Debutt\u00f2 come professionista l'8 settembre contro gli Indianapolis Colts. Nella settimana 6 contro gli imbattuti Kansas City Chiefs mise a segno il suo primo sack in carriera ai danni di Alex Smith. Nella settimana 8 contro i Pittsburgh Steelers mise a segno un sack e mezzo da 9 e 7 yard ai danni di Ben Roethlisberger, venendo premiato come rookie della settimana. Nella settimana 10 contro i New York Giants mise a segno un sack da 11 yard ai danni di Eli Manning forzando un fumble, poi recuperato dallo stesso Manning. Il 29 novembre venne sanzionato dalla NFL di 15.750 dollari per eccessiva violenza durante un placcaggio ai danni di Ryan Fitzpatrick. Nell'ultima settimana contro i Denver Broncos fece il suo 4,5 sack stagionale ai danni di Peyton Manning. Chiuse il suo primo anno giocando 15 partite di cui 11 da titolare, saltando solo una partita per una commozione cerebrale, totalizzando 50 tackle, 4,5 sack e un fumble forzato.\nMoore inizi\u00f2 bene la seconda stagione da professionista, guidando la sua squadra con 11 tackle, un sack e un fumble forzato contro i New York Jets. La sua annata si chiuse con 11 presenze, tutte come titolare, con 90 tackle e 3 sack."}
{"id": "4505960", "revid": "767487", "url": "https://it.wikipedia.org/wiki?curid=4505960", "title": "Viktor Prodell", "text": ""}
{"id": "4505962", "revid": "281901", "url": "https://it.wikipedia.org/wiki?curid=4505962", "title": "Symphysanodontidae", "text": "I Symphysanodontidae sono una famiglia di pesci ossei marini appartenente all'ordine Perciformes. Comprende il solo genere \"Symphysanodon\".\nDistribuzione e habitat.\nGli appartenenti alla famiglia sono diffusi nelle aree tropicali dell'Indo-Pacifico e dell'Oceano Atlantico occidentale.\nPopolano fondali rocciosi a qualche centinaio di metri di profondit\u00e0, nel piano circalitorale e nel piano batiale.\nDescrizione.\nQuesti pesci hanno un aspetto abbastanza anonimo, con corpo snello e compresso lateralmente con muso arrotondato e occhi grandi. La pinna caudale \u00e8 profondamente incisa.\nI colori sono vivaci, rosso, porpora e giallo.\nLa taglia massima \u00e8 attorno ai 20\u00a0cm.\nBiologia.\nPoco nota."}
{"id": "4505963", "revid": "125377484", "url": "https://it.wikipedia.org/wiki?curid=4505963", "title": "Count von Count", "text": "Count von Count (Conte von Conte), spesso conosciuto semplicemente come \"il Conte\", \u00e8 uno dei Muppet di Sesame Street, eseguito da Jerry Nelson dal 1974 fino alla sua morte nel mese di agosto del 2012. Il conte \u00e8 un vampiro amichevole, ispirazione nata dal Conte Dracula.\nNella 32\u00aa stagione di Sesame Street, il Conte ebbe una rubrica tutta sua: \"Il Numero del Giorno\".\nDescrizione e caratteristiche.\nLo scopo principale del Conte \u00e8 educare i bambini su semplici concetti matematici, in particolare il conteggio. Il Conte ha un amore per il conteggio, conta qualunque cosa, e ogni volta che termina il conteggio, scoppia in una risata maniacale con dei tuoni e lampi di sottofondo, anche in pieno giorno.\nNelle sue prime apparizioni il Conte, contrariamente da adesso, aveva un lato pi\u00f9 sinistro: parlava con un tono tombale e aveva il potere di ipnotizzare altri Muppet.\nLui vive in un castello con la compagnia di pipistrelli e ragni. Contrariamente dai vampiri, il Conte dorme in un normale letto e non in una bara, inoltre, pu\u00f2 tranquillamente esporsi al sole per giocare con i suoi altri amici di Sesame Street.\nApparizioni in altri media.\nIl Conte fa varie apparizioni in programmi che lo parodiano come I Simpson, I Griffin e Robot Chicken."}
{"id": "4505964", "revid": "287204", "url": "https://it.wikipedia.org/wiki?curid=4505964", "title": "Angelo Tofalo", "text": "Biografia.\nNato a Salerno consegue la maturit\u00e0 scientifica nel 1999 al liceo scientifico \u201cGiovanni Da Procida\u201d.\nNel 2003 consegue la laurea in ingegneria civile e nel 2007 la specializzazione in ingegneria idraulica-geotecnica presso l'Universit\u00e0 degli Studi di Salerno.\nTra le diverse attivit\u00e0 svolte in campo ingegneristico, lavora per circa 5 anni nel settore della progettazione di opere strategiche, in particolare telecomunicazioni, sicurezza, video sorveglianza e lavori progettuali richiedenti un livello elevato di nulla osta di sicurezza. Angelo Tofalo ha anche partecipato alla progettazione del TETRA (Terrestrial Trunked Radio) Italia.\nNel 2016 consegue un master universitario di secondo livello in \"Intelligence e Sicurezza\" presso la Link Campus University di Roma con una tesi intitolata \"Intelligence Collettiva: un futuro modello di gestione dell'informazione pubblica, ex ante, in itinere, ex post evento critico\".\nAttivit\u00e0 politica.\nElezioni e incarichi istituzionali.\nElezione a Deputato XVII Legislatura.\nAlle elezioni politiche del 2013 viene eletto deputato della XVII legislatura della Repubblica Italiana come capolista nella circoscrizione XX Campania 2 per il Movimento 5 Stelle.\nDal 7 maggio 2013 \u00e8 diventato membro della VIII Commissione Ambiente, Territorio e Lavori Pubblici alla Camera dei Deputati.\nNomina a Membro del COPASIR.\nDal 5 giugno 2013 \u00e8 entrato a far parte del Comitato Parlamentare per la Sicurezza della Repubblica come capogruppo per il Movimento 5 Stelle.\nL'8 novembre 2013 \u00e8 entrato nella IV Commissione Difesa presso la Camera dei Deputati.\nElezione a Deputato XVIII Legislatura.\nAlle elezioni politiche del 2018 viene rieletto alla Camera dei Deputati come capolista della quota plurinominale nel collegio di Salerno.\nNomina a Sottosegretario di Stato alla Difesa.\nIl 12 giugno diventa sottosegretario alla Difesa nel Governo Conte I di Movimento 5 Stelle e Lega.\nNomina al Consiglio nazionale anticontraffazione.\nIl 3 novembre 2018 il Sottosegretario di Stato alla Difesa Angelo Tofalo \u00e8 stato nominato componente effettivo del Consiglio nazionale anticontraffazione, istituito presso il Ministero dello sviluppo economico, \u00e8 presieduto dal Vice Ministro On. Dario Galli. La carica ha durata 2 anni.\nNuova nomina a Sottosegretario di Stato alla Difesa.\nIl 16 settembre 2019 viene riconfermato sottosegretario alla Difesa nel Governo Conte II, partito dopo un accordo programmatico tra il Movimento 5 Stelle, il Partito Democratico e Liberi e Uguali.\nDivulgazione dei temi della Difesa e della Sicurezza.\nIntelligence Collettiva.\nNei cinque anni di lavoro al COPASIR Tofalo ha avuto grande attenzione alla divulgazione dei ruoli e delle funzioni Sistema di informazione per la sicurezza della Repubblica. Grazie al supporto di un think thank apartitico denominato \"Intelligence Collettiva\" creato insieme al gi\u00e0 magistrato e segretario del Copasir Senatore Felice Casson, lo storico e saggista Aldo Giannuli ed altri ex appartenenti al SISMI ed al SISDE ha organizzato un ciclo di eventi sui temi dell'Intelligence e della sicurezza nazionale. \nDifesa Collettiva.\nTofalo, in linea con la delega ricevuta sulla diffusione della cultura della Difesa e della Sicurezza, ha organizzato una serie di eventi pubblici tesi a divulgare i ruoli e le funzioni specifici delle articolazioni dello Stato che fanno capo al Ministero della Difesa. A condividere queste informazioni con il pubblico sono stati i comandanti, i dirigenti e i funzionari che ricoprivano ruoli apicali all'interno del comparto Difesa.\nPolitica estera.\nLibia (controversie).\nHanno generato sconcerto i rapporti da lui intrattenuti nel 2016 con la napoletana Annamaria Fontana, figura equivoca di faccendiera in coppia col marito Mario Di Leva, entrambi di San Giorgio a Cremano, poi arrestati dalla Direzione distrettuale antimafia di Napoli, a gennaio 2017, sotto l'accusa di traffico internazionale di armi.Annamaria Fontana, gi\u00e0 destinataria di un avviso di garanzia il 12 novembre 2016, si era adoperata per rendere possibile, cinque giorni dopo, il 17 novembre 2016, un incontro a Istanbul tra il parlamentare del COPASIR e il politico libico Khalifa Ghwell. Quest'ultimo \u00e8 stato ex Ministro della Difesa e poi Primo Ministro dell'ultimo governo eletto democraticamente prima della nomina di Fayez al-Sarraj. In precedenza aveva riconosciuto il nuovo governo salvo poi autoproclamarsi nuovamente primo ministro della Libia, probabilmente alleatosi con Russia di Vladimir Putin, e, all'epoca dei contatti, era gi\u00e0 stato accusato di aver organizzato due tentativi di colpo di stato (uno dei quali il 15 ottobre 2016, un mese prima dell'incontro programmato) volti a destituire il governo di Fayez al-Sarraj, cio\u00e8 l'unico interlocutore politico libico riconosciuto come legittimo dall'Organizzazione delle Nazioni Unite e dallo stesso governo italiano nell'ambito del processo internazionale di pacificazione in atto nel paese. Il contatto a Istanbul era propedeutico a un successivo incontro da organizzarsi tra i vertici del partito (incluso Luigi Di Maio e Alessandro Di Battista) e vari esponenti della fazione avversa al governo Sarraj: Khalifa Ghwell stesso, Abdullah al-Thani, e il generale Khalifa Belqasim Haftar. Una volta appresa la notizia dell'arresto il Deputato Angelo Tofalo, pur avendo avuto contatti con la coppia napoletana in un periodo successivo alle date dei fatti contestati dalla magistratura, ha immediatamente voluto riferire al procuratore anti-mafia tutte le informazioni di cui era in possesso. Il procuratore ha richiamato il Deputato una seconda volta in qualit\u00e0 di persona informata sui fatti nell'ambito dell'inchiesta giudiziaria per traffico internazionale d'armi e in quell'occasione ha dichiarato di aver pagato le spese del viaggio della faccendiera indagata, facendosi personalmente carico della somma di 2.300 euro. Per tali vicende, il Tofalo non ha ricevuto alcun atto ufficiale che lo coinvolga da un punto di vista giudiziario."}
{"id": "4505965", "revid": "281901", "url": "https://it.wikipedia.org/wiki?curid=4505965", "title": "Symphysanodon", "text": ""}
{"id": "4505968", "revid": "365417", "url": "https://it.wikipedia.org/wiki?curid=4505968", "title": "Girolamo Pisano", "text": "Biografia.\nSi laurea in ingegneria elettronica nel 2001 presso l'universit\u00e0 di Salerno discutendo una tesi sui sistemi intelligenti di trasporto pubblico. Per un anno collabora alle attivit\u00e0 di ricerca per dedicarsi poi a tempo pieno, come responsabile della produzione, all'azienda di famiglia, che si occupa di installazione e manutenzione di ascensori. Nel 2005 consegue un diploma IPSOA al master in direzione aziendale per ingegneri.\nDal 2006 inizia ad interessarsi di attivismo politico e si avvicina alle tematiche trattate da Beppe Grillo, partecipando al meetup \"Amici di Beppe Grillo\" di Salerno e prendendo parte ai V-Day e alle iniziative locali. Si candida come consigliere alle elezioni regionali in Campania del 2010 nella lista del neo-costituito Movimento 5 Stelle, senza essere eletto. In quegli anni intensifica la propria partecipazione alle attivit\u00e0 del promosse dal partito.\nAlle elezioni politiche del 2013 viene eletto deputato della XVII legislatura della Repubblica Italiana nella Circoscrizione Campania 2 per il Movimento 5 Stelle. Durante il mandato assume spesso posizioni critiche nei confronti dei vertici del M5S per la scelta di espellere Federico Pizzarotti, la politica sugli immigrati e l'avvicinamento alle posizioni della Lega. \nIn occasione delle elezioni politiche del 2018 decide di non ricandidarsi."}
{"id": "4505971", "revid": "287204", "url": "https://it.wikipedia.org/wiki?curid=4505971", "title": "Arthur Brown (giocatore di football americano)", "text": "Carriera professionistica.\nBaltimore Ravens.\nBrown era considerato uno dei migliori linebacker selezionabili nel Draft NFL 2013 e fu scelto nel corso del secondo giro dai Baltimore Ravens. Debutt\u00f2 come professionista nella settimana 1 contro i Denver Broncos. La sua stagione da rookie si concluse con 15 tackle, 0,5 sack e un fumble forzato in 14 presenze, nessuna delle quali come titolare.\nJacksonville Jaguars.\nIl 4 settembre 2016, Brown firm\u00f2 con i Jacksonville Jaguars. Fu svincolato il 6 dicembre 2016.\nNew York Jets.\nIl giorno successivo, Brown firm\u00f2 con i New York Jets, da cui fu svincolato il 19 dicembre 2016.\nSeattle Seahawks.\nIl 17 marzo 2017, Brown firm\u00f2 con i Seattle Seahawks."}
{"id": "4505973", "revid": "843944", "url": "https://it.wikipedia.org/wiki?curid=4505973", "title": "Miller Bola\u00f1os", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti. L'8 giugno a Glendale (Arizona) contro il Per\u00f9 segna il goal del 2-2."}
{"id": "4505974", "revid": "15756", "url": "https://it.wikipedia.org/wiki?curid=4505974", "title": "Lu serpe", "text": "La Serpe, anche chiamata Lu serpe o il serpe \u00e8 un dolce natalizio tipico marchigiano, noto in particolare nel fermano (nel paese di Falerone) e nel maceratese (a Cingoli) composto da una frolla esterna ed un ripieno di cioccolato, estesi in modo da ricordare la forma di un serpente.\nQuesto dolce \u00e8 preparato in modo del tutto artigianale seguendo due varianti principali: nella prima \u00e8 di colore bianco (versione tipica del paese di Monte San Pietrangeli e dintorni), nella seconda \u00e8 di colore scuro (versione tipica del paese di Falerone). \u00c8 tipico anche della cittadina di Cingoli."}
{"id": "4505975", "revid": "767487", "url": "https://it.wikipedia.org/wiki?curid=4505975", "title": "Silvia Giordano (politica)", "text": "Biografia.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XX Campania 2 per il Movimento 5 Stelle."}
{"id": "4505980", "revid": "116547283", "url": "https://it.wikipedia.org/wiki?curid=4505980", "title": "Sabrina Capozzolo", "text": "Biografia.\nSabrina Capozzolo \u00e8 nata ad Agropoli (Sa), il 16 dicembre del 1986.\nHa frequentato l'Istituto Tecnico Commerciale Giambattista Vico di Agropoli, diplomandosi nel 2005.\nHa poi proseguito i suoi studi iscrivendosi all'Universit\u00e0 degli Studi di Salerno, alla Facolt\u00e0 di Scienze della Formazione, corso di Laurea in Scienze dell'Educazione, dove nel Novembre del 2010 ha conseguito la Laurea. Successivamente si \u00e8 laureata anche in Scienze e Tecniche Psicologiche.\nAttivit\u00e0 Politica\nImpegnata da sempre nell'associazionismo e nel volontariato, inizia la sua attivit\u00e0 politica nel 2005 iscrivendosi al partito politico La Margherita, confluito poi nel Partito Democratico.\nNel 2008 \u00e8 stata eletta Presidente del Forum dei Giovani di Agropoli. Il Forum dei Giovani si pone come obiettivo quello di creare uno spazio per il dibattito e la condivisione di esperienze tra le associazioni e le istituzioni Italiane ed Europee, ponendo al centro del dibattito politico e dell'iniziativa sociale il valore dei giovani.\nIl suo percorso all'interno del Forum dei Giovani continua e nel 2011 viene eletta Consigliere Distrettuale al Forum dei Giovani della provincia di Salerno.\nNel 2012 viene poi eletta Segretaria dei Giovani Democratici di Agropoli, trovandosi a fronteggiare una evidente difficolt\u00e0 a coinvolgere i giovani nell'attivit\u00e0 politica. Ci\u00f2 nonostante grazie, anche, ad alcuni amici, molti dei quali provenienti proprio dall'esperienza dei Forum Giovanili \u00e8 riuscita ad ampliare il numero dei partecipanti, coinvolgendoli nell'attivit\u00e0 politica. Un'altra esperienza che l'ha arricchita e le ha permesso di confrontarsi con importanti e brillanti figure politiche del territorio campano.\nNel Dicembre 2012 viene scelta dal Circolo PD di Agropoli come candidata alle Primarie per i Parlmentari PD, ottenendo 5251 preferenze si posiziona sesta nella provincia di Salerno, divenendo poi Deputato della Repubblica Italiana.\nIncarichi di Partito\nNel 2012 \u00e8 Segretaria dei Giovani Democratici di Agropoli (Sa).\nAlle primarie del 2013 viene eletta \"all'Assemblea Nazionale\" del \"PD.\"\nIl 15 dicembre dello stesso anno entra a far parte della \"Direzione Nazionale\" del Partito Democratico.\nIl 16 settembre 2014 viene chiamata dal Segretario Matteo Renzi a far parte della \"Segreteria Nazionale PD\" con delega alla Politiche Agricole. Dopo pochi mesi avvia una Campagna D'ascolto per riportare il Partito Democratico ad essere diretto interlocutore del mondo agricolo.\nNel Maggio del 2015 d\u00e0 vita, dopo anni di immobilismo, agli Stati Generali dell'Agricoltura Italiana dal nome \"Generazione Agricola\" in collaborazione con il Ministro delle politiche agricole alimentari e forestalial Maurizio Martina. All'evento parteciperanno moltissimi giovani agricoltori che racconteranno le loro storie e le loro difficolt\u00e0 e diverse personalit\u00e0 della politica italiana, tra gli altri Paolo De Castro, Coordinatore S&amp;D al Parlamento Europeo; Luca Sani, Presidente ComAgri Camera; Leana Pignedoli Vicepresidente ComAgri Senato e i Presidenti Nazionali di tutte le Associazioni di Categoria, che per la prima volta siederanno allo stesso tavolo. \nAttualmente \u00e8 Componente della Direzione Regionale del Partito Democratico della Campania."}
{"id": "4505981", "revid": "298229", "url": "https://it.wikipedia.org/wiki?curid=4505981", "title": "Laura Coccia", "text": "Biografia.\nNata a Roma il 6 aprile 1986 da Francesco e Lucilla Paola Clarizio. A causa di un'infezione contratta dopo la nascita \u00e8 affetta da tetraparesi spastica.\nAlle medie comincia a praticare l'atletica leggera sotto la guida del suo professore di educazione fisica. \nNel 1998 partecipa per la prima volta ai Giochi Sportivi Studenteschi, insieme alle ragazze normodotate e dall'anno successivo compete in una gara solo per disabili, che viene introdotta nel calendario dei GSS.\nCorrendo, impara a controllare meglio il suo corpo e la sua spasticit\u00e0, migliorando sensibilmente. Il suo allenatore aveva scelto per lei i 400 metri.\nContinua a partecipare alle competizioni studentesche fino al 2004.\nNel giugno 2003 partecipa, ai campionati italiani assoluti della FISD nei 100 metri piani, vincendo il suo primo titolo italiano. Dall'anno successivo partecipa nelle gare dei 100, 200 e 400 metri piani.\nNel 2005 \u00e8 convocata in Nazionale per partecipare ai Campionati europei paralimpici, dove si classifica al 5\u00ba posto nei 100 m piani.\nNel luglio 2010 discute la Tesi di Laurea Specialistica in Storia e nel settembre dello stesso anno vince il concorso per il Dottorato di Ricerca all'Universit\u00e0 Sapienza di Roma, con un progetto che prevede lo studio della propaganda sull'avanzata dell'Armata Rossa su Berlino tra il 1944 e il 1945.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XX Campania 2 per il Partito Democratico.\nIl 10 febbraio 2014 presenta la proposta di legge per introdurre i laureati in scienze motorie nella scuola primaria e alla proposta lega la campagna #CRESCOATTIVO il cui scopo primario \u00e8 quello di informare sull'importanza di una corretta attivit\u00e0 motoria.\nNel novembre 2014 presenta la proposta di legge per la parit\u00e0 di genere nello sport professionistico a cui aderisce l'Associazione Italiana Calciatori e la Lega Nazionale Dilettanti, legata alla campagna #CISONOANCHEIO.\nIl 24 giugno del 2015 riceve la delega come responsabile del settore Calcio per il Partito Democratico dal Vice Segretario Guerini.\nIl 3 dicembre 2015 presso l'Universit\u00e1 Sapienza di Roma consegue il Dottorato di Ricerca (PhD).\nMembro onorario della Societa italiana di Storia dello Sport.\nHa portato nell'aula della Camera dei Deputati le istanze di studenti e genitori che chiedevano il rispetto delle loro tutele."}
{"id": "4505987", "revid": "587852", "url": "https://it.wikipedia.org/wiki?curid=4505987", "title": "Khalid Chaouchi", "text": ""}
{"id": "4505989", "revid": "18323", "url": "https://it.wikipedia.org/wiki?curid=4505989", "title": "Luigi Famiglietti", "text": "Biografia.\nNato ad Avellino nel 1975, frequenta il liceo classico a Frigento, in provincia di Avellino, dove vive. Si iscrive poi alla facolt\u00e0 di Giurisprudenza di Napoli, diventando dottore nel 2003 con una tesi in diritto amministrativo. Frequenta, infine, un corso post-laurea in diritto e finanza degli enti locali.\n\u00c8 stato sindaco di Frigento dal 28 maggio 2006 al 6 giugno 2016.\nAlle elezioni politiche del 2013 viene candidato alla Camera dei deputati, ed eletto deputato tra le liste del Partito Democratico nella circoscrizione Campania 2. Nella XVII legislatura della Repubblica \u00e8 stato componente delle 1\u00aa Commissione Affari Costituzionali, della Giunta delle elezioni e del Comitato parlamentare per i procedimenti di accusa.\nAvvocato, fa parte dell'area renziana del Partito Democratico e attualmente ricopre la carica di presidente dell'associazione Big Bang Campania."}
{"id": "4505990", "revid": "767487", "url": "https://it.wikipedia.org/wiki?curid=4505990", "title": "Jos\u00e9 Erick Correa", "text": ""}
{"id": "4505991", "revid": "481666", "url": "https://it.wikipedia.org/wiki?curid=4505991", "title": "Her Husband's Friend", "text": ""}
{"id": "4505992", "revid": "122343285", "url": "https://it.wikipedia.org/wiki?curid=4505992", "title": "Angelo Rughetti", "text": "Vive a Roma.\nBiografia.\nSposato, tre figli, si \u00e8 laureato in Giurisprudenza presso l'Universit\u00e0 degli Studi di Roma \"La Sapienza\" e, a partire dal 1991, ha iniziato a lavorare come avvocato presso la societ\u00e0 Ancitel. Dal 1996, presso l'ANCI, ha assunto la responsabilit\u00e0 dell'Ufficio Personale, Affari generali e dell'Ufficio legislativo. Per due anni \u00e8 stato titolare del dipartimento Personale e relazioni sindacali dell'ANCI e membro del comitato di settore presso l'ARAN. \u00c8 stato inoltre responsabile del Dipartimento Affari istituzionali dove ha curato l'organizzazione dei lavori della Conferenza Stato-Citt\u00e0 e Autonomie locali e della Conferenza Unificata.\nDal 1996 al 1999 \u00e8 stato componente della Commissione organici Enti locali del Ministero dell'Interno. Ha svolto inoltre la funzione di Segretario del Consiglio di amministrazione dell'Agenzia Autonoma per la gestione dell'albo dei Segretari comunali e provinciali. Per due anni, dal 2000 al 2001, \u00e8 stato Capo della segreteria tecnica del Ministero dell'Interno. \u00c8 membro di diversi collegi di revisori dei conti. Ha promosso la costituzione della Fondazione per la Finanza e l'Economia locale (IFEL) diventandone Presidente dell'organo amministrativo (Consiglio Direttivo) e assumendone la rappresentanza legale.\nDal marzo 2009 fa parte del Consiglio di Amministrazione di \u201cCDP Investimenti Societ\u00e0 di Gestione del Risparmio S.p.A.\u201d di propriet\u00e0 della Cassa Depositi e Prestiti, ABI e ACCRI. Dal giugno 2002 \u00e8 Direttore generale ANCI e nel novembre del 2004 \u00e8 stato nominato Segretario Generale e rappresentante legale dell'Associazione. Alle elezioni politiche del 2013 viene eletto deputato della XVII legislatura della Repubblica Italiana nella circoscrizione XX Campania 2 per il Partito Democratico."}
{"id": "4505993", "revid": "1833487", "url": "https://it.wikipedia.org/wiki?curid=4505993", "title": "Tino Iannuzzi", "text": "Biografia.\nLaureato in giurisprudenza \u00e8 avvocato cassazionista ed esercita l'attivit\u00e0 forense nel settore amministrativo .\nAttivit\u00e0 politica.\nConsigliere comunale a Salerno dal 1990 al 2001, nel 1993 \u00e8 stato consigliere anziano, in qualit\u00e0 di consigliere pi\u00f9 votato. Dal 1994 al 1996 \u00e8 stato il primo segretario provinciale del Partito Popolare Italiano.\n\u00c8 fondatore e presidente dell'associazione culturale \"L'Accento\", attiva a Salerno.\n\u00c8 eletto alla Camera dei deputati alle elezioni politiche del 2001 nella Circoscrizione XX (Campania 2), aderendo al gruppo parlamentare Margherita, DL - L'Ulivo. Dal 2007 al 2008 \u00e8 stato primo segretario regionale del Partito Democratico per la Regione Campania.\nRisulta nuovamente deputato nelle file del Partito Democratico nella XVI Legislatura, durante la quale \u00e8 componente della commissione \"Ambiente-Territorio-Lavori Pubblici\" e, dal 2012, della commissione bicamerale per l'Attuazione del Federalismo Fiscale.\nAlle elezioni politiche del 2013 viene eletto deputato della XVII legislatura della Repubblica Italiana nella circoscrizione XX Campania 2 per il Partito Democratico. Il 7 maggio 2013 \u00e8 eletto vice presidente della commissione \"Ambiente-Territorio-Lavori Pubblici\".\nAlle elezioni politiche del 2018 \u00e8 candidato al Senato della Repubblica nel collegio uninominale di Salerno, ma non viene eletto in quanto sconfitto dal candidato del Movimento 5 Stelle Andrea Cioffi. Attualmente \u00e8 Componente della Direzione Nazionale del Partito Democratico."}
{"id": "4505996", "revid": "121651170", "url": "https://it.wikipedia.org/wiki?curid=4505996", "title": "Simone Valiante", "text": "Biografia.\nLaureato in giurisprudenza, \u00e8 funzionario amministrativo presso la ASL di Salerno.\nDal 2009 \u00e8 vicesindaco di Cuccaro Vetere, suo comune di residenza.\nAlle elezioni politiche del 2013 viene eletto deputato della XVII legislatura nella circoscrizione XX Campania 2 per il Partito Democratico.\n\u00c8 il figlio maggiore di Antonio Valiante, pi\u00f9 volte consigliere e assessore della Regione Campania nonch\u00e9 deputato nella XII legislatura.\nIl 5 giugno 2013 viene scelto come responsabile nazionale dell'Ambiente del Partito Democratico nella nuova segreteria nazionale del segretario \"reggente\" Guglielmo Epifani. Vicino all'ex ministro Giuseppe Fioroni. Gi\u00e0 componente della direzione nazionale del Partito Democratico.\nDal 22 febbraio 2018, viene eletto all'unanimit\u00e0 Presidente del Consac Ies (Consac Infrastrutture Energia e Servizi S.P.A).\nIl 7 agosto 2020,annuncia la candidatura al consiglio Regionale nella Lista PD con Vincenzo De Luca presidente in occasione dell'Elezioni del 20/21 Settembre 2020. Risulta non eletto nella medesima tornata elettorale.\nSposato, separato dalla moglie, \u00e8 padre di due figlie. Risiede nel comune di Cuccaro Vetere."}
{"id": "4506000", "revid": "767487", "url": "https://it.wikipedia.org/wiki?curid=4506000", "title": "Djupedalia engeri", "text": "La djupedalia (Djupedalia engeri) \u00e8 un rettile marino estinto, appartenente ai plesiosauri. Visse nel Giurassico superiore (Titoniano, circa 150 milioni di anni fa) e i suoi resti fossili sono stati ritrovati nelle Svalbard (Norvegia).\nDescrizione.\nQuesto animale \u00e8 noto per un fossile incompleto probabilmente appartenente a un esemplare giovanile, dato lo scarso grado di ossificazione dello scheletro. \"Djupedalia\" era un plesiosauro di grandi dimensioni, probabilmente superiore ai 6 metri di lunghezza; l'aspetto era molto simile a quello di altri plesiosauri dal collo lungo come \"Kimmerosaurus\" e \"Muraenosaurus\", rinvenuti in strati del Giurassico medio e superiore in Inghilterra. Alcune caratteristiche, tuttavia, lo distinguevano dalle forme simili, in particolare la morfologia e le proporzioni dei centri vertebrali cervicali, le spine neurali dorsali estremamente corte e i femori pi\u00f9 lunghi degli omeri. \nClassificazione.\nDescritto per la prima volta nel 2012, \"Djupedalia\" \u00e8 noto per un fossile incompleto rinvenuto nella zona di Janusfjellet nelle Spitsbergen (Svalbard) in Norvegia. \u00c8 considerato un rappresentante dei criptoclididi, un gruppo di plesiosauri dal collo lungo, dalla testa piccola e dai piccoli denti sottili. Il cranio doveva essere abbastanza simile a quello di \"Kimmerosaurus\", mentre la forma dei centri vertebrali cervicali visti anteriormente richiamava quella dei centri di \"Picrocleidus\", una forma di piccole dimensioni del Giurassico medio inglese; gli stessi centri, visti lateralmente, erano invece simili a quelli di altri plesiosauri del Giurassico inglese come \"Tricleidus\", \"Colymbosaurus\" e \"Cryptoclidus\". \"Djupedalia\" mostra notevoli somiglianze con la specie \"Colymbosaurus svalbardensis\", rinvenuta nella stessa localit\u00e0, ma le zampe posteriori erano molto diverse ed \u00e8 improbabile che possa rappresentare un individuo giovane della stessa specie. Altre caratteristiche della morfologia delle zampe e delle vertebre distinguono \"Djupedalia\" da \"Spitrasaurus\", un altro possibile criptoclidide ritrovato nelle Spitsbergen. Questi due generi, secondo lo studio del 2012, potrebbero appartenere a un clade vicino all'origine degli elasmosauri, un gruppo di plesiosauri dal lunghissimo collo tipici del Cretaceo.\nSignificato del nome.\nIl nome generico \"Djupedalia\" \u00e8 in onore di Oystein Kare Djupedal, il ministro norvegese dell'educazione e della ricerca dal 2005 al 2007, che rese possibile gli scavi nelle Svalbard durante i quali vennero alla luce numerosi resti di rettili marini. L'epiteto specifico, \"engeri\", onora invece Oyvind Enger, un volontario che partecip\u00f2 agli scavi. "}
{"id": "4506001", "revid": "22356", "url": "https://it.wikipedia.org/wiki?curid=4506001", "title": "Djupedalia", "text": ""}
{"id": "4506008", "revid": "599013", "url": "https://it.wikipedia.org/wiki?curid=4506008", "title": "A Woman's Heart", "text": ""}
{"id": "4506014", "revid": "110157", "url": "https://it.wikipedia.org/wiki?curid=4506014", "title": "Lago Ipala", "text": "Il lago Ipala \u00e8 un lago del Guatemala, nel sud-est del Dipartimento di Chiquimula. Il lago sorge in un cratere vulcanico. La citt\u00e0 omonima di Ipala \u00e8 situata a nord del lago. "}
{"id": "4506026", "revid": "765341", "url": "https://it.wikipedia.org/wiki?curid=4506026", "title": "Elezioni primarie del Partito Repubblicano del 2012 (Stati Uniti d'America)", "text": "Le elezioni primarie del Partito Repubblicano statunitense del 2012 sono il processo di selezione nel quale il Partito Repubblicano degli Stati Uniti ha scelto i delegati che hanno partecipato al Convegno Nazionale Repubblicano del 2012, nel quale \u00e8 stato nominato il candidato unico alla Presidenza per le elezioni del 2012. In totale, i delegati sono 2.286. Un candidato deve ottenere 1.144 delegati per vincere la nomination presidenziale.\nLe elezioni primarie iniziarono sotto il segno del Tea Party movement. Ron Paul, che era stato candidato alle elezioni del 2008 come un liberale, speriment\u00f2 un notevole sostegno, specialmente dai giovani, e fu percepito dai votanti repubblicani come un buon candidato.\nL'ex Governatore del Massachusetts Mitt Romney, che partecip\u00f2 anche alle primarie repubblicane del 2008, ottenne in un primo momento il sostegno dei votanti repubblicani e venne considerato il favorito alla nomination presidenziale del suo partito.\nTuttavia, il suo vantaggio rispetto al campo repubblicano si indebol\u00ec per l'ingresso di nuovi candidati che hanno attirato una notevole attenzione dei media nel mese di aprile e agosto 2011, in particolare Rick Perry, Rick Santorum e Newt Gingrich, tutti poi successivamente ritiratisi.\nLe elezioni primarie.\nLa pre-campagna.\nIl Partito Repubblicano, a differenza del Partito Democratico, non ha candidati presidenti o vicepresidenti uscenti. I due candidati alla Casa Bianca saranno nominati dalla convention repubblicana del 27 agosto 2012 che si terr\u00e0 a Tampa, in Florida. Prima della campagna elettorale si sono ritirati Herman Cain, Gary Johnson, Thaddeus McCotter e Tim Pawlenty.\nCos\u00ec, a inizio elezioni, i candidati sono: l'ex speaker della Camera Newt Gingrich, l'ex governatore del Massachusetts Mitt Romney, l'ex senatore Rick Santorum, il rappresentante Ron Paul, il governatore del Texas Rick Perry, la rappresentante Michele Bachmann e l'ex governatore dello Utah Jon Huntsman.\nLe elezioni iniziano: i primi ritiri e Romney in testa.\nIl 3 gennaio 2012 le elezioni primarie iniziano con il caucus dell'Iowa. Romney, inizialmente, vince per otto voti contro l'ultraconservatore Santorum, seguito da Paul, Gingrich e Perry. Ed ecco il primo ritiro: Michele Bachmann, che sospende la sua campagna in seguito a un deludente sesto posto. In New Hampshire vince nuovamente Romney, seguito da Paul, Huntsman, Santorum, Gingrich e Perry. Anche Huntsman e Perry si ritirano dalla corsa per il deludente risultato ottenuto.\nI primi stati del Sud: South Carolina e Florida.\nDue eventi sembrano ostacolare la nomination di Mitt Romney: l'inaspettata e netta vittoria di Newt Gingrich nella Carolina del Sud, e il riconteggio dei voti in Iowa, da cui Santorum risulta vincitore. Romney, in seguito a ci\u00f2, perde punti percentuali nei sondaggi nazionali e viene superato da Gingrich. Dopo una impegnativa e aspra campagna in Florida, Romney recupera terreno sull'ex-speaker vincendo le primarie, aggiudicandosi tutti e 50 i delegati.\nGli stati di febbraio.\nIl 4 febbraio si vota in Nevada, Romney risulta vincitore con quasi 30 punti di distacco su Gingrich. Ma c'\u00e8 un nuovo ostacolo per Romney, che \u00e8 Santorum. Infatti il 7 febbraio Santorum ha trionfato in Minnesota, Colorado e Missouri. In quest'ultimo stato ha addirittura vinto in tutte le contee.\nVisione d'insieme dei risultati.\nGli Stati votano secondo un calendario stilato dal Comitato Nazionale Repubblicano.\nI criteri di assegnazione dei delegati nazionali variano da Stato a Stato e in alcuni casi non \u00e8 possibile stabilire il numero di delegati vinti da ciascun candidato una volta annunciati i risultati della consultazione, poich\u00e9 il processo di selezione dei delegati dura solitamente qualche mese: in un tempo cos\u00ec lungo \u00e8 possibile, ad esempio, che uno dei candidati si ritiri dalla competizione, oppure che un cambiamento dello scenario nazionale influisca sulle scelte a livello locale, o ancora che alcuni gruppi di elettori siano particolarmente coinvolti nel processo di selezione e riescano a influenzarlo. Ci\u00f2 \u00e8 vero soprattutto per gli Stati che utilizzano come sistema elettorale i caucus. Una volta analizzato l'andamento del voto, i principali media nazionali effettuano una stima a caldo dei delegati (proiezione), che nel tempo pu\u00f2 rivelarsi assolutamente inaccurata, ma che in quel momento influenza il racconto delle elezioni presidenziali e spesso le elezioni negli Stati successivi.\nRisultati per stato.\nIowa.\nPoich\u00e9 i caucus dell'Iowa non sono vincolanti, il 16 giugno si \u00e8 tenuta l'assegnazione dei 25 delegati e la scelta del candidato da parte dei 3 superdelegati. In quell'occasione ha trionfato Ron Paul su Mitt Romney, mentre Santorum, pur avendo conquistato il maggior numero di voti popolari, non ha ottenuto alcun delegato.\nFlorida.\nI delegati sono stati assegnati con la regola del \"winner take all\", cio\u00e8 al vincitore spetta l'intero numero di delegati in palio.\nNevada.\nIl 6 maggio 2012 la Convention repubblicana dello Stato del Nevada si \u00e8 riunita per scegliere i suoi delegati. Vista la grande presenza di sostenitori di Paul al suo interno, sono stati nominati ben 22 persone a lui vicine, mentre Romney si \u00e8 visto assegnare solo 6 delegati. Ci\u00f2 nonostante, le regole repubblicane dei caucus vincolanti richiedono che il primo voto alla Convention Nazionale rifletta il risultato della consultazione popolare: ci\u00f2 significa che, al di l\u00e0 delle convinzioni personali e in base ai candidati rimasti in corsa, alla prima votazione 20 delegati sarebbero stati vincolati a votare per Romney e 8 per Paul.\nColorado.\nIn Colorado non esiste un sistema formale di assegnazione dei delegati: i 36 scelti sono liberi di annunciare o meno qual \u00e8 il loro candidato (da qui l'alto numero di delegati definiti \"non assegnati\") e in ogni caso il loro voto non \u00e8 mai vincolato.\nMinnesota.\nIn Minnesota non esiste un sistema formale di assegnazione dei delegati: i 36 scelti sono liberi di annunciare o meno qual \u00e8 il loro candidato (da qui il numero di delegati definiti \"non assegnati\") e in ogni caso il loro voto non \u00e8 mai vincolato.\nMissouri.\nLe elezioni primarie del Missouri, non contano per la nomina dei delegati, in quanto il Partito Repubblicano ha punito i rappresentanti locali per aver anticipato la data delle elezioni. Inoltre Newt Gingrich non compare nella lista dei candidati in quanto non ha depositato la richiesta di partecipazione entro il termine previsto. I delegati spettanti al Missouri sono stati assegnati con un caucus a marzo che ha visto trionfare Romney su Santorum.\nMaine.\nPoich\u00e9 i caucus del Maine non sono vincolanti, il 6 maggio si \u00e8 tenuta l'assegnazione dei 21 delegati e la scelta del candidato da parte dei 3 superdelegati. In quell'occasione ha trionfato Ron Paul su Mitt Romney, nonostante il risultato della consultazione popolare avesse dato un'indicazione opposta.\nWyoming.\nI delegati del Wyoming vengono assegnati in parte tenendo conto della consultazione popolare, in parte attraverso convention di contea tenutesi tra il 6 e il 10 marzo. Mentre nel primo caso Romney ha staccato non di molto Santorum, nel secondo ha vinto molto largamente.\nIdaho.\nI delegati sono stati assegnati con la regola del \"winner take all\", cio\u00e8 al vincitore spetta l'intero numero di delegati in palio.\nNorth Dakota.\nNonostante la vittoria popolare di Santorum, la maggioranza dei delegati eletti dalla Convention del North Dakota del 31 marzo furono sostenitori di Romney. Ci\u00f2 provoc\u00f2 ampie polemiche all'interno del Partito Repubblicano.\nVermont.\nIn Vermont i tre superdelegati sono tenuti a rispettare il risultato delle primarie e vengono assegnati con il meccanismo del \"winner take all\".\nVirginia.\nSolo i nomi di Mitt Romney e Ron Paul sono apparsi sulla scheda elettorale, poich\u00e9 gli altri candidati non sono stati in grado di presentare entro il termine stabilito le necessarie 100,000 firme (di cui almeno 400 per ciascuno degli 11 distretti congressuali).\nSamoa Americane.\nIl caucus di Samoa si tenne a porte chiuse. La distribuzione dettagliata dei voti non fu resa nota alla stampa, si sa solo che Mitt Romney ottenne la maggioranza e la totalit\u00e0 dei delegati in palio.\nPorto Rico.\nNelle primarie di Porto Rico, nel caso in cui uno dei candidati superi il 50% delle preferenze, ottiene l'intero numero dei delegati in palio.\nLouisiana.\nIn Louisiana i delegati vengono assegnati in due momenti separati: prima 20 attraverso primarie, poi 23 con i caucus. Nel primo evento elettorale vinse Santorum, il quale conquist\u00f2 10 delegati, mentre Romney ne ottenne 5. Nei caucus, invece, trionf\u00f2 nettamente Paul, ottenendo 17 delegati contro i 3 di Santorum."}
{"id": "4506032", "revid": "452415", "url": "https://it.wikipedia.org/wiki?curid=4506032", "title": "Pieter Neefs I", "text": "Biografia.\nFormatosi alla scuola di Hendrik van Steenwijck I, questo pittore, appartenente ad una famiglia d'artisti, oper\u00f2, come maestro, esclusivamente ad Anversa, sua citt\u00e0 natale, tra il 1609 ed il 1656. Il suo primo dipinto datato e firmato risale al 1605 e rappresenta l\"'Interno di una chiesa gotica\" (Gem\u00e4ldegalerie Alte Meister, Dresda). Nel 1609 entr\u00f2 a far parte della locale Corporazione di San Luca. Il 30 aprile 1612 spos\u00f2 Maria Lauterbeens, da cui ebbe cinque figli.\nSi specializz\u00f2 nella pittura d'interni, in particolare interni di chiese, sia reali che immaginarie, queste ultime spesso derivate dalla Cattedrale di Anversa, e nella raffigurazione di collezioni d'arte, realizzati con colori a olio. Caratteristica dei suoi interni fu la resa degli effetti dell'illuminazione artificiale alla maniera di Hendrik van Steenwijck II, il constrasto tra luci ed ombre, l'accento posto sul ruolo centrale degli edifici religiosi nella vita dell'epoca attraverso le loro dimensioni rese, sia verso l'alto che in profondit\u00e0, tramite la prospettiva, le piccole figure in primo piano. Collabor\u00f2 spesso con altri artisti, quali Frans Francken III, David Teniers il Giovane, Frans Francken II, Sebastian Vrancx, Jan Brueghel il Vecchio, Adriaen van Stalbemt, Gonzales Coques e Bonaventura Peeters, che dipingevano le figure nelle sue opere.\nAnche il figlio Pieter fu un pittore specializzato nello stesso genere di soggetti, realizzati spesso in modo preciso e dettagliato e dipinti su rame in piccolo formato. Lo stile di quest'ultimo \u00e8 cos\u00ec simile a quelle del padre, da creare problemi di attribuzione delle opere non adeguatamente firmate. Lavorava nell'atelier familiare anche un altro figlio, Ludovicus: \u00e8 possibile che varie opere attribuite al padre od all'altro fratello siano in realt\u00e0 opera di quest'ultimo.\nSi formarono alla sua scuola Laureis de Cater ed i figli Pieter e Ludovicus."}
{"id": "4506035", "revid": "149485", "url": "https://it.wikipedia.org/wiki?curid=4506035", "title": "Ginnastica artistica ai XIII Giochi del Mediterraneo", "text": "I concorsi di ginnastica artistica ai XIII Giochi del Mediterraneo si sono svolti nel giugno 1997 presso il PalaFlorio di Bari, in Italia. Il programma ha previsto l'assegnazione di un totale di 14 medaglie d'oro.\nSpecialit\u00e0.\nIn questi giochi le specialit\u00e0 per la ginnastica artistica sono state:"}
{"id": "4506036", "revid": "767487", "url": "https://it.wikipedia.org/wiki?curid=4506036", "title": "Vuolep S\u00e5rj\u00e5sj\u00e1vrre", "text": "Il Vuolep S\u00e5rj\u00e5sj\u00e1vrre \u00e8 un lago situato al confine tra Svezia e Norvegia tra le citt\u00e0 di Fauske nella Contea di Nordland in Norvegia e il comune svedese di Jokkmokk nella contea di Norrbotten. La superficie del lago e di 7,17 chilometri quadri di cui 2,6 norvegesi e 4,57 svedesi."}
{"id": "4506037", "revid": "1543377", "url": "https://it.wikipedia.org/wiki?curid=4506037", "title": "Vejle Stadion", "text": "Il Vejle Stadion \u00e8 lo stadio utilizzato dal Vejle Boldklub per le partite casalinghe. In passato \u00e8 stato utilizzato dal Vejle-Kolding.\nOspita gli incontri casalinghi della squadra di football americano dei Triangle Razorbacks.\nFootball americano.\nAl Vejle Stadion sono stati giocati due incontri della EFAF Cup 2012, tra cui la finale."}
{"id": "4506038", "revid": "452415", "url": "https://it.wikipedia.org/wiki?curid=4506038", "title": "Pieter Neeffs I", "text": ""}
{"id": "4506043", "revid": "1543377", "url": "https://it.wikipedia.org/wiki?curid=4506043", "title": "Henry Stafford, I barone Stafford", "text": "Biografia.\nEra figlio di Edward Stafford, III duca di Buckingham e Eleanor Percy, figlia di Henry Percy, IV conte di Northumberland.\nTitoli e carriera politica.\nEbbe il titolo di conte di Stafford fino alla perdita dei titoli da parte del padre che venne giustiziato nel 1521.\nAnni dopo, nel 1547, Henry chiese al parlamento di poter riavere la nobilt\u00e0 che spettava alla sua famiglia ma non le terre che erano di suo padre. Ottenne cos\u00ec nel 1548 da Edoardo VI d'Inghilterra di essere creato primo barone Stafford.\nNel 1554, dopo aver chiesto a Maria I d'Inghilterra assistenza economica, venne fatto uno dei ciambellani dello scacchiere, una posizione che gli garantiva \u00a350.\nNel 1531 lo Staffordshire lo elesse giudice del distretto e poi giudice di pace sia per lo Staffordshire che per lo Shropshire nel 1536. Tra il 1558 ed il 1559 fu Lord Luogotenente dello Staffordshire, una carica che includeva anche il titolo di cancelliere del giudice di pace.\nMatrimoni.\nIl 16 febbraio 1519 Henry spos\u00f2 Ursula Pole, figlia della contessa di Salisbury Margaret Pole e Sir Richard Pole. Il matrimonio era stato organizzato dal duca di Buckingham su consiglio del cardinale Thomas Wolsey. La dote della sposa era fissata a 3,000 marchi che sarebbe cresciuta di altri 1,000 marchi se la contessa di Salisbury avesse riavuto indietro dal re certi terreni.\nLa contessa si impegnava a dare terreni nel Somerset e nel Devon del valore di 700 marchi alla coppia e ai loro figli. Ma il duca di Buckingham avrebbe dovuto fare la sua parte mettendo d parte suoi terreni del valore di \u00a3500 come appannaggio vedovile di Ursula. Egli dovette anche pagare le spese del matrimonio, tranne i ricchi abiti della sposa a cui aveva provveduto la madre.\nDopo il matrimonio la coppia and\u00f2 a vivere presso la residenza del duca di Buckingham, dove erano sorvegliati da dei guardiani.\nHenry e Ursula ebbero circa quattordici figli:\nL'interesse letterario.\nStafford aveva un'estesa biblioteca contenente 300 libri prevalentemente in latino. Nel 1548 pubblic\u00f2 una traduzione in inglese del trattato del 1534 di Edward Foxe: \"The True Dyfferens Betwen the Royall Power and the Ecclesiasticall Power\", (titolo originale: \"De vera differentia regiae potestatis et ecclesiae\". Sotto il regno della cattolica Maria I, essendosi riconvertito al cattolicesimo, tradusse due trattati di Erasmo contro Lutero."}
{"id": "4506046", "revid": "58476178", "url": "https://it.wikipedia.org/wiki?curid=4506046", "title": "Emiliano Rudolf Giambelli", "text": ""}
{"id": "4506047", "revid": "3115", "url": "https://it.wikipedia.org/wiki?curid=4506047", "title": "La canzone dei sommergibili", "text": "La canzone dei sommergibili (in seguito nota come Inno dei sommergibilisti o Inno dei sommergibili) \u00e8 una canzone italiana dedicata ai sommergibilisti italiani, composta durante il regime fascista su musica di Mario Ruccione, prolifico compositore, autore anche di \"Faccetta nera\" e di numerose altre classiche canzoni fasciste. Il testo \u00e8 del commediografo e giornalista Guglielmo Giannini \u2013 accreditato con lo pseudonimo Zorro \u2013 che nel dopoguerra diverr\u00e0 noto come il creatore del Fronte dell'Uomo Qualunque.\nStoria.\nNel 1941, poco dopo la entrata in guerra dell'Italia (10 giugno 1940), l'Opera nazionale del dopolavoro indisse un concorso a livello nazionale per musica e canzoni patriottiche: tra di esse \u201cLa canzone dei sommergibili\u201d, espressamente dedicata ai sommergibilisti italiani, si classific\u00f2 seconda. Cos\u00ec recitava il ritornello della canzone:\nLa canzone, pubblicata l'anno successivo, divenne rapidamente popolare.\nLe parodie.\nIl successo della canzone la fece diventare oggetto di una parodia che sulla medesima melodia inseriva ben differenti versi, che denunciavano le condizioni di miseria durante la guerra: \u00c8 cos\u00ec che vive l'italian:\nTale popolarit\u00e0 non cess\u00f2 nemmeno a seguito della caduta del regime e, dopo l'armistizio di Cassibile, la canzone venne adottata dalla Resistenza italiana che ne fece circolare differenti parodie intitolate \u00c8 cos\u00ec che vive il partigian, in cui un giovane partigiano si rivolgeva idealmente alla madre per far accettare le ragioni del figlio che decideva di darsi alla macchia e combattere per la libert\u00e0:\nNel dopoguerra.\nDopo la guerra ritorn\u00f2 in auge la versione originale, nonostante fosse di fatto rappresentativa del tipico canzoniere fascista di guerra, mutando nel tempo la denominazione in \"Inno dei sommergibili\".\nEsso \u00e8 attualmente parte del repertorio musicale ufficiale della banda musicale della Marina Militare italiana."}
{"id": "4506051", "revid": "1873017", "url": "https://it.wikipedia.org/wiki?curid=4506051", "title": "Karate ai XIII Giochi del Mediterraneo", "text": "I tornei di Karate ai XIII Giochi del Mediterraneo di Bari 1997 hanno previsto competizioni individuali sia maschili che femminili, per un totale di 13 medaglie d'oro."}
{"id": "4506052", "revid": "6923", "url": "https://it.wikipedia.org/wiki?curid=4506052", "title": "Soci\u00e9t\u00e9 Pour les Appareils Deperdussin", "text": "La Soci\u00e9t\u00e9 Pour les Appareils Deperdussin, da cui la sigla S.P.A.D., fu un'industria aeronautica fondata in Francia nel 1910 da Armand Deperdussin, un imprenditore di origine belga attivo nel settore della lavorazione della seta, con Louis B\u00e9chereau come ingegnere capo.\nI primi modelli.\nNel 1909, Deperdussin, che aveva un'impresa a B\u00e9theny, nei pressi di Reims e un magazzino a Grenelle, nei sobborghi di Parigi, chiese a B\u00e9chereau di costruire un aeroplano: una macchina completa ma non necessariamente in grado di volare essendo destinata ad essere esposta all'interno della sala centrale del magazzino parigino Le Bon March\u00e9. B\u00e9chereau realizz\u00f2 un monoplano di configurazione canard che fu esposto al Le Bon March\u00e9 durante il periodo di natale del 1909. L'anno seguente, Deperdussin trasform\u00f2 il suo magazzino di rue des Entrepreneurs a Grenelle in una societ\u00e0 di costruzioni aeronautiche e ingaggi\u00f2 B\u00e9chereau come progettista.\nNel 1910 la societ\u00e0 produsse il Tipo A, monoplano di formula tradizionale caratterizzato da una fusoliera molto snella (in traliccio di legno irrigidito da cavi in acciaio e ricoperto in tela), dai piani di coda dalla forte freccia, dalla struttura alare particolarmente elaborata (con longheroni e centine in legno e rivestimento in tela) e dal sistema di comando dell'equilibratore, simile a quello introdotto da Glenn Curtiss nel 1908, che ne controllava i movimenti attraverso lo spostamento verso l'avanti o all'indietro di una barra a forma di U invertita a cui era vincolato un volantino che comandava il sistema di controllo laterale realizzato attraverso lo svergolamento delle estremit\u00e0 alari. Per aumentare l'efficacia dello svergolamento alare, i modelli successivi ebbero ali caratterazzate da una corda maggiore alle estremit\u00e0 rispetto alla radici.\nPropulso da un motore Anzani a tre cilindri a stella da 35\u00a0CV oppure da un quattro cilindri Clerget da 40\u00a0CV che azionavano un'elica Chauvi\u00e8re bipala in legno di 2,5\u00a0m di diametro, l'aereo era privo di cappottatura del motore e, per proteggere il pilota dagli schizzi di olio di ricino (usato come lubrificante) proiettati dal motore a stella, il bordo di attacco alare si prolungava verso l'avanti in corrispondenza dell'attacco con la fusoliera; successivamente, sui velivoli dotati di motore a stella, il prolungamento del bordo di attacco delle ali venne sostituito da due piccole piastre. Tre esemplari dell'aereo furono costruiti a Parigi nel 1910, ma non trovarono acquirenti.\nIl Tipo B, con una struttura pi\u00f9 leggera e potenziato da un motore da 50 CV, apparve nel 1911 e fu costruito anche in versione biposto con motore da 100 CV. Una cappottatura sulla parte superiore del motore proteggeva gli occupanti dagli schizzi di olio lubrificante e una carenatura in lega d'alluminio sopra e sotto la parte anteriore della fusoliera ne avviava aerodinamicamente il profilo. Con una velocit\u00e0 superiore a 100\u00a0km/h, il Tipo B consent\u00ec al pilota Ren\u00e9 Vidart di ottenere il terzo posto al \"Circuito delle capitali europee\" organizzato dal quotidiano parigino \"Le Journal\" fra il 18 giugno e il 7 luglio 1911 su una distanza di km.\nDa questo modello furono derivate diverse versioni, per uso sia civile che militare, e, dopo le favorevoli valutazioni ottenute al Concours Militaire di Rheims del novembre 1911 e ai British Military Trials dell'agosto 1912, un certo numero di aerei Tipo B fu ordinato dalle autorit\u00e0 militari francesi e britanniche.\nLa versione militare del Tipo B, conosciuta come Deperdussin TT, con motori radiali Anzani o Gnome, venne presentata come monoposto con motore da 50 CV, biposto con motore da 70\u00a0CV e triposto con motore da 100 CV. Destinato all'addestramento, all'osservazione e alla ricognizione, il Deperdussin TT fu costruito in un certo numero di esemplari ed usato per un breve periodo dall'aviazione militare francese. Due aerei furono muniti di una mitragliatrice Hotchkiss in una postazione sopraelevata che consentiva all'osservatore, alloggiato anteriormente al pilota, di sparare al di sopra del disco dell'elica. Alcuni aerei, forniti di galleggianti, furono utilizzati dal Naval Wing del British Royal Flying Corps.\nL'aereo conobbe anche un certo successo di esportazione e fu costruito in Russia dalla societ\u00e0 Lebedev e in Gran Bretagna dalla British Deperdussin Company, con sede a Highgate, nei pressi di Londra, che realizz\u00f2 anche una versione idro dell'aereo utilizzata dal Royal Naval Air Service sul lago Windermere.\nGli aerei Deperdussin conobbero il primo impiego bellico nel corso della Prima guerra balcanica: due aerei giunsero in Turchia il 15 marzo 1912, un biposto con motore da 50\u00a0CV e un monoposto con motore da 25 CV; i due aerei furono danneggiati da una bufera e dovettero essere riparati prima di poter essere usati, mentre un altro aereo, con motore da 75 CV, giunse in Turchia in aprile. I Deperdussin turchi compirono diversi voli di ricognizione su Adrianopoli prima di finire distrutti dai greci.\nDal 1913, quattro aerei Deperdussin furono utilizzati nel corso della rivoluzione messicana dalle forze governative di Victoriano Huerta compiendo missioni di ricognizione e continuando ad operare sino alla sconfitta finale dell'esercito governativo e alla fine del regime di Huerta nel luglio del 1914. Un Deperdussin fu pure utilizzato dall'esercito rivoluzionario di Pancho Villa.\nNel 1915, un aereo Deperdussin comp\u00ec il primo esperimento di decollo da una nave britannica prendendo il volo da una rampa installata sul castello di prua dell'incrociatore leggero Aurora.\nIl Deperdussin Monocoque.\nLouis Bechereau, nel tardo 1911, aveva deciso di utilizzare il metodo di costruzione con rivestimento lavorante a guscio in compensato stampato, sviluppato dall'ingegnere svedese Ruchonnet, e questo tipo di costruzione venne adottato per la parte anteriore della fusoliera del successivo Tipo C: dall'attacco del motore fino alla parte posteriore dell'abitacolo, la struttura portante a traliccio del modello precedente era stata sostituita da una struttura a guscio dello spessore di 4 mm realizzata con tre strati incrociati di strisce di legno di tulipier incollati e rinforzati all'interno e all'esterno da uno strato in tessuto incollato e verniciato. A questo guscio erano poi assicurati i supporti per le varie parti dell'aereo: motore, longheroni alari e il traliccio della parte posteriore della fusoliera. \nQuesto tipo di struttura, sebbene molto complicato e costoso da realizzare, si dimostr\u00f2 particolarmente robusto e leggero e assicurava un'efficace profilatura aerodinamica alla fusoliera. Le ali, di spessore contenuto, avevano longheroni in hickory e centine in legno di pino ed erano rivestite con tela forte di lino ricoperta con vernice tenditela di emaillite. I cavi di controventatura delle semiali erano assicurati inferiormente alla struttura del carrello e superiormente ad un telaio montato sopra la fusoliera anteriormente all'abitacolo.\nIl Tipo C apparve nel 1912 ed era conosciuto come Deperdussin Monocoque, cio\u00e8 \"monoguscio\" o \"monoscocca\" per via della struttura a guscio della fusoliera. Una versione successiva ebbe un nuovo carrello, pi\u00f9 aerodinamico e leggero (formato da due strutture ad forma di U, costruite con compensato a tre strati, vincolate alla fusoliera e che reggevano in basso l'asse tubolare delle ruote per mezzo di supporti ammortizzanti in gomma), e una carenatura aerodinamica del poggiatesta.\nNel febbraio 1912, Jules V\u00e9drines, ai comandi di un Tipo C \"Monocoque\", super\u00f2 primo al mondo la velocit\u00e0 di 100 mph (160\u00a0km/h) e il 9 settembre, con un esemplare dell'aereo dotato di un nuovo un motore rotativo Gnome a 14 cilindri in doppia stella da 140\u00a0CV (ottenuto accoppiando due unit\u00e0 da 70 CV), vinse il Trofeo Gordon Bennett a Chicago volando a 173\u00a0km/h. In genere il motore da 70\u00a0CV venne utilizzato per le gare di regolarit\u00e0 e quello da 140\u00a0CV per le gare di velocit\u00e0.\nLa British Deperdussin Company, avvalendosi dell'opera del progettista di origine olandese Frederick Koolhoven, realizz\u00f2 una versione idro dell'aereo nota come Seagull.\nNel 1912, Deperdussin cambio nome il nome della societ\u00e0 in Soci\u00e9t\u00e9 de Production des A\u00e9roplanes Deperdussin, mantenendo immutata la sigla \"S.P.A.D.\"\nNel 1913 fu realizzato il Tipo D, nel quale la struttura a guscio portante era stata estesa a tutta la fusoliera. L'aereo era un pulito monoposto di formula monoplana ad ala media controventata caratterizzato dalla fusoliera affusolata a rivestimento portante e dalla finitura superficiale estremamente levigata, dall'elica dotata di una grossa ogiva e dalla cappottatura aerodinamica del motore rotativo completamente chiusa e realizzata in lega di alluminio.\nMunito di motore rotativo Gnome da 160 CV, il Deperdussin \"Monocoque\" Tipo D divenne il primo aereo a superare la velocit\u00e0 di 200\u00a0km/h, raggiungendo i 203,8\u00a0km/h, pilotato da Maurice Pr\u00e9vost nel corso del Trofeo Gordon Bennett che si tenne a Reims nel settembre del 1913.\nUna versione idro dell'aereo, con due galleggianti sotto la fusoliera e un terzo galleggiante pi\u00f9 piccolo sotto la coda e con motore Gnome da 160 CV, si aggiudic\u00f2 la prima edizione del Trofeo Schneider che si disput\u00f2 a Monaco il 16 aprile 1913, volando alla velocit\u00e0 media di 73,6\u00a0km/h, con Maurice Pr\u00e9vost ai comandi. La gara vide la partecipazione di quattro idro francesi (oltre al Deperdussin, un Morane-Saulnier e due Nieuport) e, a causa del cattivo funzionamento dei motori che costrinse al ritiro gli altri partecipanti, fu vinta da Pr\u00e9vost nonostante fosse stato costretto ad ammarare molto prima del traguardo e a completare il percorso di gara procedendo in flottaggio per quasi un'ora.\nLa fine di Deperdussin.\nNel 1913, all'apice del suo successo, Deperdussin fu arrestato con l'accusa di frode e spedito in prigione. Rilasciato, non si riprese mai dalla disavventura e nel 1924 mor\u00ec suicida.\nDopo l'arresto di Deperdussin, la sua societ\u00e0 si trov\u00f2 in difficolt\u00e0 finanziarie e, nel 1914, sull'orlo del fallimento venne salvata da Louis Bl\u00e9riot che ne rilev\u00f2 la propriet\u00e0 mutandone il nome in Soci\u00e9t\u00e9 Pour L'Aviation et ses D\u00e9riv\u00e9s, in modo da poter mantenere immutata la sigla S.P.A.D e sfruttare cos\u00ec la buona reputazione che la ditta si era guadagnata coi suoi monoplani."}
{"id": "4506054", "revid": "786167", "url": "https://it.wikipedia.org/wiki?curid=4506054", "title": "Soci\u00e9t\u00e9 de Production des A\u00e9roplanes Deperdussin", "text": ""}
{"id": "4506057", "revid": "47767", "url": "https://it.wikipedia.org/wiki?curid=4506057", "title": "Odoacre (nome)", "text": "Origine e diffusione.\nContinua il nome germanico \"Audovacar\", che \u00e8 composto da \"aud\" (\"ricchezza\", \"patrimonio\", presente anche nei nomi Elodia, Oddone, Odilia, Audomaro e Oberto) e \"wacar\" (o \"wachar\", \"vigile\", \"attento\"); il significato pu\u00f2 essere interpretato come \"ricco e vigile\" o come \"custode della ricchezza\".\nLa variante Ottocaro deriva da un'italianizzazione di \"Ottokar\", l'adattamento tedesco del nome germanico.\nOnomastico.\nTrattandosi di un nome adespota, cio\u00e8 privo di santo patrono, l'onomastico pu\u00f2 essere festeggiato il 1\u00ba novembre in occasione di Ognissanti."}
{"id": "4506058", "revid": "1123126", "url": "https://it.wikipedia.org/wiki?curid=4506058", "title": "Cattedrali a Hong Kong", "text": ""}
{"id": "4506062", "revid": "47767", "url": "https://it.wikipedia.org/wiki?curid=4506062", "title": "Otakar", "text": ""}
{"id": "4506063", "revid": "1494169", "url": "https://it.wikipedia.org/wiki?curid=4506063", "title": "Otokar", "text": ""}
{"id": "4506064", "revid": "4106", "url": "https://it.wikipedia.org/wiki?curid=4506064", "title": "Rafael Nuritdinov", "text": ""}
{"id": "4506067", "revid": "767487", "url": "https://it.wikipedia.org/wiki?curid=4506067", "title": "Raudo (album)", "text": "Raudo \u00e8 il terzo album studio della band italiana Gazebo Penguins, pubblicato nel 2013.\nIl disco.\nLa canzone \"Finito il caff\u00e8\" \u00e8 il primo singolo e risale all'uscita dell'album, mentre il secondo estratto, \"Trasloco\", viene pubblicato nel novembre 2013."}
{"id": "4506069", "revid": "298229", "url": "https://it.wikipedia.org/wiki?curid=4506069", "title": "Cattedrali a Bermuda", "text": "Questa \u00e8 una lista delle cattedrali presenti nel territorio d'oltremare britannico di Bermuda."}
{"id": "4506074", "revid": "54354", "url": "https://it.wikipedia.org/wiki?curid=4506074", "title": "Universit\u00e0 di Bates", "text": ""}
{"id": "4506075", "revid": "481666", "url": "https://it.wikipedia.org/wiki?curid=4506075", "title": "L'idillio nei campi", "text": ""}
{"id": "4506077", "revid": "181286", "url": "https://it.wikipedia.org/wiki?curid=4506077", "title": "A.S. Calciosmania 2005-2006", "text": ""}
{"id": "4506078", "revid": "599013", "url": "https://it.wikipedia.org/wiki?curid=4506078", "title": "Carlo Galli", "text": ""}
{"id": "4506082", "revid": "474175", "url": "https://it.wikipedia.org/wiki?curid=4506082", "title": "Incidente ferroviario di Castel Bolognese", "text": "L'incidente ferroviario di Castel Bolognese fu un sinistro avvenuto in Italia nel 1962, che fin\u00ec sulle cronache italiane ed estere per l'elevato numero di vittime fra morti e feriti.\nDinamica.\nNella notte dell'8 marzo 1962 il treno Direttissimo n. 152 proveniente da Lecce in direzione Milano con circa 500 passeggeri a bordo (per altre fonti circa 1000), deragli\u00f2 poco prima dell'ingresso nella stazione di Castel Bolognese.\nNell'urto morirono 13 viaggiatori e altri rimasero feriti (a seconda delle fonti 127 o 93). Il treno era composto dalla locomotiva FS E.428.217 che trainava un convoglio di 16 carrozze, in prevalenza di tipo 1931 (Az 11.000), 1937 (Cz 32.000) e Corbellini, dal carro postale e dal carro bagagli.\nLe cause del disastro vennero individuate dalla eccessiva velocit\u00e0 con cui il treno impegn\u00f2 il ramo deviato, sul quale la velocit\u00e0 massima prescritta era di 30 km/h; il locomotore deragli\u00f2, si rovesci\u00f2 sul fianco destro e strisci\u00f2 per circa cento metri prima di fermarsi, le prime carrozze (su cui si registrarono le vittime) ne seguirono le sorti mentre le ultime non deragliarono, ma subirono una violenta decelerazione.\nI funerali di undici delle tredici vittime si svolsero nella chiesa di San Francesco, con la partecipazione di una folla numerosa e dei rappresentanti delle autorit\u00e0.\nIndagini.\nNel successivo processo svoltosi a Ravenna, la responsabilit\u00e0 del disastro venne attribuita unicamente al macchinista marchigiano Ennio Covacci, che il tribunale condann\u00f2 a 5 anni e 8 mesi di reclusione, mentre al suo aiutante Otello Manzi non venne contestato alcun reato in quanto - sostenne il Tribunale - nella sua veste di aiuto macchinista avrebbe potuto sostituirsi al titolare solamente in caso di sua effettiva impossibilit\u00e0 di assolvere i suoi compiti.\nIn realt\u00e0 entrambi dimenticarono la riduzione di velocit\u00e0 dai 110 km/h previsti in linea ai 30 km/h previsti all'ingresso in stazione per instradarsi sul binario deviato a causa di lavori di rifacimento dei binari.\nFu sostenuto che potesse aver avuto un nesso di causalit\u00e0 anche la presenza in cabina di guida di un operaio delle ferrovie salito alla stazione di Forl\u00ec (la penultima prima del disastro) al fine di verificare la tensione elettrica lungo la linea. Ci\u00f2 in quanto, stando a quanto riportato nella relazione dei periti nominati dal tribunale, alcuni macchinisti nei giorni precedenti alla tragedia avevano segnalato che le strumentazioni di bordo dei locomotori riportavano sbalzi di tensione sulla linea elettrica. \nNel dicembre 2014 la pubblicazione di un libro che ricostruiva i fatti della tragedia e del processo svoltosi a Ravenna ha portato alla luce che, in realt\u00e0, le vittime del disastro ferroviario furono 14 e non 13. Il numero dei feriti non fu mai accertato con precisione nemmeno dagli inquirenti, stante il fatto che molti viaggiatori proseguirono il loro viaggio gi\u00e0 l'indomani e si fecero curare nelle rispettive destinazioni. In questo senso il dato ufficiale fornito dal Ministro dei Trasporti di allora, stima il numero dei feriti in 186 dei quali numerosi riportarono ferite gravi e permanenti. Alcune persone subirono amputazioni agli arti.\nCritiche.\nIl disastro ferroviario di Castel Bolognese contribu\u00ec a scatenare numerose polemiche nei confronti dell'amministrazione ferroviaria, che proprio a Castel Bolognese attu\u00f2 uno stratagemma per limitare il ritardo dei treni, impostando i segnali di avviso, protezione e partenza al verde malgrado l'ingresso in deviata e consegnando ai macchinisti le prescrizioni di linea attraverso il Modulo M40. In quella situazione, infatti, anche i regolamenti allora in vigore prevedevano una diversa disposizione dei segnali.\nL'impostazione, particolarmente contestata gi\u00e0 nei giorni precedenti al disastro da numerosi macchinisti, fu abolita subito dopo il deragliamento."}
{"id": "4506083", "revid": "15", "url": "https://it.wikipedia.org/wiki?curid=4506083", "title": "Bay Shore", "text": ""}
{"id": "4506084", "revid": "599013", "url": "https://it.wikipedia.org/wiki?curid=4506084", "title": "The Vamp", "text": ""}
{"id": "4506087", "revid": "767487", "url": "https://it.wikipedia.org/wiki?curid=4506087", "title": "One More American", "text": "One More American \u00e8 un film muto del 1918 diretto da William C. de Mille che aveva come protagonista l'attore George Beban.\nLa sceneggiatura si basa su \"The Land of the Free\", un lavoro teatrale accreditato da alcune fonti allo stesso de Mille, da altre a Fannie Hurst e Harriet Ford.\nTrama.\nProprietario di un teatro di marionette, Luigi Riccardo vive e lavora a New York, a Little Italy, dove attende con impazienza l'arrivo della moglie Maria e della figlia Tessa che non vede da anni. Luigi sogna di diventare cittadino americano ma Regan, al quale ha rifiutato di pagare una sua richiesta di denaro, non gli d\u00e0 i documenti per la naturalizzazione. Non solo, induce Ross, il medico di Ellis Island, a definire Maria e Tessa come non idonee a entrare nel paese. Il dolore di Luigi viene notato da un reporter, Sam Potts, che - venuto a conoscenza della storia - offre, usando come tramite il pugile Bump Rundle, una mazzetta a Regan. Il quale, in cambio, consegna finalmente i documenti di Luigi. Ma il giornalista pubblica sul giornale tutta la vicenda. Luigi pu\u00f2 cos\u00ec accogliere la moglie e la figlia, ora anche loro cittadine degli Stati Uniti.\nProduzione.\nIl film fu prodotto dalla Famous Players-Lasky Corporation e dalla Jesse L. Lasky Feature Play Company.\nDistribuzione.\nIl copyright del film, richiesto dalla Jesse L. Lasky Feature Play Co., fu registrato il 15 febbraio 1918 con il numero LP12069.\nDistribuito dalla Paramount Pictures e dalla Famous Players-Lasky Corporation, il film - presentato da Jesse L. Lasky - usc\u00ec nelle sale cinematografiche statunitensi il 25 febbraio 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "4506088", "revid": "287204", "url": "https://it.wikipedia.org/wiki?curid=4506088", "title": "Vy\u0161\u0117j\u0161aja Liha 2013", "text": "La Vy\u0161\u0117j\u0161aja Liha 2013 \u00e8 stata la ventitreesima edizione della massima serie del campionato bielorusso di calcio, disputato tra il 30 marzo e il 1\u00ba dicembre 2013 e conclusosi con la vittoria del BAT\u0116 Borisov, al suo decimo campionato vinto, l'ottavo consecutivo. Il capocannoniere della competizione fu Vital' Rady\u00ebna\u016d () con 14 reti realizzate.\nStagione.\nNovit\u00e0.\nDalla Vy\u0161\u0117j\u0161aja Liha 2012 non venne retrocessa alcuna squadra in Per\u0161aja Liha, mentre dalla Per\u0161aja Liha venne promosso il , riportando cos\u00ec il numero di squadre partecipanti a 12. Prima dell'inizio della stagione il Brest torn\u00f2 alla storica denominazione di .\nFormula.\nLa formula del campionato venne cambiata in una doppia fase. Nella prima fase le 12 squadre partecipanti disputarono un girone all'italiana con partite di andata e ritorno per un totale di 22 partite. Le prime sei classificate vennero ammesse a una seconda fase per decretare la squadra vincitrice della competizione e le partecipazioni alle competizioni europee. Le ultime sei classificate vennero ammesse a una seconda fase per evitare la retrocessione. In entrambi i raggruppamenti della seconda fase le sei squadre partecipanti disputarono un girone all'italiana con partite di andata e ritorno per un totale di altre 10 partite. Nel raggruppamento delle prime sei, la prima classificata, vincitrice del campionato, venne ammessa al secondo turno preliminare della UEFA Champions League 2014-2015, mentre la seconda e la terza classificata vennero ammesse al secondo turno preliminare della UEFA Europa League 2014-2015 assieme alla squadra vincitrice della Coppa di Bielorussia; se quest'ultima avesse concluso il campionato al secondo o al terzo posto, la quarta classificata sarebbe stata ammessa in UEFA Europa League. Nel raggruppamento delle ultime sei, l'ultima classificata venne retrocessa direttamente in Per\u0161aja Liha, mentre la penultima disput\u00f2 uno spareggio con la seconda classificata in Per\u0161aja Liha per un ulteriore posto in Vy\u0161\u0117j\u0161aja Liha.\nPrima fase.\nClassifica finale.\nLegenda:\nNote:\nSeconda fase per il titolo.\nClassifica finale.\nLegenda:\nNote:\nSeconda fase per la salvezza.\nClassifica finale.\nLegenda:\nNote:\nSpareggio promozione/retrocessione.\nAllo spareggio promozione/retrocessione vennero ammessi l'undicesima classificata in Vy\u0161\u0117j\u0161aja Liha, il Dnjapro Mahil\u00eb\u016d, e la seconda classificata in Per\u0161aja Liha, l'Haradzeja, per un posto nella Vy\u0161\u0117j\u0161aja Liha 2014."}
{"id": "4506089", "revid": "58477020", "url": "https://it.wikipedia.org/wiki?curid=4506089", "title": "Mariella Gullo", "text": ""}
{"id": "4506090", "revid": "122322586", "url": "https://it.wikipedia.org/wiki?curid=4506090", "title": "Walter Armanini", "text": "Biografia.\nLaureato in Economia a Venezia, era stato assistente universitario alla Bocconi e consigliere d'amministrazione di varie aziende. Dottore commercialista iscritto all'albo ufficiale dei revisori dei conti, cominci\u00f2 l'attivit\u00e0 politica nel 1960 iscrivendosi al PSDI; nel 1975 fond\u00f2 con Paolo Pillitteri il MUIS, che nel 1976 conflu\u00ec nel PSI. Fu eletto consigliere comunale dal 1970 al 1992, dal 1975 al 1980 fu assessore ai Tributi, poi nel 1986 assessore all'Educazione e dal 1988 al 1990 assessore allo Stato Civile. Ebbe anche l'incarico di assessore alla Protezione Civile e successivamente all'Edilizia Cimiteriale.\nIl 17 febbraio 1992 l'arresto di Mario Chiesa segn\u00f2 l'inizio di una delle inchieste pi\u00f9 famose del dopoguerra italiano: Mani Pulite. Il 19 maggio 1992 Armanini fu il 31\u00ba arrestato nell'ambito della stessa inchiesta: l'accusa che gli fu contestata era concussione e violazione della legge sul finanziamento dei partiti, per aver ricevuto una tangente di 302 milioni di lire da alcune imprese che dovevano effettuare dei lavori al verde e agli obitori di Milano. Alla fine dell'anno Armanini accett\u00f2 di essere il primo processato dell'inchiesta e l'8 febbraio del 1993 fu condannato a 4 anni e 6 mesi; l'8 ottobre 1993, nel processo di Appello, la pena fu portata a 5 anni e 7 mesi e la stessa condanna fu poi confermata dalla Corte di Cassazione il 17 ottobre 1994.\nDopo 4 mesi di latitanza in Brasile, il 29 gennaio 1995 si present\u00f2 spontaneamente al carcere di Orvieto, scegliendo cos\u00ec di stare lontano da Milano, la citt\u00e0 che lo aveva visto per molti anni come un potente uomo politico del PSI di Bettino Craxi e dal carcere milanese di San Vittore. Nel 1996 era stato ammesso al regime di semilibert\u00e0, che gli permetteva di lavorare di giorno come contabile nel negozio d'antiquariato \"Evo Decor\" e di tornare poi in cella ogni notte. Il 6 ottobre 1997 fu ricoverato d'urgenza per una crisi e successivamente operato all'ospedale \"Carlo Besta\" di Milano. Il 18 ottobre il Tribunale di sorveglianza gli concesse il rinvio della pena per \"gravissimi motivi di salute\"; pena che poi \u00e8 rimasta sospesa fino alla sua morte .\nFu il primo degli imputati di Mani pulite a finire in carcere con una sentenza definitiva. Pur non avendo negato n\u00e9 al processo, n\u00e9 in alcune interviste di aver ricevuto i soldi, Armanini ha sempre sostenuto che si trattasse di uno dei tanti contributi elettorali al Partito Socialista, versato volontariamente e senza costrizioni dai tre imprenditori, rigettando cos\u00ec l'accusa di concussione. D'altra parte, la sua condanna per finanziamento illecito al partito confermava come personalmente non avesse intascato denaro.\nDurante la carcerazione Armanini chiese la grazia all'allora Presidente della Repubblica Oscar Luigi Scalfaro, dichiarandosi \"capro espiatorio di Tangentopoli\". Chiese la cancellazione del reato di concussione contestatogli, accusa che secondo lui era servita ad assicurare l'impunit\u00e0 degli imprenditori collusi e denunci\u00f2 una disparit\u00e0 di trattamento tra gli imputati della stessa inchiesta. \nIn quegli anni si parl\u00f2 di Armanini anche per la relazione che ebbe con la modella e attrice statunitense Demetra Hampton, resa popolare in Italia dal personaggio di Valentina di Guido Crepax."}
{"id": "4506107", "revid": "287204", "url": "https://it.wikipedia.org/wiki?curid=4506107", "title": "Episodi di The Ford Television Theatre (prima stagione)", "text": "La prima stagione della serie televisiva The Ford Television Theatre \u00e8 andata in onda negli Stati Uniti dal 2 ottobre 1952 al 25 giugno 1953."}
{"id": "4506109", "revid": "228587", "url": "https://it.wikipedia.org/wiki?curid=4506109", "title": "Episodi di The Ford Television Theatre (seconda stagione)", "text": "La seconda stagione della serie televisiva The Ford Television Theatre \u00e8 andata in onda negli Stati Uniti dal 1\u00ba ottobre 1953 al 24 giugno 1954."}
{"id": "4506110", "revid": "117880690", "url": "https://it.wikipedia.org/wiki?curid=4506110", "title": "Episodi di The Ford Television Theatre (terza stagione)", "text": "La terza stagione della serie televisiva The Ford Television Theatre \u00e8 andata in onda negli Stati Uniti dal 7 ottobre 1954 al 23 giugno 1955."}
{"id": "4506111", "revid": "1543377", "url": "https://it.wikipedia.org/wiki?curid=4506111", "title": "Un regno in ombra", "text": "Un regno in ombra (\"King Rat\") \u00e8 un romanzo urban fantasy, opera d'esordio dello scrittore China Mi\u00e9ville pubblicato nel 1998.\nSi tratta di una rivisitazione nella Londra anni novanta della storia del Pifferaio di Hamelin con incursioni nel mondo della musica jungle e drum and bass.\n\u00c8 stato candidato al Premio Bram Stoker al romanzo d'esordio.\nTrama.\nSaul Garamond, tornato a casa reduce da un campeggio, si sveglia la mattina e scopre il padre morto precipitato dalla finestra dell'appartamento in cui vivevano. I suoi rapporti conflittuali con il genitore attirano su di lui i sospetti della polizia che lo arresta. In prigione riceve la visita di uno strano uomo, il Re Ratto, che di tali animali conserva le abitudini e la vaga somiglianza. Il Re Ratto, dotato di sorprendenti poteri e della capacit\u00e0 di arrampicarsi ovunque e di intrufolarsi nei pi\u00f9 stretti anfratti senza essere visto, lo fa evadere e gli rivela essere suo zio, il fratello della madre morta durante il parto e che Saul non ha mai conosciuto. Il Re Ratto gli rivela che suo padre \u00e8 stato ucciso dal Pifferaio, assassino da secoli in guerra con la razza dei topi e che sta cercando Saul per uccidere anche lui e estinguere cos\u00ec la discendenza regale. Saul inizialmente pensa di essere preda di allucinazioni ma con l'aiuto del Re va scoprendo in s\u00e9 abitudini e capacit\u00e0 proprie dei topi, convincendosi di essere l'erede al trono dei topi. Il Pifferaio si rivela ben presto in tutta la sua potenza e prima si intrufola nell'appartamento di Saul, presidiato dalla polizia massacrando le due guardie di piantone e poi uccide uno degli amici di Saul, Kay, per ottenere da questi informazioni. L'ispettore Crowley brancola nel buio ma intuisce l'innocenza di Saul, sospettando dietro gli efferati omicidi la presenza di un serial killer. Il Pifferaio riesce a rintracciare Saul e lo attacca con violenza; solo con l'intervento di altre due bizzarri personaggi, Loplop e Anansi, Saul riesce a fuggire. Anansi \u00e8 Il re dei ragni, un ibrido tra le due razze mentre Loplop \u00e8 il re degli uccelli e anch'egli antropomorfo. Tutti loro sono stati precedentemente sconfitti e umiliati dal Pifferaio e ora tentano un riscatto, pur avendo una folle paura del potere dell'uomo.\nIl Pifferaio altri non \u00e8 che il famoso personaggio di Hamelin dell'omonima fiaba che, sotto la mentite spoglie di un musicista di nome Pete, ha preso contatto con gli amici di Saul, tra cui Natascha, una dj di musica drum and bass. Sfruttando le doti della ragazza, esperta in campionamenti, il Pifferaio spera di poter confezionare un pezzo musicale che riesca a irretire contemporaneamente tutti i suoi nemici appartenenti a specie diverse. La speranza del Pifferaio \u00e8 anche quella di campionare il suono del suo flauto in modo tale da rendere la sua musica ipnotica efficace anche nei confronti di Saul, apparentemente immune ai poteri del Pifferaio. Saul affronta con difficolt\u00e0 la sua nuova condizione e scopre ben presto di essere considerato dal Re Ratto solo uno strumento, un'arma segreta per sconfiggere il Pifferaio e riaffermare il suo potere sul popolo dei topi. Tra l'altro Saul apprende che il Re Ratto \u00e8 in realt\u00e0 il suo vero padre che aveva stuprato la madre con l'intento di generare un ibrido immune alla musica del Pifferaio.\nIl Pifferaio ottiene la sua musica e prende in ostaggio Natasha e Fabian, un altro amico di Saul, sfidandolo ad uno scontro finale durante un concerto. Saul accetta la sfida e si presenta con tutto il suo popolo di roditori di cui ha nel frattempo ottenuto la fiducia e con Loplop. Lo scontro \u00e8 cruento: ragni, umani e topi si massacrano tra di loro, spinti alla violenza dalla musica ipnotica. L'unico immune \u00e8 Saul che in extremis, grazie all'intervento di Re Ratto, sconfigge il Pifferaio che viene apparentemente ucciso (anche se non se ne ha l'assoluta certezza). Saul non riesce a riconciliarsi con il Re Ratto, accusandolo di aver ucciso l'uomo che considerava suo padre, di aver stuprato sua madre e di averlo strumentalizzato nella lotta contro il suo acerrimo nemico. Saul detronizza e scredita il Re, avendo acquistato la fiducia del popolo dei roditori e li spinge a rinunciare alla monarchia in cambio dell'autodeterminazione."}
{"id": "4506112", "revid": "599013", "url": "https://it.wikipedia.org/wiki?curid=4506112", "title": "King Rat", "text": "King Rat pu\u00f2 riferirsi a:"}
{"id": "4506113", "revid": "22475", "url": "https://it.wikipedia.org/wiki?curid=4506113", "title": "Ernesto Colli", "text": "Biografia.\n\u00c8 stato un attore caratterista che ha recitato attivamente soprattutto durante gli anni settanta. \nDotato di un viso particolarmente inquietante, Ernesto Colli recit\u00f2 sempre ruoli ritagliati su misura per lui, dal pazzo al delinquente e dal posseduto all'uomo strambo; probabilmente, il film dove ha avuto una parte pi\u00f9 rilevante \u00e8 stato \"Il porno shop della settima strada\" di Joe D'Amato, girato a New York dove interpreta la parte di un pericoloso malvivente.\n\u00c8 morto prematuramente all'et\u00e0 di 42 anni a Biella; l'ultimo ruolo che ricopr\u00ec fu quello di un portiere di uno stabile a Roma nel film \"Pierino la peste alla riscossa!\", girato alcuni mesi prima della sua morte e nel quale gi\u00e0 appariva con il volto e il fisico scavato dalla malattia."}
{"id": "4506115", "revid": "827882", "url": "https://it.wikipedia.org/wiki?curid=4506115", "title": "Episodi di The Ford Television Theatre (quarta stagione)", "text": "La quarta stagione della serie televisiva The Ford Television Theatre \u00e8 andata in onda negli Stati Uniti dal 6 ottobre 1955 al 28 giugno 1956."}
{"id": "4506116", "revid": "287204", "url": "https://it.wikipedia.org/wiki?curid=4506116", "title": "Episodi di The Ford Television Theatre (quinta stagione)", "text": "La quinta stagione della serie televisiva The Ford Television Theatre \u00e8 andata in onda negli Stati Uniti dal 3 ottobre 1956 al 26 June 1957."}
{"id": "4506121", "revid": "125771431", "url": "https://it.wikipedia.org/wiki?curid=4506121", "title": "NXT Tag Team Championship", "text": "L'NXT Tag Team Championship \u00e8 un titolo mondiale di wrestling per la categoria di coppia della WWE ed esclusivo del roster di \"NXT\", ed \u00e8 detenuto da Fabian Aichner e Marcel Barthel dal 26 ottobre 2021.\nFu annunciato il 23 gennaio 2013, e poi assegnato il 31 gennaio dello stesso anno al termine di un torneo composto da otto tag team.\nStoria.\nNella puntata di \"NXT\" del 23 gennaio 2013 Shawn Michaels ha annunciato il debutto ufficiale del titolo nello show con un torneo a otto tag team per la sua assegnazione.\nIl 31 gennaio 2013 i Adrian Neville e Oliver Grey hanno sconfitto la Wyatt Family (Luke Harper e Erick Rowan) diventando i primi detentori dell'NXT Tag Team Championship. Tuttavia, a causa di un infortunio di Grey, Bo Dallas \u00e8 stato chiamato a sostituirlo ma, nonostante questo, Dallas non \u00e8 stato riconosciuto dalla WWE come campione. Il 20 giugno 2013 Adrian Neville e Corey Graves hanno sconfitto la Wyatt Family per i titoli e, dopo questa vittoria, Neville \u00e8 diventato il primo wrestler a vincere il titolo in due occasioni. L'8 giugno 2016, a , i Revival hanno sconfitto gli American Alpha, diventando il primo tag team a vincere il titolo per due volte.\nRegni.\nI primi campioni sono stati i British Ambition (Adrian Neville e Oliver Grey). Il titolo \u00e8 stato reso vacante due volte e ci sono stati in totale ventuno diversi tag team con altrettanti quarantatr\u00e9 diversi campioni ufficiali, con gli Ascension che detengono il record per il regno pi\u00f9 lungo di sempre con 364 giorni, mentre i Moustache Mountain (Trent Seven e Tyler Bate) detengono il record per il regno pi\u00f9 breve con 2 giorni. L'Undisputed Era, come gruppo, detiene il record del maggior numero di regni come tag team con 3. Kyle O'Reilly, di conseguenza, detiene il record per il maggior numero di regni individuali con 3. Il campione pi\u00f9 anziano \u00e8 Bobby Fish, avendo vinto il titolo a 42 anni, mentre il pi\u00f9 giovane \u00e8 Tyler Bate, avendolo vinto all'et\u00e0 di 21 anni. Kyle O'Reilly, inoltre, detiene il record del regno pi\u00f9 lungo come campione individuale con 606 giorni combinati.\nCintura.\nLa prima versione della cintura era in cuoio nero e presentava la placca centrale dorata e nera a forma di esagono con al centro, in verticale, il logo \"NXT\" mentre sulla parte sinistra (in lettere dorate a sfondo nero) era presente la scritta \"Tag\" mentre sulla parte destra (in lettere nere a sfondo dorato) era presente la scritta \"Team\". Su entrambi i lati della cintura, inoltre, era presente una placca pentagonale recante il logo della WWE (a destra la placca era a sfondo nero e logo dorato mentre a sinistra era il contrario). Dal 1\u00ba aprile 2017 la cintura ha cambiato design: infatti presenta la placca centrale sempre a forma di esagono in oro con all'interno un quadrato d'argento con al centro il logo di \"NXT\" in verticale (con la \"X\" in evidenza e il logo della WWE nel centro di tale \"X\"), sopra di esso la scritta \"Tag Team\" e in basso la scritta \"Champions\". Ad entrambi i lati, inoltre, \u00e8 presente una placca pentagonale personalizzabile per i detentori delle cinture.\nAlbo d'oro.\nStatistiche aggiornate al .\nLista combinata dei regni.\nStatistiche aggiornate al ."}
{"id": "4506124", "revid": "58477776", "url": "https://it.wikipedia.org/wiki?curid=4506124", "title": "Lepre di Patagonia", "text": ""}
{"id": "4506125", "revid": "729019", "url": "https://it.wikipedia.org/wiki?curid=4506125", "title": "Blanchard Brd.1", "text": "Il Blanchard Brd.1 era un idrovolante a scafo centrale, bimotore, biplano, realizzato dalla Soci\u00e9t\u00e9 des Avions Blanchard e che prest\u00f2 servizio presso l'A\u00e9ronavale durante gli anni venti. Aveva un equipaggio di tre persone ed era usato per l'avvistamento, la ricognizione ed il bombardamento. Progettato dall'ingegnere Maurice Blanchard, il prototipo vol\u00f2 per la prima volta nel 1922.\nStoria del progetto.\nDopo la costituzione della Soci\u00e9t\u00e9 des Avions Blanchard avvenuta nel 1920, il suo proprietario, l'ingegnere Maurice Blanchard, realizz\u00f2 il progetto dell'idrovolante da ricognizione e bombardamento Brd.1, che suscit\u00f2 l'interesse delle autorit\u00e0 militari francesi.\nTecnica.\nIl Blanchard Brd.1 era un idrovolante a scafo centrale con galleggianti equilibratori, bimotore e configurazione alare biplana. Lo scafo, dotato di carena a singolo gradino, era realizzato con struttura interamente lignea.\nLa configurazione alare era biplano-sesquiplana, ovvero con ala superiore di maggior apertura dell'inferiore, realizzate con struttura mista e ricoperte in tela. Le due ali erano collegate tra loro con una travatura, la superiore montata alta a parasole e l'inferiore alta sullo scafo. La propulsione era affidata a due motori Hispano-Suiza 8Fe, ciascuno con 8 cilindri a V raffreddati ad acqua in grado di erogare una potenza pari a 264 CV. I motori erano posizionati affiancati su castelli, sorretti da tralicci in acciaio a N, ed azionanti eliche bipala in configurazione spingente.\nL'equipaggio era composto da tre persone, posizionate in postazioni aperte.\nL'armamento si basava su due mitragliatrici da 7,7\u00a0mm, una in postazione a prua, ed una in postazione centrale, tutte e due aperte. La capacit\u00e0 di trasporto bombe, suddivisa in quattro rastrelliere subalari, era pari a 300\u00a0kg (due bombe da 100 e due da 50\u00a0kg).\nImpiego operativo.\nCostruito presso la fabbrica aeronautica Bl\u00e9riot, il prototipo del Blanchard Brd.1 effettu\u00f2 i test di galleggiabilit\u00e0 sul fiume Senna, prima di effettuare il suo primo volo avvenuto nel 1922. In seguito ai positivi collaudi l'A\u00e9ronavale ordin\u00f2 la produzione di 24 esemplari, destinati ad equipaggiare l'Escadrille 5RI di Saint-Rapha\u00ebl. Gli aerei prestarono servizio tra il 1923 ed il 1925, quando furono ritirati in seguito alle mediocri prestazioni operative dimostrate. Nell'aprile 1924 un esemplare modificato, denominato Brd.2, venne impiegato dal pilota Georges Pelletier d'Oisy per battere numerosi record mondiali di altitudine per idrovolanti con carico pagante."}
{"id": "4506130", "revid": "1776051", "url": "https://it.wikipedia.org/wiki?curid=4506130", "title": "Rise (Skillet)", "text": "Rise \u00e8 il nono album in studio del gruppo musicale statunitense Skillet, pubblicato il 25 giugno 2013 per la Atlantic Records. Il primo singolo, \"Sick of It\" \u00e8 stato pubblicato il 3 aprile. Il 16 aprile \u00e8 stato pubblicato il secondo singolo, \"American Noise,\" il 13 maggio il terzo singolo, \"Rise,\" mentre il quarto singolo \"Not Gonna Die\" \u00e8 stato pubblicato il 10 giugno."}
{"id": "4506135", "revid": "1543377", "url": "https://it.wikipedia.org/wiki?curid=4506135", "title": "Esperimento di Cavendish", "text": "L'esperimento di Cavendish, eseguito negli anni 1797-1798 dallo scienziato britannico Henry Cavendish, \u00e8 stato il primo esperimento volto a misurare la forza di gravit\u00e0 tra masse in laboratorio, ed il primo a consentire di ottenere valori accurati per la costante gravitazionale. A causa delle convenzioni sulle unit\u00e0 di misura in uso al tempo dell'esperimento, la costante gravitazionale non figura in modo esplicito nel lavoro di Cavendish. Il risultato venne invece originariamente espresso come gravit\u00e0 specifica della Terra, o, in modo equivalente, come massa della Terra; da qui i primi valori accurati per queste costanti geofisiche. L'esperimento era stato escogitato poco prima del 1783 dal geologo John Michell che, a tal scopo, aveva costruito una bilancia di torsione. Tuttavia, Michell mor\u00ec nel 1793 senza aver completato il lavoro e, dopo la sua morte, l'apparecchio pass\u00f2 a Francis John Hyde Wollaston e poi a Henry Cavendish. Quest'ultimo ricostru\u00ec l'apparato, attenendosi al piano originale di Michell. Con questa apparecchiatura Cavendish effettu\u00f2 dunque una serie di misurazioni e ne rifer\u00ec i risultati nel \"Philosophical transactions of the Royal Society\" nel 1798.\nL'esperimento.\nL'apparecchio costruito da Cavendish era una bilancia di torsione fatta di un'asta di legno lunga 1,8\u00a0m tenuta sospesa da un filo, con due sfere di piombo (diametro 51\u00a0mm, massa 0,73\u00a0kg) attaccate ad ogni estremit\u00e0. Due sfere di piombo (diametro 300\u00a0mm, massa 158\u00a0kg) erano situate vicino a quelle pi\u00f9 piccole, a circa 23\u00a0cm di distanza, ed erano tenute in posizione da un sistema di sospensione indipendente. L'esperimento misur\u00f2 la debole attrazione gravitazionale tra le sfere piccole e quelle pi\u00f9 grandi.\nLe due sfere grandi erano posizionate sui lati opposti del braccio orizzontale di legno della bilancia. La mutua attrazione con le sfere piccole faceva ruotare il braccio, causando la torsione del filo che lo sosteneva. Il braccio cessava di ruotare dopo aver raggiunto un angolo per cui la forza di torsione del filo era bilanciata dalla forza gravitazionale combinata di attrazione tra le sfere grandi e quelle piccole. Misurando l'angolo dell'asta e conoscendo la forza di torsione (il momento meccanico) del filo per un dato angolo, Cavendish fu in grado di determinare la forza tra le coppie di masse. Poich\u00e9 la forza gravitazionale della Terra sulla sfera piccola pu\u00f2 essere misurata direttamente pesandola, il rapporto tra le due forze permetteva di calcolare la densit\u00e0 della Terra utilizzando la legge di gravitazione universale.\nCavendish trov\u00f2 che la densit\u00e0 della Terra era volte quella dell'acqua (a causa di un semplice errore di aritmetica, scoperto nel 1821 da F. Baily, nel suo articolo appare il valore errato di 5,48 \u00b1 0,038).\nPer trovare il coefficiente di torsione del filo (il momento meccanico esercitato dal filo per un dato angolo di torsione), Cavendish cronometr\u00f2 il periodo di oscillazione naturale dell'asta della bilancia mentre ruotava lentamente in senso orario ed antiorario contro la torsione del filo. Il coefficiente di torsione poteva essere calcolato dal periodo (20 minuti circa), dalla massa e dalle dimensioni della bilancia. Cavendish doveva misurare l'angolo di deviazione dell'asta mentre oscillava, in quanto essa non era mai a riposo.\nL'apparecchiatura di Cavendish si dimostr\u00f2 notevolmente sensibile per l'epoca. La forza in gioco nella bilancia di torsione era molto piccola, , 1/circa del peso delle sfere piccole o approssimativamente il peso di un grosso granello di sabbia. Per evitare che correnti d'aria e variazioni di temperatura potessero interferire con le misurazioni, Cavendish aveva collocato l'intera apparecchiatura in una scatola di legno di 0,61\u00a0m circa di spessore, 3,0\u00a0m di altezza e 3,0\u00a0m di larghezza, il tutto in un capanno chiuso all'interno della sua propriet\u00e0. Attraverso due fori nelle pareti del capanno, Cavendish utilizzava un telescopio per osservare il movimento (di circa 4\u00a0mm) dell'asta orizzontale della bilancia. Cavendish era in grado di misurare questa piccola deflessione con una precisione migliore di un centesimo di pollice (254 \u00b5m) usando un nonio sulle estremit\u00e0 dell'asta.\nLa precisione di Cavendish non fu superata se non fino all'esperimento di \"C.V. Boys\" nel 1895. Col tempo, la bilancia di torsione di Michell \u00e8 diventata la tecnica principale per misurare la costante gravitazionale (\"G\") , e molte misurazioni contemporanee utilizzano ancora sue varianti.\nDibattito sulla prima misurazione di \"G\".\nLa formulazione della gravit\u00e0 newtoniana in termini della costante gravitazionale \u00e8 diventata lo standard molto dopo Cavendish. Di fatto, uno dei primi riferimenti a \"G\" \u00e8 nel 1873, 75 anni dopo i lavori di Cavendish.\nCavendish formul\u00f2 il suo risultato in termini della densit\u00e0 della Terra; si \u00e8 riferito al suo esperimento come \"la pesata del mondo\". Autori successivi hanno riformulato i suoi risultato in termini moderni.\nformula_1\nIl risultato sopra \u00e8 dato dal valore trovato da Cavendish per la densit\u00e0 della Terra, . Questo valore differisce di solo 1% dal valore CODATA del 2014 di\nPer questa ragione gli storici della scienza non attribuiscono a Cavendish la prima misurazione della costante gravitazionale.\nI fisici spesso usano unit\u00e0 con le quali la costante gravitazionale acquisisce un'altra forma. La costante gravitazionale di Gauss usata in astronomia \u00e8 una costante definita e l'esperimento di Cavendish pu\u00f2 essere considerato come una misurazione di questa costante. All'epoca di Cavendish, i fisici usavano le stesse unit\u00e0 per massa e peso, di fatto considerando \"g\" come una accelerazione normale. Quindi, da quando si conosce il raggio della Terra, la densit\u00e0 ha fatto la parte di una costante gravitazionale inversa. La densit\u00e0 della Terra era perci\u00f2 una quantit\u00e0 molto ricercata, e ci sono stati molti tentativi precedenti per misurarla, tra cui l'esperimento dello Schiehallion nel 1774. \nPer queste ragioni, i fisici generalmente tendono ad attribuire a Cavendish la prima misurazione della costante gravitazionale.\nDeterminazione di \"G\" e della massa della Terra.\nIl seguente non \u00e8 il metodo utilizzato da Cavendish, ma mostra come un moderno fisico ricaverebbe il risultato dall'esperimento. Dalla legge di Hooke, il momento sul filo di torsione \u00e8 proporzionale all'angolo di deviazione della bilancia. Il momento \u00e8 formula_3 dove formula_4 \u00e8 il coefficiente di torsione del filo. Tuttavia, il momento pu\u00f2 anche essere scritto come prodotto delle forze di attrazione tra le sfere e la distanza dal filo di sospensione. Poich\u00e9 ci sono due coppie di sfere, ciascuna sottoposta una forza \"F\" ad una distanza L / 2 dall'asse della bilancia, il momento \u00e8 \"LF\". Uguagliando le due formule per il momento meccanico, si ottiene:\nPer \"F\", la legge di gravitazione universale \u00e8 usata per esprimere la forza di attrazione tra le sfere grandi e quelle piccole:\nSostituendo \"F\" nella prima equazione sopra, si ha\nPer trovare il coefficiente di torsione (formula_8) del filo, Cavendish misur\u00f2 il periodo di oscillazione risonante naturale \"T\" della bilancia di torsione:\nTrascurando la massa dell'asta di torsione stessa, il momento di inerzia della bilancia \u00e8 dovuto solo alle sfere piccole:\ne cos\u00ec:\nRisolvendo questo per \"formula_12\", sostituendo nella (1), e riordinando per \"G\", il risultato \u00e8:\nUna volta che \"G\" \u00e8 stato trovato, l'attrazione di un oggetto sulla superficie della Terra verso la Terra stessa pu\u00f2 essere utilizzata per calcolare alternativamente l'accelerazione di gravit\u00e0 sulla superficie della Terra, la massa della Terra e la sua densit\u00e0:"}
{"id": "4506138", "revid": "767487", "url": "https://it.wikipedia.org/wiki?curid=4506138", "title": "Patti successori", "text": "I patti successori sono quei patti che si riferiscono ai beni di una successione non aperta, i quali vincolano la persona a disporre in favore dell\u2019uno o dell\u2019altro successibile, nonch\u00e9 ogni accordo relativo a diritti in caso derivanti dalla futura successione di un terzo e ogni atto di rinunzia a successioni non aperte.\nNella legislazione italiana, l\u2019art. 458 del Codice civile sancisce la nullit\u00e0 di tali accordi \u00ab\"Fatto salvo quanto disposto dagli articoli 768 bis e seguenti \u00e8 nulla ogni convenzione con cui taluno dispone della propria successione. \u00c8 del pari nullo ogni atto del quale taluno dispone dei diritti che gli possono spettare su una successione non ancora aperta o rinunzia ai medesimi\"\u00bb.\nSi distinguono in tre categorie:"}
{"id": "4506139", "revid": "28592", "url": "https://it.wikipedia.org/wiki?curid=4506139", "title": "Crociate settentrionali", "text": ""}
{"id": "4506145", "revid": "773636", "url": "https://it.wikipedia.org/wiki?curid=4506145", "title": "Principati", "text": ""}
{"id": "4506148", "revid": "74801", "url": "https://it.wikipedia.org/wiki?curid=4506148", "title": "Joe Ragland", "text": "Carriera.\nHa frequentato la West Sprigfield High School, con la quale nell'ultimo anno viene nominato miglior giocatore della regione. Si \u00e8 quindi iscritto al North Platte Community College, dove ha militato per due anni, con una media di 19,5 punti e 3,1 assist a partita, tirando da tre con il 45,3%. \nNel 2010 \u00e8 passato alla Wichita State University. Nella sua prima stagione ha avuto una media di 13,5 punti e 3,2 assist a partita, tirando con il 51,3% da tre, mentre nella sua seconda e ultima stagione chiude con 14,3 punti, 2,9 rimbalzi e 3,3 assist di media a partita.\nNel 2012, non essendo stato selezionato al draft, viene ingaggiato dal Murcia, con cui gioca una stagione con 11,3 punti e 2,4 assist di media a partita, tirando da tre con il 41,7% da tre.\nNell'aprile 2013 viene ceduto in prestito fino a fine stagione a Cant\u00f9. Gioca i play-off con la squadra lombarda, chiudendo con 14,1 punti e 3,1 assist di media. Il 22 luglio 2013, scaduto il prestito, Cant\u00f9 paga la sua clausola di rescissione, firmando con il giocatore un contratto annuale. Chiude la sua seconda stagione con una media di 16,3 punti e 4,5 assist a partita, tirando da tre con il 45,7%. Con Cant\u00f9 disputa anche l'Eurocup, chiudendo con una media di 14,7 punti e 5,2 assist.\nIl 17 luglio 2014 firma un contratto biennale con l'Olimpia Milano, che rescinde l'estate successiva.\nIl 29 luglio 2015, Ragland firma un contratto annuale con il club turco del P\u0131nar Kar\u015f\u0131yaka, lasciando per\u00f2 il club turco pochi mesi dopo e firmando il 9 dicembre 2015 per la Scandone Avellino., venendo confermato per la stagione seguente.\nIl 21 luglio 2017, Ragland firma un biennale con il Lokomotiv Kuban', rescindendo per\u00f2 dopo una sola stagione.\nIl 10 agosto 2018, Ragland si sposta a Belgrado, firmando un contratto annuale, con opzione per il secondo, con la Stella Rossa.\nIl 19 luglio 2019 Ragland torna in Turchia firmando un annuale con il Dar\u00fc\u015f\u015fafaka, infortunandosi per\u00f2 poco dopo e venendo poi tagliato al rientro dall'infortunio.\nIl 9 dicembre 2019, Ragland fa ritorno dopo oltre cinque anni alla Pallacanestro Cant\u00f9, firmando un contratto valido fino al termine della stagione.\nStatistiche.\n\"Dati aggiornati al 9 dicembre 2019\"\nVita personale.\nRagland ha ottenuto la cittadinanza liberiana nel novembre del 2012, potendo cos\u00ec giocare nei campionati europei quali la Serie A italiana e la Liga ACB come Cotonou."}
{"id": "4506158", "revid": "110157", "url": "https://it.wikipedia.org/wiki?curid=4506158", "title": "Efestina", "text": "L'efestina nota anche come HEPH \u00e8 una proteina codificata nell'uomo dal gene HEPH.\nFunzioni.\nL'efestina \u00e8 coinvolta nel metabolismo e nell'omeostasi del ferro e del rame.\n\u00c8 una proteina transmembrana rame-dipendente con attivit\u00e0 enzimatica ferrossidasica, co-responsabile del trasporto di ferro alimentare dagli enterociti intestinali verso il sistema circolatorio. La massima espressione di efestina si trova nel piccolo intestino; limitatamente ai villi degli enterociti, dove si ha l'assorbimento del ferro, mentre \u00e8 quasi del tutto assente nelle cripte cellulari.\nL'efestina converte il ferro (II) dallo stato, Fe2+ (ferroso), al ferro (III) dello stato, Fe3+ (ferrico) e media l'efflusso del ferro molto probabilmente in collaborazione con il trasportatore del ferro basolaterale: ferroportina-1. L'ossidazione del ferro a Fe3+ \u00e8 necessaria per permettere il trasporto del ferro da parte della transferrina, che non presenta affinit\u00e0 per la forma Fe2+.\nIn misura minore l'efestina \u00e8 stata trovata nel colon, milza, rene, mammella, nella placenta e le cellule di osso trabecolare, ma il suo ruolo in questi tessuti non \u00e8 noto. L'efestina presenta una omologia con la ceruloplasmina, una proteina coinvolta nella deidrogenasi sierica del rame e del suo stoccaggio nell'organismo."}
{"id": "4506163", "revid": "122776904", "url": "https://it.wikipedia.org/wiki?curid=4506163", "title": "Adolfo Bartoli (fisico)", "text": "Biografia.\nAllievo di Riccardo Felici ed Enrico Betti, si laurea in matematica e fisica all'Universit\u00e0 di Pisa nel 1874, quale allievo pure della Scuola Normale Superiore. Fu quindi assistente di Emilio Villari all'Universit\u00e0 di Bologna fino al 1876, quindi pass\u00f2 all'insegnamento nelle scuole pubbliche di Sassari, Arezzo e Firenze. Nel 1886 vinse la cattedra di fisica sperimentale all'Universit\u00e0 di Catania (lasciata da Damiano Macaluso), dove rimane fino al 1893 (subentrandogli Giovan Pietro Grimaldi), quando si trasfer\u00ec alla stessa cattedra dell'Universit\u00e0 di Pavia, reggendola fino al 1896, allorch\u00e9 mor\u00ec prematuramente.\nFu socio dell'Accademia Gioenia di Catania, dell'Accademia delle Scienze di Torino, dell'Istituto lombardo di scienze e lettere e di altre societ\u00e0 scientifiche e istituzioni culturali.\nCollega di studi e di lavoro di Giuseppe Poloni e Luigi Donati, pubblica il suo primo articolo sull'elettrolisi con Giuseppe Poloni, sulla rivista \"Nuovo Cimento\", nel maggio del 1872, prima ancora di laurearsi: infatti, l'articolo termina cos\u00ec (i due autori hanno 21 anni)\nSi interess\u00f2 soprattutto di termologia, elettrologia, ottica ed elettrochimica. A lui si devono la prima spiegazione del funzionamento del radiometro di Crookes, alcune esperienze sul magnetismo, la scoperta della pressione di radiazione della luce e i primi metodi per misurarla (1874), molte esperienze sull'elettrolisi che lo portarono a preconizzare l'esistenza degli ioni (1882), quindi (con Enrico Stracciati) alcune importanti ricerche sul calore specifico dell'acqua (1892) e di piroeliometria (1894).\nNel 1902, nella commemorazione di Riccardo Felici tenuta all'Accademia dei Lincei, Antonio Roiti cita, in particolare, tre assistenti di Felici, tra i numerosi che ebbe in pi\u00f9 di trent'anni di cattedra: sono Luigi Donati, Giuseppe Poloni e Bartoli, che contribuirono al collaudo dell'interruttore di Felici, oltrech\u00e9 essere accomunati anche da alcuni articoli pubblicati assieme sul \"Nuovo Cimento\"."}
{"id": "4506164", "revid": "121417696", "url": "https://it.wikipedia.org/wiki?curid=4506164", "title": "Clara Serina", "text": "\u00c8 principalmente conosciuta come voce femminile del gruppo musicale \"I Cavalieri del Re\", che fra gli anni settanta e gli anni ottanta interpret\u00f2 le sigle di numerosi cartoni animati trasmessi in Italia, come \"Lady Oscar\", \"Kimba, il leone bianco\", \"Lo specchio magico\" e \"La ballata di Fiorellino\".\nBiografia.\nNata in Brasile da genitori italiani emigrati di Cremona, Clara si trasferisce in Italia a Milano all'et\u00e0 di 21 anni per frequentare inizialmente la facolt\u00e0 di Medicina all'Universit\u00e0 degli Studi di Milano e poi la facolt\u00e0 di psicologia dell'Universit\u00e0 degli Studi di Padova. Successivamente al conseguimento della laurea in psicologia si specializza in psicoterapia e in psicoanalisi.\nNel 1980 diventa una delle due voci femminili del gruppo \"I cavalieri del re\", fondato dall'allora marito Riccardo Zara e composto, oltrech\u00e9 da loro due, dal figlio Jonathan Samuel Zara e da Guiomar Serena Serina, sorella di Clara. Il gruppo incide le sigle di numerosi cartoni animati di grande successo come \"Lady Oscar\" e \"L'Uomo Tigre\", ma si scioglie e l'attivit\u00e0 si interrompe a met\u00e0 degli anni ottanta.\nNegli anni successivi si dedica all'attivit\u00e0 di psicoterapeuta e fonda a Milano il centro \"CREdEs\" (\"Centro Ricerche Evolutive dell'Essere\"), dove insegna counseling e naturopatia. Soltanto nell'anno 2000, su insistenza dei fan de \"I cavalieri del re\", ritorna a cantare sul palco del concerto \"La notte delle sigle\", riprendendo ufficialmente la propria attivit\u00e0 di cantante. In seguito Clara \u00e8 apparsa in numerosi eventi e fiere legate al mondo del fumetto e dell'animazione (Lucca Comics &amp; Games, Mantova Comics, Romics) ed in numerose trasmissioni televisive (\"I migliori anni\", \"Matricole &amp; Meteore\", \"I soliti ignoti\").\nNel 2012 Clara pubblica un CD di canzoni natalizie intitolato \"Merry Christmas\", e nel 2013 il singolo \"Mi ami anche tu\", interpretato in duetto con Manuel De Peppe, cui segue la versione spagnola \"Me Amas Tambi\u00e9n\".\nClara e Manuel iniziano a collaborare su altri nuovi progetti. Nel 2015 esce il nuovo CD \"Clara Serina Story New Version\" dove rilegge in chiave solista i successi dei \"Cavalieri del Re\"; il CD contiene inoltre cinque brani inediti.\nNel 2017 partecipa insieme a Cristina D'Avena, Enzo Draghi, Giorgio Vanni, Piero Cassano e altri artisti al brano \"Alza gli occhi e vai\", canzone nata da un'idea di Ninni Carucci e da lui composta insieme a Gaetano La Candia, Riccardo Lasero, Franco Fasano, Alessio Saglia, Andrea Lo Vecchio e Renzo Talamoni con lo scopo benefico di raccogliere fondi per la citt\u00e0 di Amatrice in seguito al terremoto del 24 agosto 2016. Il progetto della canzone vede l\u2019impegno della costruzione di una scuola di musica per Amatrice.\nA settembre 2019 esce il nuovo singolo \"Angel Light\". Scritto e composto in inglese interamente da Clara Serina, arrangiato a New York da Manuel De Peppe, \u00e8 accompagnato da un videoclip diretto da Juliano Furgeri uscito su YouTube.\nA fine novembre 2020 esce il CD compilation \"Il Mondo di Domani\" di Riccardo Lasero &amp; friends, prodotto da Riccardo Lasero e realizzato a scopo benefico con l'intenzione di devolvere l'intero ricavato alla Protezione Civile Italiana come contributo alla lotta contro il Covid-19, contenente la canzone inedita \"Pensieri che passano\" scritta, composta ed interpretata appositamente da Clara Serina, con arrangiamento di Riccardo Lasero."}
{"id": "4506165", "revid": "114184946", "url": "https://it.wikipedia.org/wiki?curid=4506165", "title": "Gaetano Daniele Borioli", "text": "Biografia.\nNato ad Alessandria, vive a Valenza.\nAttivit\u00e0 politica.\nGi\u00e0 esponente del PCI, PDS, DS e infine del Partito Democratico.\nDal 1995 al 2005 \u00e8 stato dapprima vicepresidente della provincia di Alessandria e successivamente Assessore ai Lavori Pubblici.\nDal 2005 al 2010 \u00e8 stato assessore ai Trasporti e alle Infrastrutture del Piemonte nella giunta regionale guidata da Mercedes Bresso.\nElezione a senatore.\nAlle elezioni politiche del 2013 viene eletto al Senato della Repubblica, nelle liste del Partito Democratico nella circoscrizione Piemonte.\nNel 2018 \u00e8 ricandidato al Senato nel collegio uninominale di Alessandria, ma non viene pi\u00f9 eletto."}
{"id": "4506167", "revid": "124604260", "url": "https://it.wikipedia.org/wiki?curid=4506167", "title": "Nerina Dirindin", "text": "Biografia.\n\u00c8 professoressa associata d'economia pubblica e politica sanitaria presso l'Universit\u00e0 degli Studi di Torino.\n\u00c8 stata direttrice generale del Ministero della Sanit\u00e0 ed Assessore alla Sanit\u00e0 della Regione Sardegna. \nFa parte della redazione di Lavoce.info.\nAttivit\u00e0 politica.\nAlle elezioni politiche del 2013 viene eletta al Senato della Repubblica, nelle liste del Partito Democratico nella circoscrizione Piemonte.\nIl 28 febbraio 2017 abbandona il Partito Democratico e aderisce ad Articolo 1 - Movimento Democratico e Progressista.\nAlle elezioni politiche del 2018 viene ricandidata al Senato della Repubblica nel collegio uninominale di Alessandria, per Liberi e Uguali, ma non viene pi\u00f9 eletta."}
{"id": "4506168", "revid": "58478854", "url": "https://it.wikipedia.org/wiki?curid=4506168", "title": "Daniel DeFoe", "text": ""}
{"id": "4506169", "revid": "767487", "url": "https://it.wikipedia.org/wiki?curid=4506169", "title": "Perikl\u012bs Dorkofik\u012bs", "text": ""}
{"id": "4506170", "revid": "1005847", "url": "https://it.wikipedia.org/wiki?curid=4506170", "title": "Federico Fornaro", "text": "Biografia.\nNato a Genova, ma vive a Castelletto d'Orba (AL); si \u00e8 laureato in scienze politiche all'Universit\u00e0 di Torino.\nCarriera politica.\nHa militato nel Partito Socialista Democratico Italiano, vicino alle posizioni politiche di Pierluigi Romita. \u00c8 stato consigliere comunale e, quindi, sindaco di Castelletto d'Orba dal 2004 al 2014. Nel 2014 \u00e8 nuovamente eletto consigliere comunale nella lista \"Insieme per Castelletto\". Nel 2019 \u00e8 eletto consigliere comunale a Ovada. Inoltre \u00e8 stato anche consigliere alla Provincia di Alessandria dal 2004 al 2014, prima nelle file dei Democratici di Sinistra e poi in quelle del Partito Democratico.\nElezione a senatore.\nAlle elezioni politiche del 2013 viene eletto al Senato della Repubblica, nelle liste del Partito Democratico nella circoscrizione Piemonte.\nA Palazzo Madama \u00e8 membro delle Commissioni permanenti Finanze e Tesoro (2013-2017) e Difesa (dal 2017). Partecipa, inoltre, come membro alla Commissione parlamentare per l'indirizzo generale e la vigilanza dei servizi radiotelevisivi, alla Commissione di Vigilanza sulla Cassa Depositi e Prestiti e alla Commissione parlamentare per l'attuazione del federalismo fiscale. Dall'8 ottobre 2014 \u00e8, inoltre, segretario della Commissione parlamentare d'inchiesta sul rapimento e la morte di Aldo Moro.\nil 28 febbraio 2017 abbandona il Partito Democratico ed aderisce ad Articolo 1 - Movimento Democratico e Progressista. Per il nuovo gruppo parlamentare \u00e8 Vicepresidente tesoriere.\nElezione a deputato.\nAlle elezioni politiche del 2018 viene eletto alla Camera dei Deputati, nelle liste di Liberi e Uguali nella circoscrizione Piemonte 2.\nAssieme agli altri deputati di Liberi e Uguali si iscrive inizialmente al gruppo misto, divenendone Presidente il 27 marzo 2018; il 10 aprile successivo, in seguito alla costituzione del gruppo parlamentare di Liberi e Uguali, lascia la presidenza del gruppo misto a Manfred Schullian.\nDal 10 aprile 2018 diviene pertanto Capogruppo di Liberi e Uguali alla Camera dei Deputati.\nA Montecitorio \u00e8 membro delle commissioni Agricoltura e Affari Costituzionali, della Giunta per il regolamento e della Commissione parlamentare per l'indirizzo e la vigilanza dei servizi radiotelevisivi"}
{"id": "4506171", "revid": "1373765", "url": "https://it.wikipedia.org/wiki?curid=4506171", "title": "Stefano Lepri (politico)", "text": "Biografia.\nLaureato in economia e commercio all'Universit\u00e0 di Torino nel 1985, ha lavorato fino al 1997 alla Fondazione Giovanni Agnelli occupandosi di ricerca su terzo settore, politiche sociali ed economia no profit. Dal 1989 al 1995 \u00e8 anche presidente della cooperativa sociale Cilte di Torino che si occupa di servizi domiciliari per anziani. Dal 1990 al 1997 dirige il Centro Studi CGM (Confcooperative), per il quale cura varie pubblicazioni, e dal 1991 al 1997 \u00e8 direttore della rivista \u201cImpresa sociale\u201d.\nNel 1997 viene nominato assessore ai servizi sociali, sanitari e per la famiglia del comune di Torino, incarico che mantiene per otto anni sotto l'amministrazione di Valentino Castellani prima e Sergio Chiamparino poi.\nAlle elezioni amministrative del 2001 viene eletto in consiglio comunale di Torino, ottenendo il pi\u00f9 alto numero di preferenze nello schieramento del centro-sinistra. Assume la delega alle politiche socio-sanitarie nell'esecutivo de La Margherita del Piemonte, ed \u00e8 membro della direzione nazionale di Federsanit\u00e0 ANCI.\nAlle elezioni regionali in Piemonte del 2005 per La Margherita, nella mozione dell'ex presidente della provincia di Torino ed eurodeputata Mercedes Bresso, venendo eletto nel collegio di Torino in consiglio regionale del Piemonte. \u00c8 poi rieletto nel 2010. Dal 2005 al 2008 \u00e8 presidente del Gruppo consiliare de La Margherita e poi vicepresidente del Gruppo consiliare del Partito Democratico.\n\u00c8 portavoce PD in Commissione bilancio e relatore delle leggi regionali di bilancio dal 2008 al 2012.\nElezione a senatore.\nAlle elezioni politiche del 2013 viene eletto al Senato della Repubblica, nelle liste del Partito Democratico nella circoscrizione Piemonte.\nNel 2017 ha dichiarato un compenso annuo lordo di circa 99.000 euro.\nDall'aprile del 2013 \u00e8 vicecapogruppo del Partito Democratico al Senato della Repubblica ed \u00e8 membro della Commissione lavoro e previdenza sociale.\nNel 2014 ha presentato il disegno di legge delega al Governo per il riordino e il potenziamento delle misure a sostegno dei figli a carico.\nDurante la legislatura \u00e8 stato relatore della legge sul Terzo settore e ha seguito in particolare il lavoro parlamentare per l\u2019introduzione della misura nazionale di contrasto alla povert\u00e0, il Reddito d'inclusione.\nElezione a deputato.\nAlle elezioni politiche del 2018 viene eletto alla Camera dei Deputati nel collegio uninominale di Torino-Mirafiori.\nDal febbraio 2020 \u00e8 nominato membro della Segreteria nazionale del Partito Democratico con delega al Terzo settore."}
{"id": "4506173", "revid": "1713767", "url": "https://it.wikipedia.org/wiki?curid=4506173", "title": "Nicoletta Favero", "text": "Biografia.\nNata a Biella, frequenta le scuole nell\u2019omonima citt\u00e0 e diventa maestra di scuola primaria. \nInizia la sua carriera politica in consiglio di circoscrizione e in consiglio comunale.\nNel 2004 diventa assessore del comune di Biella nella giunta di Vittorio Barazzotto.\nElezione a senatore.\nAlle elezioni politiche del 2013 viene eletta al Senato della Repubblica, nelle liste del Partito Democratico nella circoscrizione Piemonte.\nNel 2018 si candida alla Camera dei deputati, non risultando eletta."}
{"id": "4506174", "revid": "124607325", "url": "https://it.wikipedia.org/wiki?curid=4506174", "title": "Elena Ferrara", "text": "Biografia.\nNata a Brescia nel 1958, ma vive ad Oleggio in provincia di Novara. Dopo aver conseguito la maturit\u00e0 scientifica e magistrale, si \u00e8 laureata al DAMS dell'Universit\u00e0 di Bologna.\nAttivit\u00e0 politica.\nAmministrazione locale.\nDal 1995 al 1999 \u00e8 consigliera comunale di Oleggio e ricopre anche la carica di assessora. Nel 1999 passa all\u2019opposizione mantenendo il seggio in Consiglio comunale.\nAlle elezioni comunali in Piemonte del 2004 si candida a sindaco di Oleggio con una lista civica di centro-sinistra \"Per Oleggio\", dove viene eletta e mantenendo l'incarico fino al 2009.\nAlle elezioni comunali in Piemonte del 2009 si ripresenta per un secondo mandato, ma non viene rieletta. Diventa quindi capogruppo di minoranza fino al 2014.\nIscritta al Partito Democratico nel 2009, \u00e8 stata segretaria provinciale del PD, partecipando alla campagna elettorale che porta la coalizione di centro-sinistra a governare la citt\u00e0 di Novara nel 2011.\nElezione a senatrice.\nAlle elezioni politiche del 2013 viene eletta al Senato della Repubblica, nelle liste del Partito Democratico nella circoscrizione Piemonte. Nel corso della XVII Legislatura ha fatto parte della 7\u00aa Commissione Istruzione pubblica e beni culturali, della Commissione straordinaria per la tutela e la promozione dei diritti umani, della Commissione bicamerale per l'infanzia e l'adolescenza, della 9\u00aa Commissione Agricoltura e produzione agroalimentare e della Commissione parlamentare d'inchiesta sul fenomeno delle intimidazioni nei confronti degli amministratori locali, oltre ad essere stata la prima firmataria della Legge 71/2017 di contrasto al fenomeno cyberbullismo.\nAlle politiche del 4 marzo 2018 viene ricandidata al Senato nel collegio uninominale di Novara, ma non viene eletta, sconfitta arrivando terza dietro all'esponente del centro-destra Gaetano Nastri (46,41%) e al candidato del Movimento 5 Stelle Fabio Barbieri (23,9%).\nAttivit\u00e0 educative.\nNel 2019 ha partecipato in qualit\u00e0 di Ospite d'Onore/Docente all'Euroschool Festival."}
{"id": "4506175", "revid": "92723", "url": "https://it.wikipedia.org/wiki?curid=4506175", "title": "Willem van Keppel, II conte di Albemarle", "text": "Biografia.\nFiglio di Lord Arnold Joost van Keppel, I conte di Albemarle, e di sua moglie, Geertruid van Denijn, figlia del barone Adam van Denijn.\nDiscendente di Walther van Keppel, un esponente di un'antica famiglia olandese vissuto nell'XI secolo, arriv\u00f2 in Inghilterra al seguito di Guglielmo III, fu battezzato il 16 giugno 1702 nella chiesa di Saint Martin-in-the-Fields, alla presenza della regina Anna, nonostante i van Keppel fossero storicamente legati ai Whig.\nCarriera.\nHa guadagnato il grado di tenente colonnello il 25 agosto 1717, al servizio del 1\u00ba Reggimento di fanteria e la carica di Lord of the Bedchamber del principe di Galles tra l'ottobre 1722 e il 1751.\nTra il 1724 e il 1734 \u00e8 stato aiutante di campo del re. Nel 1725 fu nominato Cavaliere dell'Ordine del Bagno, ma si \u00e8 dimesso nel 1750 per diventare un Cavaliere della Giarrettiera.\nIl 4 giugno 1733 fu promosso al grado di colonnello al servizio del 3\u00ba reggimento di guardie a cavallo. Ricopr\u00ec la carica di governatore della Virginia tra il 26 settembre 1737 e il 1754.\nHa combattuto nella battaglia di Dettingen nel 1743. Venne promosso al grado di colonnello delle Coldstream Guards (1744-1754). Ha combattuto nella battaglia di Fontenoy nel 1745 e nella battaglia di Culloden nel 1746.\nMatrimonio.\nSpos\u00f2, il 21 febbraio 1722, Lady Anne Lennox, figlia di Charles Lennox, I duca di Richmond e figlio illegittimo di Carlo II d'Inghilterra. Ebbero sei figli:\nMorte.\nMandato in missione diplomatica in Francia nel 1754, mor\u00ec il 22 dicembre 1754 di cancro, all'et\u00e0 di 52 anni a Parigi e fu sepolto nella Grosvenor Chapel, in South Audley Street, Londra."}
{"id": "4506176", "revid": "1573940", "url": "https://it.wikipedia.org/wiki?curid=4506176", "title": "Elena Fissore", "text": "Biografia.\n\u00c8 nata a Bra, ma vive a Moncalieri.\nElezione a senatore.\nAlle elezioni politiche del 2013 viene eletta al Senato della Repubblica, nelle liste del Partito Democratico nella circoscrizione Piemonte."}
{"id": "4506177", "revid": "1573940", "url": "https://it.wikipedia.org/wiki?curid=4506177", "title": "Patrizia Manassero", "text": "Biografia.\nHa conseguito la maturit\u00e0 con il massimo dei voti presso l'Istituto Tecnico Commerciale Bonelli di Cuneo nel 1979. Dal 1980 ha iniziato a lavorare presso l'Istituto Bancario Sanpaolo di Torino.\nNel 2002 viene eletta consigliere comunale di maggioranza a Cuneo nel gruppo Ds-Cuneo Viva. Ricopre il ruolo di vicepresidente del Consiglio Comunale. Nel 2006 e fino al 2007 \u00e8 componente del consiglio di amministrazione di Fingranda S.p.a. in rappresentanza di Finpiemonte S.p.a.\nNel 2007 \u00e8 riconfermata in Consiglio Comunale. Viene chiamata a fare parte della giunta comunale guidata dal sindaco Alberto Valmaggia con delega al bilancio, patrimonio, quartieri e frazioni. Ricopre questa carica fino al 2012.\nNel 2009 si presenta alle elezioni provinciali a sostegno del candidato del centrosinistra Mino Taricco. Nonostante la sconfitta della coalizione con una buona affermazione personale viene eletta consigliere provinciale di minoranza nel gruppo Pd-Impegno Civico. Si dimette dalla carica nel 2013 dopo essere stata eletta senatrice nelle liste del Partito Democratico.\nNel 2012 alle elezioni comunali viene confermata consigliere comunale ottenendo il maggior numero di preferenze tra i candidati di tutte le liste. Diventa capogruppo del Partito Democratico e si dimette dopo l'elezione a palazzo Madama.\nElezione a senatore.\nAlle elezioni politiche del 2013 viene eletta al Senato della Repubblica, nelle liste del Partito Democratico nella circoscrizione Piemonte.\nDal 7 maggio 2013 al 20 ottobre 2014 \u00e8 stata membro della 13\u00aa Commissione permanente (Territorio, ambiente, beni ambientali). Dal 20 maggio 2013 al 29 maggio 2014 \u00e8 stata membro del Comitato per le questioni degli italiani all'estero. Dal 20 ottobre 2014 fa parte della 11\u00aa Commissione permanente (Lavoro, previdenza sociale). Dal 21 gennaio 2016 \u00e8 membro della 4\u00aa Commissione permanente (Difesa). \u00c8 inoltre segretario del gruppo PD al Senato della Repubblica.\nNel 2017, essendo stata eletta consigliere comunale di maggioranza a Cuneo, \u00e8 nominata Vicesindaco del capoluogo della Granda."}
{"id": "4506182", "revid": "1005847", "url": "https://it.wikipedia.org/wiki?curid=4506182", "title": "Magda Angela Zanoni", "text": "Biografia.\nNata a Torino, vive a Cumiana.\nLaureata in Giurisprudenza presso l'Universit\u00e0 degli Studi di Torino nel 1980 con una specializzazione in economia, successivamente \u00e8 impegnata nella ricerca e formazione in ambito sanitario come dipendente del Cresa di Torino.\nDal 1996 al 2007 \u00e8 stata Direttore dell'Arpa Studi (associazione di professori universitari nell'ambito della pubblica amministrazione) e Consigliera presso SCR Spa.\nNegli ultimi vent'anni vicesindaco e assessore al Bilancio e Patrimonio presso il Comune di Pinerolo.\nCome libera professionista si occupa di trasparenza dei bilanci degli enti locali e di Bilanci di genere.\nElezione a senatore\nAlle elezioni politiche del 2013 viene eletta al Senato della Repubblica, nelle liste del Partito Democratico nella circoscrizione Piemonte.\nAlle elezioni del 2018 \u00e8 candidata alla Camera dei Deputati per il centro-sinistra nel collegio uninominale di Pinerolo, ma non viene pi\u00f9 eletta."}
{"id": "4506183", "revid": "1776051", "url": "https://it.wikipedia.org/wiki?curid=4506183", "title": "Alberto Airola", "text": "Biografia.\nDiplomato regista programmista, si \u00e8 laureato in Lettere Moderne e Contemporanee e ha fondato, con alcuni amici, una casa di produzione video, la Zenit Arti Audiovisive, dedicandovisi per i successivi 20 anni, ma lavorando anche, al contempo, come operatore di ripresa per varie televisioni italiane ed estere.\n\u00c8 ateo.\nDal 1997 fino al 2001 ha lavorato per la televisione con notizie, reportage, sport, intrattenimento. Dal 2002 ha iniziato a lavorare per il cinema, un'occupazione che gli ha permesso di conoscere svariate realt\u00e0 umane e sociali e maturare una coscienza politica. Ha realizzato anche numerosi documentari sociali e politici, tra cui \"No Tav, Indiani di Valle\" del 2005.\nNel 2010 ha incontrato il Movimento 5 Stelle e ha seguito il consiglio di Beppe Grillo, mettendo a disposizione del gruppo le sue capacit\u00e0 professionali, con la realizzazione di numerosi video d'informazione politica e propaganda.\nNel 2010 \u00e8 entrato nel direttivo del SALA, un sindacato autonomo di categoria dei lavoratori dell'audiovisivo appena fondato.\nElezione a senatore.\nNel dicembre 2012 partecipa alle consultazioni online del Movimento 5 Stelle per scegliere i candidati nel Senato della Repubblica. Alla fine della consultazione, Airola risulta terzo e ci\u00f2 gli consentir\u00e0 poi di essere eletto. Nel febbraio 2013 viene eletto senatore della XVII legislatura della Repubblica Italiana nella circoscrizione Piemonte per il Movimento 5 Stelle. Si insedia ufficialmente in Senato il 15 marzo 2013.\nMembro, al Senato della Repubblica, del gruppo parlamentare Movimento 5 Stelle, ne \u00e8 divenuto capogruppo Il 16 ottobre 2014, quando \u00e8 stato eletto in sostituzione di Vito Rosario Petrocelli.\nIl 7 maggio 2013 entra a far parte della II Commissione (Giustizia) che poi lascia, il 18 marzo 2014, quando entra a far parte della III Commissione (affari esteri e immigrazione). Dal 5 giugno 2013 \u00e8 membro della Commissione di Vigilanza RAI.\nNel 2017, a seguito dell'incidente a Torino, in Piazza San Carlo, dovuto a un falso allarme bomba (durante la finale di Champions League), il senatore Airola polemizza sulla stima del numero dei feriti causati dalla calca, sostenendo trattarsi di cifre false diffuse allo scopo di attaccare il sindaco Chiara Appendino. I dati, al contrario di quanto sostenuto dal senatore, erano tutti corretti.\nLa notte del 3 settembre 2017 viene aggredito e derubato da due spacciatori nordafricani sotto la propria abitazione a Torino, sita nel quartiere Barriera di Milano. A seguito della colluttazione con i malviventi ha riportato una doppia frattura alla mandibola.\nAlle elezioni politiche del 2018 \u00e8 rieletto senatore.\nIl 16 agosto 2018 tenta il suicidio nel bagno di casa nel quartiere Borgo Aurora a Torino, ma viene salvato dalla sorella che allerta gli operatori del 118."}
{"id": "4506185", "revid": "2128848", "url": "https://it.wikipedia.org/wiki?curid=4506185", "title": "Carlo Martelli", "text": "Biografia.\nLaureato in matematica con 110 e lode presso l'Universit\u00e0 degli Studi di Milano, ha lavorato come docente universitario e nella realizzazione di impianti mini-idroelettrici.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione Piemonte per il Movimento 5 Stelle.\nIl 16 gennaio 2015 diventa vicecapogruppo unico del M5S al Senato subentrando ai colleghi Nunzia Catalfo e Marco Scibona. Nel 2017 diventa portavoce e capogruppo del Movimento 5 stelle al Senato della Repubblica.\nSi \u00e8 espresso, in parlamento, a favore dell'introduzione in Italia della poligamia e dei matrimoni multipli, considerando il matrimonio tra due persone un retaggio religioso e una sudditanza al Vaticano. In seguito ha dichiarato che si trattava di ironia e che non \u00e8 in favore della poligamia.\nL'allontanamento dal M5S.\nL'11 febbraio 2018 \u00e8 stato oggetto di attenzione da parte del programma Le Iene che, in un servizio, lo accusa di aver falsificato le ricevute con cui versava parte del proprio stipendio al Ministero per lo Sviluppo Economico. Martelli avrebbe ordinato i bonifici per via telematica, salvato la ricevuta che successivamente pubblicava sul sito tirendiconto.it, in accordo con le regole del suo partito, e successivamente revocava l'ordine del bonifico, che quindi non arrivava mai a destinazione. In seguito allo scandalo \u00e8 stato allontanato dal gruppo parlamentare. Sul blog del M5S \u00e8 stato dichiarato che il senatore ha poi regolarizzato i bonifici restituendo i soldi mancanti.\nSuccessivamente si sono svolte le elezioni politiche e Martelli \u00e8 stato riconfermato senatore. Si iscrive al Gruppo misto e vota comunque la fiducia al Governo Conte I di Movimento 5 Stelle e Lega. Nell'ottobre 2019 aderisce al movimento sovranista di Diego Fusaro Vox Italia.\nNel dicembre 2019 \u00e8 tra i 64 firmatari per il referendum sul taglio dei parlamentari.\nNel 2021 si avvicina al partito ItalExit fondato dall'ex M5S Gianluigi Paragone. Esprime voto contrario in occasione del voto di fiducia al Governo Draghi."}
{"id": "4506187", "revid": "287204", "url": "https://it.wikipedia.org/wiki?curid=4506187", "title": "Gary Donnelly", "text": "Carriera.\nIn carriera ha vinto 8 titoli di doppio. Nei tornei del Grande Slam ha ottenuto il suo miglior risultato raggiungendo la finale di doppio a Wimbledon nel 1986, in coppia con il connazionale Peter Fleming."}
{"id": "4506189", "revid": "118262499", "url": "https://it.wikipedia.org/wiki?curid=4506189", "title": "Francesco Giacobbe", "text": "Biografia.\nFrancesco Giacobbe emigr\u00f2 nel 1982 in Australia, dove vive attualmente con la moglie e i tre figli David, Daniel e Nicholas.\nNel 1990 si laurea in economia e commercio presso l'Universit\u00e0 di Sydney, dove nel 1995 completa un master in contabilit\u00e0 e finanza e nel 2007 il dottorato di ricerca in contabilit\u00e0.\nElezione a senatore.\nNel 2013 viene eletto senatore della XVII legislatura della Repubblica Italiana nella circoscrizione estero per il Partito Democratico.\nNel 2018 viene rieletto senatore.\nNel dicembre 2019 \u00e8 tra i 64 firmatari (di cui solo altri 6 del Pd) per il referendum confermativo sul taglio dei parlamentari svoltosi nel settembre 2020."}
{"id": "4506194", "revid": "77159261", "url": "https://it.wikipedia.org/wiki?curid=4506194", "title": "Bachisio Silvio Lai", "text": ""}
{"id": "4506195", "revid": "729019", "url": "https://it.wikipedia.org/wiki?curid=4506195", "title": "Rijksweg 20", "text": "La Rijksweg 20 (o A20) olandese parte da Naaldwijk, fino ad arrivare a Gouda. L'autostrada \u00e8 lunga 39\u00a0km."}
{"id": "4506198", "revid": "73843", "url": "https://it.wikipedia.org/wiki?curid=4506198", "title": "La Roue Tourangelle 2013", "text": "La Roue Tourangelle 2013, dodicesima edizione della corsa e valida come evento dell'UCI Europe Tour 2013 categoria 1.1, si svolse il 21 aprile 2013 su un percorso totale di circa 195\u00a0km. Fu vinta dal francese Micka\u00ebl Delage che termin\u00f2 la gara in 4h31'12\", alla media di 43,14\u00a0km/h.\nAl traguardo 88 ciclisti portarono a termine la gara."}
