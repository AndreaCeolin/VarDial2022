{"id": "4371400", "revid": "868829", "url": "https://it.wikipedia.org/wiki?curid=4371400", "title": "Lightning (connettore)", "text": "Lightning \u00e8 un connettore prodotto da Apple a partire dal 2012. L'interfaccia \u00e8 compatibile con iPhone 5, iPod touch 5G, iPad 4, iPad mini, iPod nano 7G e successivi.\nStoria.\nPensato per sostituire il connettore Dock, \u00e8 stato presentato il 12 settembre 2012, durante una conferenza Apple a San Jose. Esso \u00e8 compatibile con tutti i dispositivi presentati all'evento, come iPhone 5, iPod touch 5G, iPad e iPod nano 7G.\nI prodotti presentati successivamente, come l'iPad mini, sono tutti dotati di collegamento con Lightning, fino ad arrivare al 30 ottobre 2018, data in cui Apple ha dichiarato che i nuovi modelli di iPad Pro saranno dotati di connettore USB-C.\nTecnologia.\nLightning \u00e8 un connettore a 8 pin completamente digitale dove il guscio metallico funziona come nono connettore di massa. A differenza del suo predecessore, lo spinotto pu\u00f2 essere introdotto all'interno del dispositivo in entrambi i versi. Il connettore, nella versione attuale, funziona solamente con l'interfaccia USB 2.0.\nLightning \u00e8 pi\u00f9 piccolo e versatile del vecchio connettore a 30 pin, e leggermente pi\u00f9 largo dei connettori micro-USB.\nI piedini del connettore occupano l'intero spessore dello stesso. In altre parole, il primo pin del lato sinistro e l'ultimo del lato destro corrispondono a due facce dello stesso piedino. Pertanto, anche se possibile, inserire la spina con un determinato orientamento non \u00e8 elettricamente equivalente a inserirla in quello opposto. Per ovviare alla situazione, il connettore dispone di un chip che determina ogni volta in quale direzione lo spinotto \u00e8 stato inserito all'interno del dispositivo e passa i segnali elettrici ai piedini corretti.\nI cavi Lightning originali contengono un chip di autenticazione che rende difficile ai terzi la produzione di accessori compatibili senza l'approvazione da parte di Apple. Tuttavia, una societ\u00e0 cinese \u00e8 riuscita a bypassare questo protocollo ed ha iniziato a produrre stazioni di ricarica a partire dall'ottobre 2012.\nNel dicembre 2012, Belkin \u00e8 diventata la prima societ\u00e0 autorizzata a vendere accessori Lightning.\nGli analisti pensano che questo connettore, come il suo predecessore, rimarr\u00e0 uno standard per i prodotti Apple per almeno dieci anni. Nell\u2019ottobre 2018, durante il consueto evento Apple, \u00e8 stato presentato il nuovo iPad Pro equipaggiato con connettore USB-C in sostituzione del precedente connettore Lightning.\nCon la presentazione dell'iPhone 7 e 7 Plus, sono state presentate i primi auricolari Apple EarPods con connettore Lightning, che vanno a sostituire le vecchie EarPods con connettore Jack da 3,5 mm.\nMarchio.\nIl 25 novembre 2012 Apple ha acquisito da Harley-Davidson il marchio \"Lightning\", la quale per\u00f2 mantiene i diritti di utilizzo del nome per i prodotti correlati alle sue motociclette."}
{"id": "4371402", "revid": "119026882", "url": "https://it.wikipedia.org/wiki?curid=4371402", "title": "Christiane Torloni", "text": "Biografia.\nChristiane Torloni \u00e8 due volte figlia d'arte, essendo nata dagli attori Geraldo Mateus Torloni e Monah Delacy.\nHa debuttato nelle telenovele di Rede Globo a 18 anni. Tra le sue tante interpretazioni, si ricordano quelle in \"Samba d'amore\" e \"Destini\", che l'hanno fatta conoscere anche in Italia.\nAttrice versatile, divide i suoi impegni tra tv, teatro e cinema.\nChristiane Torloni \u00e8 molto nota in Brasile per le invettive nei confronti di tutti i politici che nel corso degli anni hanno assunto il potere nel suo Paese: non ha mai fatto sconti a nessuno, dal governo dei militari fino a Lula. Porta avanti numerose battaglie, sempre ponendosi dalla parte degli oppressi: in particolare si batte contro la violenza sulle donne.\nI suoi due matrimoni sono finiti entrambi col divorzio. Dal primo marito, il collega Denis Carvalho, ha avuto due figli gemelli, uno dei quali \u00e8 morto ancora piccolo in un incidente da lei causato; l'altro \u00e8 l'attore Leonardo Carvalho."}
{"id": "4371405", "revid": "92723", "url": "https://it.wikipedia.org/wiki?curid=4371405", "title": "Cattedrale di Le Havre", "text": "La cattedrale di Nostra Signora (in francese: \"Cath\u00e9drale Notre-Dame du Havre\") \u00e8 il principale luogo di culto cattolico di Le Havre, nel dipartimento della Senna Marittima. La chiesa, sede del vescovo di Le Havre, \u00e8 monumento storico di Francia dal 1919."}
{"id": "4371412", "revid": "767487", "url": "https://it.wikipedia.org/wiki?curid=4371412", "title": "Somewhere in Sonora (film 1933)", "text": "Somewhere in Sonora \u00e8 un film del 1933 diretto da Mack V. Wright.\n\u00c8 un film western statunitense con John Wayne e Henry B. Walthall. \u00c8 basato sul romanzo \"Somewhere South in Sonora\" di Will Levington Comfort serializzato sul \"The Saturday Evening Post\" dal 22 novembre al 29 novembre del 1924. \u00c8 il remake di \"Somewhere in Sonora\" del 1927.\nProduzione.\nIl film, diretto da Mack V. Wright su una sceneggiatura di Joseph Anthony Roach con il soggetto di Will Levington Comfort, fu prodotto da Leon Schlesinger e Albert S. Rogell (associato) per la Warner Bros. Pictures e girato nelle Alabama Hills a Lone Pine e a Sonora in California.\nDistribuzione.\nIl film fu distribuito negli Stati Uniti dal 27 maggio 1933 al cinema dalla Warner Bros. Pictures.\nAlcune delle uscite internazionali sono state:\nPromozione.\nLe tagline sono:"}
{"id": "4371413", "revid": "599013", "url": "https://it.wikipedia.org/wiki?curid=4371413", "title": "Somewhere in Sonora", "text": ""}
{"id": "4371417", "revid": "121430206", "url": "https://it.wikipedia.org/wiki?curid=4371417", "title": "Erato (casa discografica)", "text": "L'Erato \u00e8 un'etichetta discografica francese, fondata da Philippe Loury nel 1953, che ottenne il successo soprattutto con registrazioni di musica antica e barocca.\nStoria.\nL'Erato, che prende il nome dalla Musa greca della poesia lirica (sebbene l'iniziale scelta per il logo sia una sigma e non una E), nasce nel 1953 da un'idea di Philippe Loury, gi\u00e0 a capo delle edizioni musicali Costallat. I primi dischi commercializzati contengono registrazioni in licenza dell'orchestra Haydn Society of Boston. Successivamente, nel 1954, l'Erato pubblica la registrazione di una composizione all'epoca poco nota: il \"Te Deum\" di Marc-Antoine Charpentier con l'orchestra Les Jeunesses Muslcales. Il disco, prodotto da Michel Garcin, ottiene uno straordinario successo di vendite. In seguito a questo fatto Loury decide di assumere Michel Garcin, che diventer\u00e0 produttore e direttore editoriale della casa discografica.\nIl budget iniziale dell'Erato \u00e8 scarso e non le consente di realizzare registrazioni di artisti gi\u00e0 famosi. Nel giugno di quello stesso anno Garcin propone a Jean-Fran\u00e7ois Paillard, allora ancora studente di conservatorio, di registrare con un suo piccolo ensemble alcune musiche di autori francesi del XVIII secolo, a quel tempo sconosciute presso il grande pubblico. Il risultato \u00e8 una rivelazione per gli appassionati di musica di tutto il mondo. Michel Garcin propone dunque a Jean-Fran\u00e7ois Paillard di registrare altri due dischi: uno con i concerti per violino di Jean-Marie Leclair con Huguette Fernandez al violino e un altro con un trombettista allora totalmente sconosciuto, un certo Maurice Andr\u00e9, con un concerto di Giuseppe Torelli. L'anno seguente \u00e8 la volta della giovane Marie-Claire Alain, ingaggiata per la registrazione delle opere inedite di Johann Sebastian Bach.\nIl successo dell'Erato \u00e8 legato alla presenza di due uomini fuori dall'ordinario - Philippe Loury e Michel Garcin - che hanno compreso nella met\u00e0 degli anni '50 qual era il percorso da intraprendere nella diffusione del repertorio barocco. Si aggiunga a ci\u00f2 l'arrivo presso la casa discografica di una moltitudine di eccezionali artisti francesi che porteranno con s\u00e9 il nome dell'etichetta discografica in ogni parte del mondo. Oltre ai musicisti gi\u00e0 citati, ricordiamo il flautista Jean-Pierre Rampal, l'arpista Lily Laskine, l'oboista Pierre Pierlot, il clarinettista Jacques Lancelot, il violinista G\u00e9rard Jarry, il clavicembalista Robert Veyron-Lacroix, il fagottista Paul Hongne e molti altri ancora. Assieme a Jean-Fran\u00e7ois Paillard questi grandi artisti daranno vita alla produzione e alla diffusione musicale che permetter\u00e0 non solo alla Francia ma a tutta l'Europa la riscoperta dei tesori del repertorio barocco.\nA dieci anni di distanza dalla fondazione dell'azienda, l'Erato diventa la casa discografica francese con il pi\u00f9 ricco catalogo di musica barocca, con registrazioni che spaziano dalla musica da camera (con il Quintette \u00e0 Vent Fran\u00e7ais, l'ensemble Baroque de Paris e il duo Jean-Pierre Rampal-Veyron Lacroix) all'organo (con l'integrale delle musiche organistiche di Johann Sebastian Bach eseguite da Marie-Claire Alain), dalla musica per clavicembalo (con Suzana Ruzickova e Robert Veyron-Lacroix) a una moltitudine di concerti tedeschi (Johann Sebastian Bach, Georg Philipp Telemann), italiani (Antonio Vivaldi, Tomaso Albinoni, Giuseppe Torelli) o francesi eseguiti del complesso di Jean-Fran\u00e7ois Paillard, ma anche opere vocali con Fritz Werner e St\u00e9phane Caillat.\nLa musica contemporanea francese \u00e8 stata la seconda priorit\u00e0 dell'azienda e il merito \u00e8 di Michel Garcin che ha sostenuto la musica contemporanea, con la registrazione, spesso in prima mondiale, delle opere di Francis Poulenc, Olivier Messiaen, Maurice Durufl\u00e9 o Henri Dutilleux. Si pu\u00f2 dire che nessuna casa discografica ha fatto tanto per la musica francese del XX secolo.\nA met\u00e0 degli anni sessanta l'Erato aggiunger\u00e0 al suo catalogo anche artisti di origine non francese, come l'italiano Claudio Scimone, direttore de I Solisti Veneti, e lo svizzero Michel Corboz.\nL'incisione nel 1973 dei Concerti brandeburghesi di Bach, realizzata da Jean-Fran\u00e7ois Paillard con tutti gli artisti pi\u00f9 importanti dall'Erato per commemorare il ventesimo anniversario della fondazione dell'azienda, raggiunge grandi successi di critica e di vendite. Si tratta dell'apogeo della storia dell'Erato, perch\u00e9 \u00e8 da allora che inizier\u00e0 il suo inarrestabile declino.\nDopo il 1975, l'arrivo di una nuova generazione di artisti di minor rilievo e l'orientamento intrapreso dalla dirigenza dell'azienda nell'orientarsi sulla produzione di dischi di opere con Alain Lombard, poi rivelatesi troppo costose, iniziano ad indebolire l'azienda dal punto di vista finanziario. Il fatto di allentare la produzione di dischi di musica barocca fa inoltre perdere di visibilit\u00e0 l'etichetta al pubblico di appassionati del genere, causando una significativa diminuzione delle vendite.\nNel 1980 Philippe Loury si ritira e la nuova direzione (Daniel Toscan du Plantier, al quale succeder\u00e0 Fr\u00e9d\u00e9ric Sichler nel 1985) riorganizza interamente l'attivit\u00e0 editoriale dell'azienda. Artisti di primo piano (come Maurice Andr\u00e9, Jean-Pierre Rampal e Jean-Fran\u00e7ois Paillard) vengono indotti a firmare con altre etichette, mentre la gestione riprende a scommettere sul repertorio barocco e sulle grandi opere.\nQuesta politica imprenditoriale porta rapidamente in rovina la casa. Gi\u00e0 dal 1984 \u00e8 necessario limitare il numero di dischi prodotti a 45 all'anno, inoltre vengono ridotti i contratti con i nuovi talenti. La dirigenza, chiaramente non all'altezza della situazione, \u00e8 costretta a cedere il controllo dell'azienda in perdita alla Warner nel 1992.\nIn questa fase troviamo nuove registrazioni con Daniel Barenboim, Sir John Eliot Gardiner e gli English Baroque Soloists, William Christie e Les Arts Florissants, il pianista H\u00e9l\u00e8ne Grimaud, il mezzo-soprano Susan Graham e il clavicembalista Scott Ross, che porta a compimento l'edizione completa delle Sonate di Domenico Scarlatti. Prende anche il via il progetto di una nuova integrale delle Cantate di Johann Sebastian Bach eseguita da Ton Koopman e la sua Amsterdam Baroque Orchestra &amp; Choir. Si tratta di un progetto ambizioso, che fino ad allora era stato realizzato solo da Teldec. Tuttavia, dopo alcuni cofanetti, le registrazioni vengono sospese dalla Warner. L'integrale sar\u00e0 completata nel 2005 dallo stesso Koopman che creer\u00e0 una propria etichetta discografica (l'Antoine Marchand, distribuita da Challenge Classics).\nUn'ulteriore crisi nelle vendite e la mancanza di nuovi artisti a contratto induce la Warner alla chiusura definitiva dell'etichetta discografica nel maggio del 2001.\nAttualmente le registrazioni dello storico catalogo Erato continuano ad essere ristampate in CD dalla Warner Classics, anche nella serie economica \"Apex\".\nNel 2013, in seguito all'acquisizione di EMI Classics da parte della Warner, l'etichetta discografica Virgin Classics (facente parte del gruppo EMI) \u00e8 confluita all'interno del catalogo Erato.\nI dischi pubblicati in Italia.\nAll'epoca del vinile l'Erato era stampata e distribuita in Italia dalla RCA Italiana. Erano disponibili varie collane, tra le quali ricordiamo la serie con codice di catalogo STU, la collana \"Fiori musicali\" (codice di catalogo EFM) e la collana \"Duetto\" in due LP (codice di catalogo DUE). Molte registrazioni sono state stampate anche all'interno della collana economica Lineatre della RCA."}
{"id": "4371424", "revid": "123818669", "url": "https://it.wikipedia.org/wiki?curid=4371424", "title": "Cattedrale di Lilla", "text": "La cattedrale di Nostra Signora della Pergola \u00e8 il principale luogo di culto cattolica di Lilla, nel dipartimento del Nord. La chiesa, sede del vescovo di Lilla, \u00e8 monumento storico di Francia dal 2009.\nStoria.\nIl progetto di una nuova grande chiesa dedicata alla Madonna della Pergola e destinata a divenire cattedrale (\"Notre-Dame de la Treille\") nasce nel 1853 ad opera della borghesia industriale della citt\u00e0, che attraverso una commissione creata allo scopo acquista il terreno nella citt\u00e0 vecchia sul quale sorgeva la Motta castrale. L'anno successivo viene bandito un concorso internazionale per la progettazione dell'edificio in stile neogotico, che viene vinto da due architetti inglesi. La costruzione inizi\u00f2 nel 1856 ma incontr\u00f2 presto difficolt\u00e0 tecniche, costi crescenti e contenziosi vari, che portarono all'interruzione dei lavori tra il 1875 e il 1889. Al primo architetto, Charles Leroy, subentr\u00f2 Paul Vilain, ma le difficolt\u00e0 non cessarono e i lavori procedettero lentamente e con molte interruzioni. La navata nel 1947 fu terminata e nove anni dopo il coro. Nel 1963 e per i tre anni successivi, vennero installate le vetrate ideate da Max Ingrand. La facciata dell'edificio venne rifatta nel 1990 da Carlier. In tale frangente, lo stile adottato si distacc\u00f2 dal neogotico."}
{"id": "4371426", "revid": "123306279", "url": "https://it.wikipedia.org/wiki?curid=4371426", "title": "Ealdgyth Swan-neck", "text": "Biografia.\nFu moglie di Harold, per diritto comune (\"more danico\"), per oltre 20 anni. Anche se non \u00e8 stata considerata legittima moglie di Harold dalla Chiesa, non vi \u00e8 alcuna indicazione che i figli nati dalla coppia siano stati trattati come illegittimi dalla cultura al tempo. In effetti, una delle figlie, Gyda Haraldsdatter, nota anche come Gytha del Wessex, aveva il titolo di \"principessa\" ed era sposata con il Granduca di Kiev, Vladimir II di Kiev.\nViene ricordata nella storia e nel folklore soprattutto perch\u00e9 fu lei ad identificare il corpo di Harold dopo la battaglia di Hastings. Il corpo era stato orrendamente mutilato dopo la battaglia dall'esercito normanno di Guglielmo il Conquistatore, e, nonostante le suppliche della madre di Harold a Guglielmo per riottenere il corpo per la sepoltura, l'esercito normanno rifiut\u00f2, anche se la madre di Harold offr\u00ec dell'oro. Fu allora che Ealdgyth cammin\u00f2 attraverso la carneficina della battaglia per identificare Harold dai segni sul petto noti solo a lei, e grazie a lei Harold ebbe una sepoltura cristiana dai monaci dell'abbazia di Waltham.\nMatrimonio.\nDalla sua unione con Harold II d'Inghilterra nacquero sei figli:"}
{"id": "4371429", "revid": "1573940", "url": "https://it.wikipedia.org/wiki?curid=4371429", "title": "Cattedrale di Bayeux", "text": "La cattedrale di Nostra Signora (in francese: \"cath\u00e9drale Notre-Dame de Bayeux\"), capolavoro dell'architettura romanica e gotica in Normandia, \u00e8 il principale luogo di culto cattolico di Bayeux, nel dipartimento del Calvados. La chiesa, sede del vescovo di Bayeux, \u00e8 monumento storico di Francia dal 1862.\nStoria.\nSituata presumibilmente nel foro della citt\u00e0 romana di \"Augustodurum\" e al posto di un edificio merovingio, l'attuale cattedrale fu consacrata nel 1077 insieme al notevole complesso episcopale ancora oggi ben conservato.\nA seguito di un incendio, Ugo II di Bayeux (1015-1049) ne decise la ricostruzione. Essa fu terminata dal suo successore, Oddone di Bayeux. La navata centrale era fiancheggiata da navate laterali sormontate da tribune. Essa possedeva anche una torre-lanterna. Fu consacrata dall'arcivescovo di Rouen, Jean d'Ivry, il 14 luglio 1077, in presenza del duca-re Guglielmo, con Matilde.\nGli elementi romanici primitivi dell'XI secolo ancora visibili ai nostri giorni sono costituiti dalla cripta (1050-1060) e dalle torri del massiccio occidentale (verso i 1070-1090). La cripta \u00e8 costituita da tre navate con volte a crociera poggianti su capitelli dell'XI secolo, prevalentemente ornati di foglie di acanto. Sono parimenti conservati nella cripta due capitelli dell'XI secolo, provenienti dalla crociera del transetto e messi in luce in occasione dei lavori di restauro della torre centrale. Essi sono tra i pi\u00f9 notevoli capitelli istoriati normanni dell'epoca ducale (1060-1070). Gli altri elementi decorativi, in particolare gli affreschi, risalgono al XV secolo."}
{"id": "4371431", "revid": "47767", "url": "https://it.wikipedia.org/wiki?curid=4371431", "title": "Natala", "text": ""}
{"id": "4371432", "revid": "1573940", "url": "https://it.wikipedia.org/wiki?curid=4371432", "title": "Cattedrale di Bayonne", "text": "La cattedrale di Nostra Signora (in francese: \"cath\u00e9drale Notre-Dame de Bayonne\") \u00e8 il principale luogo di culto cattolico di Bayonne, nel dipartimento dei Pirenei Atlantici.\nLa chiesa, sede del vescovo di Bayonne, \u00e8 monumento storico di Francia dal 1862, mentre la cattedrale, la cui costruzione \u00e8 cominciata nel 1213, \u00e8 sormontata da due campanili di 85 metri di altezza."}
{"id": "4371445", "revid": "92723", "url": "https://it.wikipedia.org/wiki?curid=4371445", "title": "La Bizzarr\u00eca", "text": "La Bizzarr\u00eca \u00e8 una villa che venne edificata intorno al 1860 su committenza di Vittorio Emanuele II. Il complesso fa parte del Parco naturale La Mandria. Il nome gli deriva dall'eclettismo fantasioso e portato all'estremo dell'architettura, adatto comunque per un piccolo villino per il ristoro durante le battute di caccia. La Bizzarr\u00eca fu voluta dal re anche come luogo di residenza per s\u00e9, Rosa Vercellana (detta la Bela Rosin) e per i due figli Vittoria ed Emanuele.\nStoria.\nLa realizzazione risale al 1860-1863 a cura della impresa dell\u2019architetto ticinese Leopoldo Galli, responsabile di tutto l\u2019enorme cantiere della tenuta, divenuta da poco propriet\u00e0 privata di Sua Maest\u00e0 Vittorio Emanuele II e soggetta ad un completo rimodellamento con la costruzione del muro, delle strade, dei ponti, degli edifici di servizio, di residenza e di guardia. Contemporaneamente al Galli furono affidati lavori in molte altre residenze sabaude e non, per esempio la villa \u201cLa Tesoriera\u201d a Torino, spesso con la supervisione amministrativa dell\u2019architetto di corte Barnaba Panizza. Il nome insolito strano si pu\u00f2 collegare ad una voce del \"Dizionario storico d' Architettura\" di Quattrem\u00e9re de Quincy (ed it. 1842) \"Bizzarria\" (Bizarrerie, Seltsamkeit, grillenhaftigheit) \"vocabolo che in architettura significa gusto contrario ai principi adottati, una ricercata affermazione di forme straordinarie, il cui merito non consiste in altro che nelle novit\u00e0, la quale ne forma il vizio [...]\" \nDescrizione.\nLa villetta \u00e8 un \"reposoir\" di caccia, fatto costruire da Vittorio Emanuele II, tra il 1861 e il 1862, come luogo di sosta e di riposo durante le battute di caccia, adeguato alla sua natura di \"casino di caccia\" o di semplice \"belvedere\" secondo un uso frequente nei parchi realizzati tra il XVIII e XIX secolo. Il progetto rientrava nel pi\u00f9 ampio piano di ristrutturazione ed ingrandimento del Borgo Castello nel parco della Mandria voluto dal re, infatti fu costruito un altro edificio simile: la Villa dei Laghi, anch'esso un \"reposoir\" di caccia immerso nel verde e ubicato presso un lago artificiale, eretto negli stessi anni.\nL'impianto architettonico, eclettico e molto fantasioso, presenta una geometria complessa: la pianta ha una base triangolare, con tre torri cilindriche ai vertici, forma cos\u00ec un vano esagonale un tempo ripetuto su tre livelli. L'accesso all'interno avviene tramite due scale ellittiche. Una scalinata a doppia rampa semicircolare porta direttamente al terrazzo, da cui, attraverso i porticati del corpo centrale aggettante e delle torrette, si accede al salone centrale. Sia internamente che esternamente presenta affreschi a \"ramage\" e a \"trompe l\u2019oeil\". Lo stato di abbandono dell'edificio aveva procurato alcuni crolli delle volte cos\u00ec che con una delibera del novembre 1976 della Regione Piemonte viene deciso l'intervento di restauro inserito in un pi\u00f9 ampio intervento di recupero del Parco Regionale. Tra il 1975 e il 1981 l'edificio fu restaurato da Roberto Gabetti e Aimaro Isola. Nell'inverno del 1975 Gabetti e Isola compiono un primo sopralluogo al rudere della \"Bizzarr\u00eca\". Le condizioni dell'edificio prima dell'intervento erano precarie, per il crollo della volta superiore sulle sottostanti, che crearono un unico vano centrale. I due architetti consegnarono il progetto di massima nell'ottobre del 1977. Il restauro si presenta come progetto di interpretazione di una rovina effimera e si basa sulla ricostruzione filologica dell'esterno e dei vani perimetrali e sul mantenimento dell'ambiente centrale creato dai crolli, con pavimento sulla volta ricostruita e soffitto trasparente. Le due volte non ricostruite sono segnate da anelli poligonali di specchio su pannellature leggere. La luce cos\u00ec ricavata della volta da effetti di caleidoscopio formando immagini ripetute, producendo effetti di profondit\u00e0 indeterminata. L'esecuzione dell'opera \u00e8 dei Fratelli Guerrini di Torino. \nNei media.\nNel 2007 l'edificio \u00e8 stato utilizzato per alcune riprese esterne della web series \"NFDMT\" (episodio \"Carnevale a Ivrea\", diretto da Davide Lingua e Michele Melillo)."}
{"id": "4371447", "revid": "1363832", "url": "https://it.wikipedia.org/wiki?curid=4371447", "title": "Cattedrale di Nizza", "text": "La cattedrale di Santa Reparata (in francese: \"Cath\u00e9drale Sainte-R\u00e9parate de Nice\") \u00e8 il principale luogo di culto cattolico di Nizza, nel dipartimento delle Alpi Marittime, situata nel centro storico della citt\u00e0, in place Rossetti. Costruita in stile barocco nel XVII secolo e basilica minore dal 1949, \u00e8 sede della cattedra del vescovo di Nizza. Ciononostante, essa non \u00e8 la chiesa pi\u00f9 grande della citt\u00e0, primato che spetta alla basilica di Notre-Dame de l'Assomption.\nStoria.\nLa cattedrale medievale.\nLa prima cattedrale di Nizza, dedicata a Santa Maria Assunta, sorse nel V secolo all'interno della citt\u00e0 fortificata, sulla collina del Castello; era a navata unica e terminava con un'abside a pianta quadrangolare, sostituita in epoca carolingia da una semicircolare; era dotata di un battistero, costituito da un edificio a s\u00e9 stante, le cui tracce per\u00f2 non sono pervenute nel corso degli scavi archeologici che hanno interessato l'area nei secoli XIX e XX. Nell'XI secolo l'edificio venne ulteriormente ampliato e portato a tre navate; terminati i lavori, fu consacrato nel 1049. La cattedrale, che si presentava in condizioni di fatiscenza, venne ricostruita tra il 1429 e il 1486; furono edificati un ampio coro con cripta sottostante e di numerose cappelle laterali.\nNel 1531 la sede vescovile venne trasferita dalla chiesa di Santa Maria Assunta a quella di Santa Reparata. La vecchia cattedrale divenne la chiesa del castello e, gravemente danneggiata da un bombardamento nel corso dell'assedio francese del 1691, venne definitivamente demolita nel 1706 (insieme al resto del complesso) per ordine di Luigi XV di Francia.\nLa cattedrale barocca.\nLa chiesa di Santa Reparata era sorta nel medesimo luogo in cui, nel 1078, il ricco borghese Raimbald Rostagni aveva fatto edificare una cappella per accogliere le reliquie di santa Reparata (martire a Cesarea di Palestina durante la persecuzione di Decio del 250-251 e particolarmente venerata nell'Italia medioevale), delle quali era entrato in possesso durante un viaggio a Roma; essa era situata al di fuori del centro abitato dell'epoca, lungo la \"carriera Draperium\", ai piedi della collina del Castello di Nizza. A partire dal 1185 l'oratorio con le terre circostanti divenne priorato dell'abbazia benedettina di Saint-Pons e, dopo esser stato ricostruito in forme pi\u00f9 ampie agli inizi del XIII secolo, divenne sede parrocchiale nel 1246. In seguito all'aumento della popolazione, la chiesa, che venne cos\u00ec ad essere compresa entro il perimetro urbano, fu ampliata tra il 1455 e il 1468.\nLa chiesa fu ceduta nel 1531 dall'abbazia di Saint-Pons alla diocesi di Nizza per diventarne cattedrale; nel 1533 il trasferimento venne accettato dai Duchi di Savoia e ufficialmente ratificato e attuato nel 1590 con una cerimonia presieduta dal vescovo Luigi Pallavicini, alla presenza di Carlo Emanuele I di Savoia.\nGiudicato l'edificio inadeguato alle nuove esigenze, il vescovo Desiderio Palletta, C.R.L. affid\u00f2 nel 1649 all'architetto Giovanni Andrea Guiberto l'incarico di progettarne uno nuovo. I lavori iniziarono il 7 gennaio 1650 e Guiberto ne mantenne la direzione fino al 1680. Nella fase iniziali la costruzione procedette speditamente, tanto che nel corso del 1651 vennero completati sia il transetto, sia la cupola; successivamente sub\u00ec una battuta d'arresto a causa della difficolt\u00e0 di reperire i fondi. Nel 1651 venne demolito il campanile della vecchia chiesa, mentre nel 1655 croll\u00f2 la volta della navata, ferendo a morte il vescovo Palletta. Fu il vescovo Enrico Provana di Leyni, O.C.D. a dare nel 1673 un nuovo impulso per il completamento dell'opera, compiuto entro il 1685 sotto la direzione di Marc' Antonio Grigho. La cattedrale venne finalmente consacrata il 30 maggio 1699 dal vescovo Provana di Leyni.\nL'edificio si presentava mancante della torre campanaria e della facciata: il primo venne edificato su disegno di Carlo Antonio Castelli (coadiuvato da Carlo Gioanetti) nel 1731-1757 per volere del vescovo Raimondo Recrosio, B. (morto nel 1732); il prospetto, invece, fu costruito soltanto tra il 1825 e il 1830 seguendo i disegni originali di Giovanni Andrea Guiberto. Nel 1899 il vescovo Henri-Louis Chapon modific\u00f2 l'area del coro facendo proseguire le navate laterali ai suoi lati oltre il transetto, e facendo edificare tra il 1900 e il 1903 l'abside semicircolare.\nNel 1906 la cattedrale divenne monumento storico di Francia, mentre nel 1949 fu elevata alla dignit\u00e0 di basilica minore.\nNel 2009 inizi\u00f2 un intervento di restauro conservativo sia all'esterno, sia all'interno edificio, in parte finanziato dal dipartimento delle Alpi Marittime e completato nel 2015.\nIl 15 luglio 2016 \u00e8 stata celebrata nella cattedrale una messa in suffragio per le vittime della strage di Nizza (avvenuta la sera precedente); la cerimonia \u00e8 stata presieduta dal vescovo Andr\u00e9 Marceau e vi hanno partecipato numerose personalit\u00e0 del mondo politico, tra le quali il sindaco di Nizza Philippe Pradal e l'ex presidente della Repubblica francese Nicolas Sarkozy.\nDescrizione.\nEsterno.\nLa facciata della cattedrale di Santa Reparata venne edificata in stile barocco tra 1825 e il 1830 seguendo il progetto originario secentesco di Giovanni Andrea Guiberto. Il prospetto \u00e8 a capanna ed \u00e8 suddiviso orizzontalmente in due ordini da un alto cornicione che riporta l'epigrafe dedicatoria, ciascuno dei quali \u00e8 tripartito da lesene composite lisce. In basso si apre l'unico portale, sormontato da una nicchia circolare all'interno della quale vi \u00e8 una statua raffigurante \"Santa Reparata orante\"; ai lati, le statue di \"San Basso\" (a sinistra) e \"San Siagrio\" (a destra), ciascuna entro una propria nicchia. Similmente, ai lati del finestrone rettangolare che si trova al centro dell'ordine superiore, vi sono due nicchie con le statue di \"San Valeriano\" (a sinistra) e \"San Ponzio\" (a destra). Il coronamento della facciata \u00e8 costituito da un timpano triangolare spezzato sormontato da quattro fiaccole marmoree.\nAlla destra della facciata vi \u00e8 il campanile settecentesco, costituito da una torre a pianta quadrangolare; la cella si apre verso l'esterno con un'ampia monofora ad arco a tutto sesto su ogni lato affiancata da lesene ioniche, e la copertura \u00e8 costituita da una slanciata cuspide. La crociera \u00e8 esternamente sottolineata dalla presenza della cupola, la cui sommit\u00e0 raggiunge l'altezza di 39 metri; essa presenta sia il tamburo, sia la lanterna, ed \u00e8 caratterizzata dalla copertura della calotta costituita da riggiole policrome.\nInterno.\nAula.\nNavate.\nInternamente, la cattedrale di Santa Reparata presenta una pianta a croce latina. L'aula \u00e8 suddivisa in tre navate (quella maggiore coperta con volta a botte lunettata, quelle minori con volta a vela) di quattro campate ciascuna da due file di archi a tutto sesto poggianti su pilastri ai quali, nella navata centrale, sono addossate delle lesene corinzie con i capitelli dorati; queste sorreggono l'alto cornicione che corre alla base della volta anche nel transetto e nell'area absidale, e che presenta a bassorilievo elementi vegetali e stemmi sorretti da puttini. La fastosa decorazione barocca in stucco dell'interno venne realizzata da Giovanni Pietro Riva tra il 1655 e la fine del XVII secolo, ispirata al barocco genovese. In corrispondenza di ogni campata delle navate laterali si apre una cappella a pianta rettangolare, coperta con volta a botte.\nCappelle laterali.\nLa prima cappella di sinistra \u00e8 adibita a battistero, con fonte battesimale sormontato da una statua del nizzardo Joseph Raimondi raffigurante \"San Giovanni Battista\" (XIX secolo). Segue la cappella dei santi Quattro Coronati, gi\u00e0 della corporazione dei muratori, con le tele \"Martirio dei santi Quattro Coronati\" di Ercole Trachel (XIX secolo, sull'altare), \"San Serafino da Montegranaro\" (fine del XVIII secolo, a destra) e il \"Martirio dei santo Quattro Coronati\" (XVII secolo, a sinistra); la balaustra in marmo venato verde-grigio risale al XVIII secolo. La terza cappella, dedicata a santa Reparata, ospita al di sopra dell'altare marmoreo seicentesco finemente intarsiato in marmi policromi la tela \"Decollazione di santa Reparata\" di Ercole Trachel (1839) e sulle pareti laterali le tele degli inizi del XVII secolo \"Tortura di santa Reparata con le torce infiammate\" (a destra) e \"Tortura di santa Reparata con il piombo fuso\". L'ultima cappella \u00e8 quella di San Giuseppe, gi\u00e0 patronato della famiglia Turati e sede della confraternita degli agonizzanti; la pala d'altare \u00e8 opera di Jean-Baptiste Biscarra e raffigura la \"Morte di San Giuseppe\" (1842), mentre ai lati vi sono due tele del 1685 con i santi patroni della famiglia Turati, rispettivamente \"San Luigi di Francia e San Carlo Borromeo\" (a destra) e \"Sant'Andrea e San Pietro apostoli\"\nL'ancona dell'altare della prima cappella di destra, dedicata alla Vergine Addolorata, \u00e8 caratterizzata da una ricca decorazione dorata a rilievo, con la rappresentazione della \"Veronica\" sulla trabeazione; al centro, entro una nicchia, vi \u00e8 la statua lignea policroma della \"Piet\u00e0\" (XVIII secolo). Segue la cappella del Crocifisso, che prende nome dalla grande scultura secentesca posta sull'altare, alle cui spalle si trova a completamento la tela di Joseph Provensau \"La Madonna, la Maddalena e san Giovanni Battista ai piedi della croce\" (1837); vi sono anche le tele di Jean-Baptiste Passadesco \"Santi Geronimo e Domenico\" (parete di destra) e \"La Madonna presenta Ges\u00f9 bambino a sant'Antonio di Padova\" (1682, parete di sinistra). Vi \u00e8 poi la cappella di Santa Rosa da Lima, fatta erigere dalla famiglia Dettati-Doria (imparentata con la santa), che ospita le tele di Bernardino Baldo\u00efno \"Sant'Eligio tra i san Giovanni Battista e sant'Andrea\" (1646, sull'altare), \"Santa Rosa che guarisce un bambino\" (1680, a destra) e \"Apparizione della Vergine a santa Rosa\" (1680, a sinistra). Infine vi \u00e8 la cappella di Sant'Alessandro, devastata da un incendio nel 1989 che caus\u00f2 la perdita delle tre tele; rimangono integri l'altare, gli stucchi e i dipinti sulla volta.\nTransetto e crociera.\nIl transetto presenta il medesimo schema della navata, con volta a botte lunettata e lesene corinzie lungo le pareti. La crociera \u00e8 coperta dalla cupola, alla base della quale vi sono quattro pennacchi con bassorilievi in stucco dorato raffigurati gli \"Evangelisti\" (1655); le vetrate policrome del tamburo risalgono al 1900. A ridosso del pilastro nord-orientale, vi \u00e8 il \"Monumento a Jean-Pierre Sola\", vescovo di Nizza dal 1857 al 1877, edificato nel 1885, con statua marmorea del presule. Sul pilastro sud-orientale, invece, vi \u00e8 il pulpito marmoreo secentesco, rivolto verso la navata maggiore.\nCiascuno dei due bracci del transetto termina con una cappella. Quella di destra \u00e8 adibita a custodia del Santissimo Sacramento, con grande altare marmoreo la cui ancona \u00e8 costituita da un'alta trabeazione sorretta da quattro colonne tortili; al centro, al di sopra del tabernacolo vi \u00e8 la tela \"Disputa del Sacramento e Cristo in gloria\", del XVII secolo, liberamente ispirata all'analogo affresco di Raffaello Sanzio situato nella Stanza della Segnatura, in Vaticano; sulle pareti laterali, altre due tele del XVII secolo incentrate sul tema dell'Eucaristia, ovvero \"Mos\u00e8 e la manna\" (a sinistra) e \"Aronne e l'Arca dell'Alleanza\" (a destra). La cappella del transetto di sinistra venne edificata nel 1699 in seguito ad un voto fatto a santa Rosalia di Palermo per scongiurare la fine della peste; la pala d'altare del XVII secolo \"Santa Rosalia e san Rocco\" inquadra la nicchia entro la quale \u00e8 accolta la statua lignea policroma della \"Vergine Immacolata\" (1655). Ai lati, le tele \"Presentazione di Maria al Tempio\" (a destra) e \"Sposalizio della Vergine\" (a sinistra), degli inizi del XIX secolo.\nCoro e abside.\nOltre la crociera, la navata centrale prosegue con il coro secentesco, che termina con l'abside edificata su modello delle due cappelle del transetto nel 1900-1903; coeve a quest'ultima sono i due prolungamenti delle navatelle oltre la nave trasversa, dei quali quello di sinistra presenta una cappella dedicata a san Giovanni XXIII e adibita a sepolture dei vescovi di Nizza, con diverse lapidi che commemorano i presuli defunti.\nL'area presbiterale occupa interamente sia il coro, sia l'abside, ed \u00e8 delimitata da una balaustra in marmi policromi intarsiati risalente al XVII secolo, che presenta gli stemmi della famiglia Grimaldi. Immediatamente alle spalle di quest'ultima, sulla sinistra, trova luogo la cattedra episcopale, in legno intagliato, il cui seggio \u00e8 sormontato da un baldacchino a padiglione. A ridosso della parete di fondo vi \u00e8 l'altare maggiore marmoreo, che presenta le medesime decorazioni della coeva balaustra; al centro del paliotto si apre un oculo ovale entro il quale \u00e8 posta un'urna con le reliquie di Saint-Victor. Nell'abside vi sono tre dipinti del 1655: \"Gloria di Santa Reparata\" (al di sopra dell'altare), \"San Siagrio\" (a sinistra) e \"San Basso\" (a destra).\nOrgani a canne.\nLa presenza di un organo a canne all'interno della cattedrale \u00e8 testimoniata fin dal XVII secolo; un nuovo strumento venne costruito nel 1732 per volere del vescovo Recrosio, privato di parte delle canne durante la rivoluzione francese e ricostruito \"ex novo\" da Giuseppe Concone nel 1805; quest'ultimo organo, che aveva 24 registri su due manuali e pedale, fin da subito mostr\u00f2 segni di malfunzionamento, tanto che gi\u00e0 nel 1808 dovette intervenire per una manutenzione straordinaria lo stesso costruttore, e nel 1831 Giosu\u00e8 Agati. Nel 1843 il figlio di Giosu\u00e8, Nicomede, present\u00f2 un progetto di un nuovo organo in stile italiano con 34 registri su due manuali (dei quali il secondo in cassa espressiva) e pedale, che venne respinto; lo strumento fu realizzato invece dalla ditta Serassi di Bergamo nel 1845-1848 (\"opus 589\", collaudato da padre Davide da Bergamo il 14 febbraio 1848), con 77 registri su due manuali e pedale, ma venne rimosso nel 1899 per far posto ad un nuovo organo in stile francese, costruito da Florentin Martella (gi\u00e0 operaio presso Aristide Cavaill\u00e9-Coll) e terminato nel 1901. Nel 1974 venne realizzato l'attuale organo da Jean-Loup Boisseau su progetto di Pierre Cochereau, riutilizzando la cassa di inizio secolo.\nL'organo maggiore, in abbandono dal 2005, si trova sulla cantoria in controfacciata. Esso \u00e8 a trasmissione mista, meccanica per i manuali e il pedale ed elettrica per i registri ed \u00e8 in stile neoclassico; dispone di 69 registri disposti su quattro manuali e pedale e la sua consolle \u00e8 a finestra, al centro della parete anteriore della cassa.\nSotto l'arcata tra il coro e la cappella di San Giovanni XXIII, si trova a pavimento un secondo organo a canne, costruito da Federico Valencini nel 1866 e successivamente pi\u00f9 volte modificato (delle quali l'ultima dalla ditta Delangue nel 2007); a trasmissione elettronica con consolle mobile indipendente a pavimento nel transetto, dispone di 17 registri su due manuali e pedale."}
{"id": "4371455", "revid": "767487", "url": "https://it.wikipedia.org/wiki?curid=4371455", "title": "La seconda aurora", "text": "La seconda aurora (\"The Life of Jimmy Dolan\") \u00e8 un film del 1933 diretto da Archie Mayo.\n\u00c8 un film drammatico statunitense con Douglas Fairbanks Jr., Loretta Young e Aline MacMahon. John Wayne interpreta in un piccolo ruolo un pugile.\n\u00c8 basato sul lavoro teatrale del 1933 \"Sucker\" di Bertram Millhauser e Beulah Marie.\nProduzione.\nIl film, diretto da Archie Mayo su una sceneggiatura di David Boehm e Erwin S. Gelsey con il soggetto di Bertram Millhauser e Beulah Marie Dix (autori del lavoro teatrale), fu prodotto dalla Warner Bros. Pictures e girato nei Warner Brothers Burbank Studios a Burbank in California con un budget stimato in 202.000 dollari in 28 giorni.\nDistribuzione.\nIl film fu distribuito con il titolo \"The Life of Jimmy Dolan\" negli Stati Uniti dal 3 giugno 1933 al cinema dalla Warner Bros. Pictures.\nAlcune delle uscite internazionali sono state:\nRemake.\nNel 1939 ne \u00e8 stato prodotto un remake, \"Hanno fatto di me un criminale\" (\"They Made Me a Criminal\")."}
{"id": "4371456", "revid": "465169", "url": "https://it.wikipedia.org/wiki?curid=4371456", "title": "Cattedrale di Orl\u00e9ans", "text": "La cattedrale di Santa Croce (in francese: \"Cath\u00e9drale Sainte-Croix\") \u00e8 il principale luogo di culto cattolico di Orl\u00e9ans, nel dipartimento del Loiret, In Francia. \nLa chiesa, sede del vescovo di Orl\u00e9ans, \u00e8 monumento storico di Francia dal 1862.\nDescrizione.\nGli organi.\nIl grande organo proviene dall'abbazia di Saint-Beno\u00eet-sur-Loire, scambiato con quello della cattedrale nel 1822. Presto rinnovato, sub\u00ec interventi nel 1831 e poi ancora nel 1880 da parte di Cavaill\u00e9-Coll, che lo trasform\u00f2 in un organo romantico.. Dopo altri interventi minori, lo strumento venne rinnovato per l'ultima volta da Bernard Hurvy a partire dal 2004 e rimesso in funzione nel settembre 2007.\nEsso comprende quattro tastiere e una pedaliera per un totale di 54 registri e pi\u00f9 di 3700 canne.\nL'organo del coro \u00e8 ugualmente un Cavaill\u00e9-Coll. Installato provvisoriamente nel 1837, sostituito da un organo definitivo nel 1846, comprende due tastiere e una pedaliera, 16 registri ed \u00e8 classificato tra i Monumenti storici.\nLe campane.\nLe cinque campane si trovano nella torre nord. Quattro di esse provengono dalla fonderia di campane Boll\u00e9e d'Orl\u00e9ans, fuse nel 1898. La \"Sainte-Jeanne d'Arc\", le \"Bourdon\" \u00e8 stata rifusa da Paccard nel 2012, essendosi incrinata quella di Boll\u00e9e dopo molti decenni a seguito del bombardamento del 1944."}
{"id": "4371457", "revid": "46931", "url": "https://it.wikipedia.org/wiki?curid=4371457", "title": "Seconda aurora", "text": ""}
{"id": "4371458", "revid": "46931", "url": "https://it.wikipedia.org/wiki?curid=4371458", "title": "The Life of Jimmy Dolan", "text": ""}
{"id": "4371460", "revid": "287204", "url": "https://it.wikipedia.org/wiki?curid=4371460", "title": "Sebkovice", "text": ""}
{"id": "4371464", "revid": "267975", "url": "https://it.wikipedia.org/wiki?curid=4371464", "title": "Silvestro Daziari", "text": "La sua biografia presenta numerose lacune a causa della scarsit\u00e0 di notizie.\nFiglio del pellicciaio Nicol\u00f2, nacque in una famiglia popolare ma benestante. Il suo nome compare per la prima volta in un documento del 26 marzo 1439 quando era alunno della chiesa di San Pantalon; nel 1457 e nel 1462 risulta rispettivamente chierico e diacono nella stessa parrocchia. Nel frattempo era divenuto anche priore della chiesa di San Marco di Loreo: con questo titolo \u00e8 infatti nominato il 7 ottobre 1457, quando il vescovo di Chioggia Pasqualino Centoferri lo eleggeva canonico della sua diocesi.\nDa questo momento il Daziari condusse la propria esistenza a Chioggia e il 24 settembre 1463 venne ordinato sacerdote dal nuovo vescovo Nicol\u00f2 Inversi. Le sue capacit\u00e0 gli valsero pi\u00f9 tardi la nomina a cubiculario di papa Sisto IV che ne apprezz\u00f2 la preparazione umanistica e soprattutto la sua disponibilit\u00e0 ad occuparsi dei rapporti tra la Santa Sede e la Repubblica di Venezia.\nIn quel periodo la Serenissima era duramente impegnata nella lotta contro i Turchi. Si dovrebbe quindi alla mediazione del Daziari l'intervento del Papato nel conflitto, che contribu\u00ec con iniziative e forze militari. Dopo alcuni successi iniziali, tuttavia, la sconfitta dell'alleato Uzun Hasan nella battaglia di Terdschan (26 luglio 1473) fece precipitare la situazione dei Veneziani: guidati dal sultano Maometto II, i Turchi poterono attaccare la Dalmazia e l'Albania, concentrando i propri sforzi attorno a Scutari che venne assediata.\nDal canto suo, il papa offr\u00ec finanziamenti e vettovaglie alle popolazioni costiere stremate dai combattimenti. Dei rifornimenti venne incaricato proprio il Daziari che nell'estate del 1474 giunse in Puglia con alcune navi da carico. Pass\u00f2 un certo periodo a Barletta ad attendere l'arrivo di granaglie e profitt\u00f2 di questo momento di inattivit\u00e0 per dedicarsi alla trascrizione di testi classici. Inoltre, alla fine degli \"Economici\" di Aristotele tradotti da Leonardo Bruni, lasci\u00f2 una breve descrizione del compito assegnatogli: da questa apprendiamo che, una volta caricate le imbarcazioni, pot\u00e9 ripartire solo dodici giorni dopo per le cattive condizioni meteorologiche.\nLa missione fu comunque un successo e gli frutt\u00f2 la nomina a vescovo di Chioggia. In realt\u00e0, dopo la morte dell'Inversi (novembre 1479) gli organi ecclesiastici e civili della citt\u00e0 avevano proposto il prete Giorgio Baffo al Senato, e quest'ultimo aveva dato parere favorevole. L'ultima parola, per\u00f2, spett\u00f2 al pontefice che gli prefer\u00ec il Daziari. Tuttavia anche il governo accett\u00f2 di buon grado la sua nomina, ritenendolo un esempio nella guerra contro i Turchi.\nConsacrato vescovo a Roma il 3 aprile 1480, luned\u00ec dell'Angelo, il Daziari pass\u00f2 gran parte del suo episcopato lontano da Chioggia, preferendo soggiornare presso la Santa Sede. Il 2 ottobre successivo era nella citt\u00e0 lagunare, dove nominava priore dell'ospedale di Loreo un certo Marco. Elesse quindi suo vicario il canonico Tommaso Boscolo, mentre l'anno successivo concluse la ricostruzione della chiesa della Confraternita della Santa Croce. Il 14 giugno 1481 ottenne sessanta fiorini d'oro contesi con la diocesi di Famagosta, mentre nel 1482 venne rappresentato da suo fratello Giacomo nel processo contro una tale Caterina, serva del predecessore. Dall'inizio del 1483 \u00e8 attestata la sua presenza a Roma, cos\u00ec come sul finire del 1484; tornato per un periodo in diocesi - nel giugno 1485 era a Cavarzere -, nel novembre 1485 ricompare a Roma e alla met\u00e0 di dicembre presenziava alle esequie dell'arcivescovo di Benevento Leonardo Griffi.\nAnche i suoi funerali si svolsero a Roma, il 27 gennaio 1487 presso la chiesa di San Salvatore in Lauro. Tre giorni prima gli era succeduto alla cattedra clodiense Bernardino Venier; quest'ultimo lament\u00f2, in un libro di memorie, come i parenti del Daziari avessero letteralmente saccheggiato il palazzo vescovile dopo la sua morte: al suo primo ingresso vi aveva trovato solo un letto e due panche."}
{"id": "4371465", "revid": "1603714", "url": "https://it.wikipedia.org/wiki?curid=4371465", "title": "Cattedrale di Perpignano", "text": "La cattedrale di San Giovanni Battista () \u00e8 il principale luogo di culto cattolico di Perpignano, nel dipartimento dei Pirenei Orientali. La chiesa, sede del vescovo di Perpignano, \u00e8 monumento storico di Francia dal 1906."}
{"id": "4371471", "revid": "287204", "url": "https://it.wikipedia.org/wiki?curid=4371471", "title": "Zona demilitarizzata vietnamita", "text": "La zona demilitarizzata vietnamita (in vietnamita \"Khu phi qu\u00e2n s\u1ef1 v\u0129 tuy\u1ebfn 17\" \"Zona demilitarizzata latitudine 17\", in inglese \"Vietnamese Demilitarized Zone\") fu una zona demilitarizzata (in inglese \"DMZ\") creata lungo il confine tra Vietnam del Sud e del Nord a seguito della guerra d'Indocina ed ebbe grande importanza durante la successiva guerra del Vietnam, durante la quale vi ebbero luogo duri scontri.\nStoria.\nLa guerra d'Indocina fu combattuta nell'Indocina francese tra il 1946 e il 1954 tra la Francia, che intendeva ripristinare il suo controllo sulla regione dopo l'occupazione giapponese, avendo ripristinato uno stato associato sotto la guida formale di B\u1ea3o \u0110\u1ea1i, ultimo imperatore della dinastia Nguy\u1ec5n, e i guerriglieri del Viet Minh, che avevano proclamato l'indipendenza del paese. I guerriglieri comunisti ottennero il controllo totale del Vietnam settentrionale, eccetto una zona comprendente Hanoi. Nel 1954 la Francia cedette e il Viet Minh fu riconosciuto come governo ufficiale del nord Vietnam.\nLe condizioni di pace e la sistemazione dell'area dopo il dominio coloniale vennero concordate alla Conferenza di Ginevra, in un accordo firmato ufficialmente il 21 luglio 1954. Il confine tra le due zone fu stabilito nel fiume Ben Hai, che si immette nel Mar Cinese Meridionale poco a nord del diciassettesimo parallelo nord, fino alle sue sorgenti, quindi verso ovest fino al confine laotiano. Le truppe di entrambi gli schieramenti dovevano rimanere fuori dall'area.\nGli accordi di Ginevra riflettevano la situazione politico-militare del tempo. La parte settentrionale del Vietnam, quasi interamente sotto il controllo del Viet Minh, divenne la \"Repubblica Democratica del Vietnam\", sotto la guida del leader comunista Ho Chi Minh. I guerriglieri comunisti si ritirarono dalla parte meridionale, in cui si erano infiltrati, in attesa delle elezioni libere con supervisione internazionale che secondo gli accordi si sarebbero dovute tenere nel luglio del 1956. Ci\u00f2 non successe perch\u00e9 con l'appoggio degli Stati Uniti Ng\u00f4 \u0110\u00ecnh Di\u1ec7m prese il potere.\nGeografia.\nLa zona decorreva dal confine con il Laos a ovest alla foce del fiume Beh Hai a est, seguendone il percorso per un buon tratto. La lunghezza era pi\u00f9 di un centinaio di chilometri e l'ampiezza di . Correva all'incirca a met\u00e0 dell'attuale Vietnam, circa 100 chilometri a nord dell'antica capitale Hu\u1ebf, e veniva spesso denominato \"diciassettesimo parallelo nord\", trovandosi un paio di chilometri a sud di esso per buona parte del suo percorso ed inglobandolo nei pressi della foce del fiume.\nTurismo.\nLa zona demilitarizzata, anche grazie alla vicinanza con Hu\u00e9, \u00e8 diventata un'importante destinazione turistica. Luoghi visitati sono in particolare quelli maggiormente legati alla guerra: la base militare di Khe Sanh, la collina calcarea denominata \"Rockpile\", Doc Mieu e i tunnel sotterranei di V\u1ecbnh M\u1ed1c.\nMalgrado siano passati decenni, la zona contiene ancora molti ordigni inesplosi che costituiscono un buon motivo per non allontanarsi dai sentieri segnalati."}
{"id": "4371472", "revid": "155634", "url": "https://it.wikipedia.org/wiki?curid=4371472", "title": "Campionato africano femminile di pallacanestro 1970", "text": "Il 3\u00ba Campionato africano femminile di pallacanestro FIBA (noto anche come FIBA AfroBasket Women 1970) si \u00e8 svolto in Togo dal 28 marzo al 4 aprile 1970.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra del .\nSquadre partecipanti.\nGruppo A\nGruppo B"}
{"id": "4371474", "revid": "123094571", "url": "https://it.wikipedia.org/wiki?curid=4371474", "title": "Conte di Carrick", "text": "Il Conte di Carrick era a capo del contado di Carrick situato nella Scozia meridionale. Di esso si ha la prima menzione quando Donnchadh, figlio di Gille Brigte di Galloway (morto nel 1185) divenne Mormaer, o Conte, di Carrick come compensazione per la perdita della Signoria di Galloway. Il titolo venne ricreato diverse volte fra i Pari di Scozia.\nUna delle nipoti di Donnchadh, Marjorie, Contessa di Carrick (1253circa-poco prima del 9 novembre 1292), spos\u00f2 Robert Bruce, VI Signore di Annandale, che divenne conte di Carrick \"iure uxoris\" (luglio 1243-poco prima del 4 marzo 1301) e insieme ebbero diversi figli fra cui Robert Bruce, il futuro Roberto I di Scozia. Quando egli sal\u00ec al trono il titolo di Conte di Carrick fu assorbito dalla corona.\nQuando il contado venne ricreato fu specificato che esso non sarebbe stato ereditario, ma che sarebbe tornato alla corona alla morte del suo detentore, in questo modo esso torn\u00f2 entro il seno reale diverse volte, o perch\u00e9 il conte diveniva o re o perch\u00e9 spirava.\nNel 1469 il parlamento scozzese eman\u00f2 un atto secondo il quale il titolo di Conte di Carrick sarebbe andato al primogenito ed erede del re insieme al titolo di Duca di Rothesay. A seguito dell'unione dei regni di Inghilterra e Scozia con la salita al trono di Giacomo I d'Inghilterra, si decise che esso sarebbe andato all'erede al trono di Inghilterra e Scozia. Nel 1707 con l'avvento del Regno di Gran Bretagna il contado and\u00f2 in eredit\u00e0 all'erede del titolo di Re di Gran Bretagna e lo stesso avvenne quando nel 1801 si cre\u00f2 il titolo di re del Regno Unito.\nAttualmente il titolo di Conte di Carrick \u00e8 ad appannaggio di Carlo, principe di Galles, figlio di Elisabetta II e suo erede.\nGiacomo I d'Inghilterra il 22 luglio 1628 cre\u00f2 Conte di Carrick John Stewart, figlio di Robert Stewart, I conte delle Orcadi (1533-4 febbraio 1594), il quale era un figlio illegittimo di Giacomo V di Scozia, nonno di Giacomo I. Nel 1632 gli venne data la propriet\u00e0 dell'isola di Eday dove egli costru\u00ec una magione qualche tempo dopo. Quando John Stewart mor\u00ec senza eredi nel 1652 il titolo si estinse.\nCasa degli Stewart.\nper i futuri conti vedere il Duca di Rothestay\nConte di Carrick (creato nel 1628).\nalla sua morte nel 1652 il titolo si estingue e torna alla corona"}
{"id": "4371476", "revid": "1603714", "url": "https://it.wikipedia.org/wiki?curid=4371476", "title": "Cattedrale di Tolosa", "text": "La cattedrale di Santo Stefano (in francese: \"Cath\u00e9drale Saint-\u00c9tienne de Toulouse\") \u00e8 il principale luogo di culto cattolico di Tolosa, nel dipartimento dell'Alta Garonna. La chiesa, sede del vescovo di Tolosa, \u00e8 monumento storico di Francia dal 1862.\nIl grande edificio romanico \u00e8 ricostruito in gran parte in stile gotico e rimasto incompiuto. Grandioso \u00e8 il coro gotico, a tre navate e con deambulatorio a cappelle radiali, che mal si raccorda col primitivo piedicroce ancora romanico."}
{"id": "4371488", "revid": "2130303", "url": "https://it.wikipedia.org/wiki?curid=4371488", "title": "Cattedrale di Clermont-Ferrand", "text": "La cattedrale di Nostra Signora dell'Assunzione (in francese: \"Cath\u00e9drale Notre-Dame-de-l'Assomption de Clermont\") \u00e8 il principale luogo di culto cattolico di Clermont-Ferrand, nel dipartimento del Puy-de-D\u00f4me. La chiesa, sede del vescovo di Clermont, \u00e8 monumento storico di Francia dal 1862. \u00c8 soprannominata \"Cattedrale nera\" in quanto \u00e8 costruita interamente in una pietra lavica nota come pietra di Volvic. \u00c8 ricca di numerose vetrate rappresentanti scene di vita dei santi, come san Bonito di Clermont (\"Bonnet de Clermont\") , sant'Agata vergine e martire, sant'Austremonio di Clermont, san Francesco Saverio.\nLe guglie delle torri gemelle furono completate da Viollet-le-Duc e misurano 96,20 metri d'altezza."}
{"id": "4371491", "revid": "767487", "url": "https://it.wikipedia.org/wiki?curid=4371491", "title": "Franco Calone", "text": "Biografia.\nFrancesco Compagnone in arte Franco Calone nasce a Pozzuoli. Legato sentimentalmente alla cantante Silvia Corato e padre di Lino Calone anch'egli cantante. Da una relazione con la cantante Cinzia Oscar ha avuto un altro figlio: Marco Calone, anch'egli cantante. Ha inciso tanti lavori discografici con etichette napoletane come la Zeus Record, Mea Sound e OP Music .\nNel 2010 partecipa nel film \"Un camorrista per bene\" diretto da Enzo Acri con Ciro Petrone, Tony Colombo e Alfredo Li Bassi. Nel 2018 esce il nuovo lavoro discografico intitolato \"Ritorno alle mie emozioni\" prodotto e distribuito dalla Mea Sound."}
{"id": "4371494", "revid": "126257", "url": "https://it.wikipedia.org/wiki?curid=4371494", "title": "MG L-type", "text": ""}
{"id": "4371495", "revid": "1603714", "url": "https://it.wikipedia.org/wiki?curid=4371495", "title": "Cattedrale di Nevers", "text": "La cattedrale dei Santi Quirico e Giulitta (in francese: \"Cath\u00e9drale Saint-Cyr-et-Sainte-Julitte de Nevers\") \u00e8 il principale luogo di culto cattolico di Nevers, nel dipartimento della Ni\u00e8vre. La chiesa, sede del vescovo di Nevers, \u00e8 monumento storico di Francia dal 1862.\nQui furono sepolti alcuni componenti della famiglia dei Gonzaga-Nevers:"}
{"id": "4371498", "revid": "767487", "url": "https://it.wikipedia.org/wiki?curid=4371498", "title": "Vous n'avez encore rien vu", "text": "Vous n'avez encore rien vu \u00e8 un film del 2012 diretto da Alain Resnais."}
{"id": "4371503", "revid": "767487", "url": "https://it.wikipedia.org/wiki?curid=4371503", "title": "Cattedrale di Narbona", "text": "L'ex cattedrale dei Santi Giusto e Pastore (in francese: \"Cath\u00e9drale Saint-Just-et-Saint-Pasteur de Narbonne\") \u00e8 il principale luogo di culto cattolico di Narbona, nel dipartimento dell'Aude. La chiesa \u00e8 stata sede dell'arcivescovo di Narbona ed \u00e8 monumento storico di Francia dal 1840.\nLa cattedrale si trova nel cuore dell'attuale citt\u00e0 di Narbona, ma nel Medioevo era situata nelle mura della citt\u00e0. Questo posizionamento \u00e8 dovuta a una lunga storia del sito come un luogo di culto. Nel 313, subito dopo l'editto di Costantino, una basilica fu eretta nello stesso punto dell'attuale cattedrale.\nStoria e descrizione.\nUna cattedrale carolingia \u00e8 stata eretta nel 890 dall'arcivescovo Teodardo di Narbona (m. 893). Il suo campanile, in gran parte restaurato, \u00e8 visibile dal chiostro. Eppure, nonostante l'aiuto dato da tre papi, questa chiesa cadde in rovina.\nL'idea di costruire una cattedrale gotica \u00e8 stata una decisione politica fatta nel 1268 da papa Clemente IV, l'ex arcivescovo di Narbona. Decise che sarebbe stato un monumento realizzato nel magnifico stile del Regno di Francia. La costruzione della nuova cattedrale avrebbe dovuto iniziare nel 1264, ma in realt\u00e0 non inizia fino al 1272. La prima pietra della cattedrale attuale fu posta dal vescovo Maurin il 13 aprile 1272.\nIl coro fu terminato nel 1332, ma il resto dell'edificio non \u00e8 mai stato completato, a causa degli improvvisi cambiamenti della situazione economica di Narbona, delle sue dimensioni inusuali e della posizione geografica (per completarla bisognava demolire le mura della citt\u00e0) il cantiere fu arrestato nel 1354.\nTuttavia le volte del coro raggiungono la straordinaria altezza di ben 41 metri, che pongono la chiesa al 15\u00ba posto fra le pi\u00f9 alte del mondo.\nLa chiesa conserva una serie di arazzi d'Aubusson e di Gobelins del XVII-XIX secolo, oltre all'altar maggiore disegnato da Jules Hardouin Mansart nel 1694."}
{"id": "4371505", "revid": "287204", "url": "https://it.wikipedia.org/wiki?curid=4371505", "title": "Yalcin Granit", "text": ""}
{"id": "4371506", "revid": "267975", "url": "https://it.wikipedia.org/wiki?curid=4371506", "title": "Vincenzo di Digne", "text": "Biografia.\nNato nel Nord Africa, arriv\u00f2 a Roma insieme a san Marcellino e san Donnino nel 313 per partecipare al sinodo sul donatismo. Dopo aver ricevuto da papa Milziade la missione di andare a Nizza, al concilio ad Arles nel 314, predicarono il Vangelo agli abitanti del versante italiano delle Alpi e a Vercelli, dove si separarono.\nInsieme con san Donnino, decise di andare predicare sulle Alpi, evangelizzando i territori della Provenza. A Digne-les-Bains fondarono una diocesi di cui Vincenzo fu il secondo vescovo dopo Donnino dal 380 al 394.\nCulto.\nIl culto di san Vincenzo \u00e8 locale. Il suo culto \u00e8 stato confermato dalla Chiesa cattolica romana e si celebra il 22 gennaio."}
{"id": "4371508", "revid": "1573940", "url": "https://it.wikipedia.org/wiki?curid=4371508", "title": "Anthelephila cyanea", "text": "Anthelephila cyanea \u00e8 un coleottero della famiglia Anthicidae.\nDescrizione.\n\u00c8 un coleottero lungo 3-4 mm, con testa e pronoto di colore uniformemente nero ed elitre nere con riflessi metallici bluastri.\nBiologia.\nSi nutre di detriti organici, piccoli invertebrati, e funghi.\nDistribuzione e habitat.\nDescritta originariamente come specie endemica dell'Australia \u00e8 stata successivamente riscontrata anche in Sudafrica. In base alle differenze morfologiche rispetto alle congeneri australiane \u00e8 stato ipotizzato che la specie abbia origini africane e che la sua presenza nel territorio australiano sia dovuta ad introduzione da parte dell'uomo."}
{"id": "4371513", "revid": "287204", "url": "https://it.wikipedia.org/wiki?curid=4371513", "title": "Walenty Klyszejko", "text": ""}
{"id": "4371519", "revid": "339392", "url": "https://it.wikipedia.org/wiki?curid=4371519", "title": "Meitantei Conan - 11 ninme no sutoraik\u0101", "text": ""}
{"id": "4371520", "revid": "110157", "url": "https://it.wikipedia.org/wiki?curid=4371520", "title": "PSA International", "text": "La \"PSA International Pte Ltd\", ex \"Port of Singapore Authority\", \u00e8 uno dei maggiori operatori portuali del mondo con sede a Singapore.\nStoria.\nNel 1863 Tan Kim Ching, il mercante pi\u00f9 importante di Singapore dell'epoca, fond\u00f2 con 120.000 dollari la \"Tanjong Pagar Dock Company\" (quella che sarebbe diventata la \"Port of Singapore Authority\"), acquist\u00f2 due navi a vapore, la \"Siam\" e la \"Singapore\", e lanci\u00f2 la \"Tanjong Pagar Dock Co.\"\nLa \"Port of Singapore Authority\" \u00e8 stata fondata il 1\u00ba aprile 1964 per rilevare le funzioni, le attivit\u00e0 e le responsabilit\u00e0 della \"Singapore Harbour Board\". Il 25 agosto 1997 fu approvato un disegno di legge per la privatizzazione del \"Port of Singapore Authority\", mentre la \"PSA Corporation Ltd\" (in cinese: \u65b0\u52a0\u5761\u6e2f\u52a1\u96c6\u56e2\u6709\u9650\u516c\u53f8) fu privatizzata il 1\u00ba ottobre 1997.\nLa PSA \u00e8 stata ristrutturata nel dicembre del 2003 assumendo il nome di \"PSA International Pte Ltd\" (in cinese: PSA\u56fd\u9645\u6e2f\u52a1\u96c6\u56e2\u6709\u9650\u516c\u53f8) e diventando la pi\u00f9 importante holding delle societ\u00e0 Grupp PSA.\nEspansione globale.\nA partire dal 2011, accanto alle attivit\u00e0 di punta della \"PSA Singapore Terminals\" e della \"PSA Antwerp\", PSA partecipa in 29 progetti portuali in 17 paesi fra Asia, Europa e le Americhe.\nPSA Marine.\nLa \"PSA Marine Pte Ltd\", una societ\u00e0 sussidiaria interamente controllata dalla \"PSA International\", fornisce servizi marittimi e di trasporto in genere. Questi servizio comprendono il pilotaggio, servizio di rimorchiatore per porti e terminal, trasporto oceanico, navi di supporto per le piattaforme petrolifere e di estrazione del gas, carichi pesanti, servizi di recupero del sversamento di petrolio e relativa bonifica."}
{"id": "4371522", "revid": "1543377", "url": "https://it.wikipedia.org/wiki?curid=4371522", "title": "Noviodunum (base navale romana)", "text": "Noviodunum fu un porto fluviale sul limes danubiano, che sorgeva nei pressi del delta del Danubio.\nStoria.\nLa posizione geografica della localit\u00e0 ha offerto ai romani la possibilit\u00e0 di supervisione e controllo della frontiera dell'intero limes romano a nord del Danubio. L'importanza strategica \u00e8 stata determinante nella funzione economica e amministrativa intorno alla quale si svilupp\u00f2 il campo militare e navale dei legionari.\nNoviodunum infatti pass\u00f2 sotto il controllo romano con l'annessione della Tracia nel 46 AD, venendo, poi, annessa alla provincia di Mesia.\nDivenne importante porto della \"Classis Moesica\" e centro militare della regione a partire da Domiziano-Traiano, in seguito alla conquista della Dacia. Qui furono distaccate alcune \"vexillationes\" della legio V Macedonica, almeno fino al regno di Marco Aurelio. Seguirono \"vexillationes\" della legio I Italica, e a partire da Diocleziano della legio I Iovia.\nFu probabilmente distrutta nel corso della seconda met\u00e0 del III secolo durante le pesanti invasioni del periodo, da parte di Goti e Eruli. Fu ricostruita sotto il regno dell'imperatore Costantino il Grande (\"post\" 324), durante le campagne militari e posta sotto il comando del \"Dux Scythiae\". Nel 369, sulla sponda opposta del Danubio fu combattuta una grande battaglia tra l'imperatore Valente e Atanarico ed i suoi Tervingi.\nTra il 434 ed il 441 AD, la citt\u00e0 con la sua base navale fu occupata dagli Unni, per poi tornare sotto il dominio romano e successivamente fare parte dell'Impero bizantino.\nAttualmente vicino alle sue rovine si trova la romena cittadina di Isaccea. L'area \u00e8 stata soggetta a scavi recenti, che ne hanno evidenziato l'importanza."}
{"id": "4371523", "revid": "1543377", "url": "https://it.wikipedia.org/wiki?curid=4371523", "title": "Jane Shore", "text": "Biografia.\nEra la figlia di un ricco mercante di nome John Lambert e di sua moglie Amy, che era la figlia di un droghiere benestante di nome Robert Marshall. Originariamente \u00e8 stata battezzata \"Elizabeth\", ma ha preso il nome di \"Jane\" in seguito per motivi sconosciuti.\nTrascorreva molto tempo nel negozio di suo padre e questo fin dalla giovane et\u00e0 l'ha portata a contatto con donne di alto rango e fu in grado di osservare il loro comportamento. Era molto intelligente, di conseguenza ha ricevuto una formazione che non \u00e8 di solito associata a una persona della sua classe.\nEra nota in tutta Londra per la sua bellezza, guadagnandosi il titolo di \"The Rose of London\". Ha attirato molti pretendenti, tra i quali William Hastings, I barone Hastings, amico e confidente di Edoardo IV. \u00c8 probabile che Hastings si innamor\u00f2 di lei prima del matrimonio. Il suo affetto per lei \u00e8 evidente nel corso della vita con la sua protezione continua nei suoi confronti. La sua bellezza non era l'unica caratteristica che la rendeva attraente per gli uomini; fu infatti anche ammirata per la sua piacevole, cordiale personalit\u00e0 e il suo spirito.\nSpos\u00f2 William Shore (?-1494), un mercante e visitatore comune alla casa Lambert pi\u00f9 vecchio di lei di 14 o 15 anni. Anche se bello e ben dotato, non riusc\u00ec mai a conquistare i suoi sentimenti. Il loro matrimonio \u00e8 stato annullato nel marzo 1476 dopo aver chiesto l'annullamento sulla base dell'impotenza del marito, fatto che le impedivano di adempiere al suo desiderio di avere dei figli. Papa Sisto IV commission\u00f2 tre vescovi di pronunciarsi sul ricorso, che concessero l'annullamento.\nAmante reale.\nIl 4 dicembre 1476, \u00e8 stato lo stesso anno in cui inizi\u00f2 la sua relazione con Edoardo IV, dopo il suo ritorno dalla Francia. Edoardo non la scart\u00f2 come fatto in passato con molte altre amanti, e si dedic\u00f2 completamente a lei. Secondo i documenti ufficiali, non fu coperta di regali, a differenza di molti amanti precedenti di Edoardo. La loro relazione dur\u00f2 fino alla morte di Edoardo, nel 1483.\nPrigionia, il secondo matrimonio e gli ultimi anni.\nJane Shore ebbe altri due amanti: il figliastro maggiore di Edoardo IV, Thomas Grey, I marchese di Dorset e William Hastings, I barone Hastings. Shore venne accusata di portare messaggi tra Hastings e la vedova di Edoardo IV, Elisabetta Woodville. A causa del suo ruolo in questa alleanza, Jane Shore venne accusata di cospirazione contro il governo del Protettore, insieme a Hastings e a Woodville.\nDopo la pubblica penitenza, Shore mosse residenza nella prigione di Ludgate. Durante il suo soggiorno a Ludgate, affascin\u00f2 il procuratore generale, Thomas Lynom. I due si sposarono ed ebbero una figlia. Si ritiene che Jane Shore visse il resto della sua vita in una comoda rispettabilit\u00e0 borghese. Lynom, una volta persa la sua posizione di procuratore del re quando Enrico VII sconfisse Riccardo III nella battaglia di Bosworth nel mese di agosto 1485, sedette alle commissioni nelle Marche gallesi e divenne controllore impiegato da Arthur, principe di Galles, al Castello di Ludlow."}
{"id": "4371524", "revid": "767487", "url": "https://it.wikipedia.org/wiki?curid=4371524", "title": "His Private Secretary", "text": "His Private Secretary \u00e8 un film del 1933 diretto da Phil Whitman.\n\u00c8 una commedia romantica statunitense con Evalyn Knapp, John Wayne e Reginald Barlow.\nProduzione.\nIl film, diretto da Phil Whitman su una sceneggiatura di Jack Natteford e Sam Katzman con il soggetto di Lewis D. Collins, fu prodotto da D.J. Mountan e Al Alt (supervisione alla produzione) per la Colam Pictures e la Screencraft Productions e la Showmen's Pictures e girato a New York.\nDistribuzione.\nIl film fu distribuito negli Stati Uniti dal 10 giugno 1933 al cinema dalla Marcy Pictures Corporation."}
{"id": "4371533", "revid": "21880", "url": "https://it.wikipedia.org/wiki?curid=4371533", "title": "Eciton burchelli", "text": ""}
{"id": "4371535", "revid": "74173", "url": "https://it.wikipedia.org/wiki?curid=4371535", "title": "Revue de Paris", "text": "La Revue de Paris \u00e8 stata una rivista letteraria francese fondata da Louis-D\u00e9sir\u00e9 V\u00e9ron nel 1829 e pubblicata in diverse serie, con alcune interruzioni, fino al 1970.\nStoria.\nLa rivista nacque in parte con lo scopo di far conoscere nuovi autori. Fu dall'inizio concorrente della \"Revue des Deux Mondes\", fondata da Fran\u00e7ois Buloz nell'agosto dello stesso 1829. Diretta da Charles Rabou, vi collaborarono fin dall'inizio numerosi letterati (Stendhal vi pubblic\u00f2 \"Vanina Vanini\" nel dicembre del 1829, Balzac vi pubblic\u00f2 \"Sarrasine\" nel 1830, eccetera), pubblicava spesso resoconti letterari di viaggio (\"Promenades\") e fu la prima rivista a pubblicare romanzi a puntate. Acquistata nel 1834 da Fran\u00e7ois Buloz, la rivista diminu\u00ec le sue vendite e nel 1845 interruppe le pubblicazioni. Queste tuttavia ripresero nel 1846 ad opera di Th\u00e9ophile Gautier, Ars\u00e8ne Houssaye, Louis Marie de Lahaye Cormenin e Maxime Du Camp, i quali accolsero gli scrittori respinti dalla \"Revue des Deux Mondes\", tra cui Gustave Flaubert il quale diede alla rivista \"Madame Bovary\" anche per le garanzie che gli aveva dato Maxime Du Camp, all'epoca fra i proprietari della \"Revue de Paris\". Tuttavia la \"Revue de Paris\", nel timore non infondato di problemi giudiziari, censur\u00f2 alcuni passi del romanzo di Flaubert, il quale ritir\u00f2 il consenso alla pubblicazione. Infine, nel 1858 la \"Revue de Paris\" fu soppressa dal governo francese.\nSi osservi che durante il periodo 1829-1854 apparvero numerosi numeri de \"La Revue de Paris\" contraffatti, stampati generalmente in Belgio, e contenenti spesso variazioni rispetto alla corrispondente rivista pubblicata a Parigi. Il fenomeno della pirateria letteraria interess\u00f2 anche altre riviste (\"La Revue des Deux Mondes\", la \"Revue nouvelle\", eccetera).\nLa rivista apparve nuovamente nel 1864. Nel biennio 1864-1865 fu pubblicata con il titolo \"La Nouvelle Revue de Paris\", prima di essere assorbita da \"La Revue fran\u00e7aise\". Nel 1894 rinacque nuovamente col titolo \"Revue de Paris\", sempre con lo scopo di fare concorrenza alla \"Revue des Deux Mondes\", ad opera di Edmond de Fels (1858-1951), il quale costitu\u00ec una societ\u00e0 a responsabilit\u00e0 limitata che trasmise in seguito al figlio Andrea e sua figlia Edm\u00e9e che pi\u00f9 tardi divenne duchessa de La Rochefoucauld. Questa serie termin\u00f2 nel 1940, con l'occupazione tedesca. La rivista riprese con la fine della seconda guerra mondiale nel maggio 1945, per scomparire definitivamente nel 1970."}
{"id": "4371538", "revid": "599013", "url": "https://it.wikipedia.org/wiki?curid=4371538", "title": "Brent Jones", "text": "Carriera professionistica.\nJones fu scelto nel quinto giro del draft 1986 dai Pittsburgh Steelers. Cinque giorni dopo essere stato selezionato sub\u00ec un incidente d'auto che lo infortun\u00f2 al collo. Gli Steelers lo tennero nel loro roster per il primo mese di stagione regolare, non rinnovandogli il contratto la stagione successiva e permettendogli di firmare coi 49ers per giocare come riserva. Jones divenne titolare nella stagione 1989, dopo il ritiro di John Frank. Con Niners Jones vinse tre titoli, nel 1989, 1990 e 1994. Fu convocato per quattro Pro Bowl e inserito tre volte nella formazione ideale della stagione All-Pro. Si ritir\u00f2 dopo la stagione 1997."}
{"id": "4371539", "revid": "633110", "url": "https://it.wikipedia.org/wiki?curid=4371539", "title": "Maroszek wz. 35", "text": "Il Maroszek wz. 35, designato in patria Karabin przeciwpancerny wz\u00f3r 35 (\"carabina anticarro modello 1935\" in polacco) anche abbreviato in kb ppanc wz. 35, era un fucile anticarro polacco impiegato durante la seconda guerra mondiale.\nStoria.\nIl fucile venne sviluppato nella prima met\u00e0 degli anni trenta dall'ingegnere polacco J\u00f3zef Maroszek. Dopo iniziali problemi di rapida usura della canna, il fucile inizi\u00f2 la sperimentazione con l'esercito polacco nell'ottobre del 1935. Dopo alcune modifiche, nel 1939 il ministero della guerra ordin\u00f2 7610 fucili, dei quali almeno 6500 consegnati entro il settembre dello stesso anno. L'arma era coperta dalla massima segretezza, tanto da essere conservata, insieme a tre canne di ricambio e tre caricatori in casse sigillate da aprire solo su ordine del ministro della guerra. Ebbe diversi nomi in codice, tra i quali kb Urugwaj (anche abbreviato in kb Ur), dal nome dell'ipotetico paese di destinazione.\nL'arma fu estesamente impiegata dalle unit\u00e0 polacche contro l'invasore tedesco e quello sovietico nel 1939. Dopo la rapida fine delle ostilit\u00e0, molti esemplari nuovi, conservati nelle armerie, caddero nelle mani della Wehrmacht, che li utilizz\u00f2 ribattezzandoli Panzerb\u00fcchse 35 (polnisch), abbreviato in PzB 35(p), affiancandoli ai pi\u00f9 semplici Panzerb\u00fcchse 39 monocolpo di produzione tedesca. Di questi \"PzB 35(p)\" di preda bellica, 800 pezzi furono ceduti al Regio Esercito italiano, che li immise in servizio a fianco dei Solothurn S-18/1000 con la denominazione Fucile controcarro Mod. 35(P). Per i sovietici fu invece di ispirazione per la progettazione del loro PTRD-41, in particolare per quanto riguarda il blocco di chiusura.\nImpiego tattico.\nIl fucile \u00e8 stato la principale arma anticarro del plotone di fanteria polacco. Ogni compagnia di fanteria e squadrone di cavalleria doveva essere equipaggiato con tre fucili, ognuno gestito da una squadra di due soldati. Poich\u00e9 l'esistenza dell'arma era un'informazione classificata, le squadre vennero addestrate in strutture militari segrete poco prima della guerra, a partire dal luglio 1939, e dietro giuramento di segretezza.\nL'arma era trasportata a spalla dal caposquadra, mentre il secondo membro forniva supporto e copertura durante le operazioni di ricarica. Generalmente l'arma era impiegata da terra, con il tiratore in posizione prona e con l'arma poggiata al bipiede. Anche se la portata effettiva era di 300 metri, l'arma si dimostr\u00f2 efficace contro tutti i carri armati tedeschi del periodo (Panzer I, II e III, Panzer 35(t) e Panzer 38(t)) a 100 metri e contro i mezzi blindati fino a 400 metri. La capacit\u00e0 di penetrazione su corazzatura inclinata a 30\u00b0 era di 15\u00a0mm a 300 metri e di 33\u00a0mm a 100 m (40\u00a0mm sul manuale italiano). Dopo il 1940, con lo sviluppo di corazzature sempre pi\u00f9 pesanti, l'arma divenne totalmente inutile.\nTecnica.\nL'arma, basata sul Mauser Karabiner 98k, si presenta come un tipico fucile dell'epoca, con cassa in legno ma con canna particolarmente lunga. L'azione, a ripetizione manuale con otturatore girevole-scorrevole, \u00e8 modificata per sopportare le alte pressioni di sparo. La canna, subito davanti al fusto, presenta un bipiede d'appoggio pieghevole, in metallo. L'alimentazione avviene tramite caricatore amovibile da 4 colpi. La canna, che inizialmente non durava pi\u00f9 di 20 colpi, fu migliorata fino a raggiungere una vita utile di 300 colpi e poteva essere rapidamente sostituita con una delle canne di ricambio usando un'apposita chiave. La volata presentava un voluminoso freno di bocca, capace di assorbire il 65% dell'energia di rinculo, rendendo l'arma gestibile quasi come un normale moschetto (a differenza della maggior parte dei fucili anticarro dell'epoca).\nL'arma era camerata per una munizione sviluppata contestualmente, la 7,92 mm DS (o 8 \u00d7 107\u00a0mm DS), basata sulla 7,92 \u00d7 57 mm Mauser impiegata sia sul Mauser Gewehr 98 che sul suo derivato polacco Kbk wz.29. Le modifiche consistevano in un allungamento della cartuccia a 131,2 millimetri e la sostituzione del rame del bossolo con l'ottone (67% rame/23% zinco), per un peso complessivo di 64,25 grammi. Diversamente dagli altri proiettili perforanti, la pallottola \"DS\" non era in tungsteno o altro metallo duro, ma aveva un nucleo in piombo (come le pallottole ordinarie) ma incamiciata in acciaio. L'effetto non era quindi la penetrazione della corazza da parte del nucleo in metallo duro ma era dato dall'appiattimento della pallottola sulla piastra corazzata e dal conseguente trasferimento di energia cinetica. Questo provocava una bugna di 20\u00a0mm circa di diametro (maggiore quindi del calibro) che staccava frammenti e schegge sul lato interno della corazza, i quali danneggiavano le apparecchiature o mettevano fuori combattimento l'equipaggio. La chiave del successo di questa tecnica, la stessa alla base del moderno HESH, era data alla velocit\u00e0 molto elevata del proiettile."}
{"id": "4371568", "revid": "486946", "url": "https://it.wikipedia.org/wiki?curid=4371568", "title": "Presargonico", "text": ""}
{"id": "4371570", "revid": "110157", "url": "https://it.wikipedia.org/wiki?curid=4371570", "title": "General Logistics Systems", "text": "La General Logistics Systems, abbreviata in \"GLS\", \u00e8 una compagnia di trasporti che offre trasporto internazionale di merci e contratti logistici.\nLa societ\u00e0 \u00e8 stata fondata nel 1999 e fa parte del gruppo Royal Mail, la societ\u00e0 britannica delle poste.\nStoria.\nL'azienda nacque nel mese di ottobre del 1999 dopo l'acquisizione di un'azienda tedesca del settore gi\u00e0 operante sul mercato, seguita dall'acquisizione di un'azienda ungherese e da una irlandese. L'anno seguente le acquisizioni continuarono in molte parti d'Europa, tra cui in Danimarca, Francia, Slovenia e Italia dove vennero fatti investimenti in aziende gi\u00e0 presenti nei rispettivi territori.\nNel 2002 venne lanciato in tutta Europa il marchio \"GLS\" e negli anni successivi vengono completate le acquisizioni di alcune aziende in cui inizialmente vi era solo una partecipazione.\nNel 2011/2012 l'azienda ha dichiarato un fatturato globale di 1.810 milioni di Euro con 13.400 dipendenti.\nIn Italia.\nIn Italia GLS si \u00e8 introdotta nel 2001 acquisendo una partecipazione in \"Direzione Gruppo Executive\", societ\u00e0 a sua volta sorta nel 1993 per coordinare una serie di corrieri espressi operanti in franchising. Negli anni successivi alcuni dei depositi in franchising sono stati rilevati a livello centrale.\nNel 2011/2012 l'azienda italiana ha dichiarato un totale di 132 sedi, 10 centri di smistamento e oltre 3.200 mezzi di trasporto, mentre l'associazione di categoria italiana Confetra la inserisce al 27\u00ba posto tra i trasportatori italiani, con un fatturato di poco superiore ai 190 milioni di Euro, 564 dipendenti ed un utile ante imposte di 10,772 milioni di Euro."}
{"id": "4371571", "revid": "597500", "url": "https://it.wikipedia.org/wiki?curid=4371571", "title": "Villa Gabbianelli", "text": "Villa Gabbianelli, gi\u00e0 Barbaro, Negri, Zampieri, Dall'Aglio, Sardi, Pattaro, Padovan \u00e8 una villa veneta sita a Lughignano di Casale sul Sile, in provincia di Treviso.\nRappresenta uno dei pochissimi esempi di villa quattrocentesca ancora ben conservati, nonch\u00e9 una delle pi\u00f9 antiche testimonianze del genere lungo il fiume Sile.\nStoria.\nSecondo una tradizione, la villa fu realizzata attorno al 1490 dalla celebre Caterina Cornaro come dono di nozze per la sua damigella Fiammetta, andata in sposa a Floriano dei Floriani di Montagnana. Si possono in effetti notare delle vicinanze con il coevo barco della Regina Cornaro di Altivole.\nTuttavia, il primo proprietario attestato, nel 1648, \u00e8 Pietro Alvise Barbaro. La pi\u00f9 antica raffigurazione nota \u00e8 invece del Settecento e mostra la casa padronale affiancata sul lato ovest da una barchessa.\nNel periodo fra le due guerre mondiali l'edificio cadde in un grave stato di abbandono. Nel 1935 l'allora proprietario Andrea Pattaro, noto fotografo trevigiano, lo vendette ai Padovan, una famiglia contadina del luogo che lo destin\u00f2 a deposito agricolo. Nel 1967, grazie all'interessamento di Giuseppe Mazzotti, la villa fu ceduta all'ingegnere milanese Enrico Gabbianelli prima che i Padovan procedessero a demolirla.\nEdificio.\nLa costruzione, che dal punto di vista volumetrico costituisce un cubo, si caratterizza per uno stile di transizione tra il gotico e il rinascimentale. Pur trovandosi in campagna, essa riprende lo schema tipico del palazzo veneziano, con portico al piano terra (un riferimento ai fondaci) e mezzanino tra i primi due livelli.\nLa caratteristica fondamentale del fronte principale (quello rivolto a nordovest, verso il fiume) \u00e8 la sua completa asimmetria: i cinque archi del portico al piano terra sono spostati verso destra; al piano superiore la distanza fra le aperture \u00e8 diseguale, mentre l'asse verticale (che non \u00e8 nel mezzo) coincide con la colonna centrale della quadrifora al primo piano e con il vuoto dell'arcata centrale al piano terra. Non esiste, evidentemente, un ordine verticale e, quindi, l'architettura della villa va letta orizzontalmente, con i tre livelli indipendenti l'uno dall'altro.\nDunque, gli elementi principali della facciata principale sono il portico del piano terra e la quadrifora sovrastante. Il portico \u00e8 costituito, come gi\u00e0 accennato, da cinque archi a tutto sesto sostenute da quattro colonne in marmo rosso con capitelli finemente lavorati e, alle estremit\u00e0, da due semicolonne addossate ad ampie spalle murarie che si estendono sino agli spigoli dell'edificio. L'interno \u00e8 coperto da un solaio monordito in travi di legno, sotto il quale, su tutti e quattro i lati, si sviluppa un affresco: una fascia prevalentemente rossa sulla quale sono raffigurate sirene che reggono crani di bue. Sulla parete di fondo si apre il portale d'accesso agli interni, centinato con cornice in pietra. Dal portico si scende, attraverso alcuni gradini, nel giardino il quale degrada leggermente verso il Sile. \nLa quadrifora \u00e8 invece formata da quattro strette aperture centinate che danno su un poggiolo in pietra a colonnine poggiante su cinque mensole elaborate; \u00e8 affiancata sia a destra che a sinistra da una coppia di finestre uguali, ciascuna intervallata da uno stemma lapideo.\nIl fronte retrostante (verso sudest) non presenta il portico, ma un grande portale ad arco a tutto sesto. Viene invece riproposta la quadrifora, in questo caso sovrastata da uno stemma in pietra. Caratteristica che lo accomuna alla facciata laterale di nordest \u00e8 la presenza di alcune piccole finestre per l'illuminazione il mezzanino. Evidente \u00e8 la posizione dei caminetti, indicati da canne fumarie sporgenti sulle due facciate laterali.\nSu tre facciate sono presenti delle tracce di affresco, restaurate alla met\u00e0 degli anni 1960 da Clauco Benito Tiozzo.\nL'esterno \u00e8 concluso da una cornice dentellata su cui si imposta il tetto a quattro falde.\nPer quanto riguarda l'organizzazione degli interni, l'edificio, a pianta rettangolare, riprende la struttura dei palazzi veneziani con salone passante affiancato da stanze laterali. Il salone \u00e8 a \"T\" per la presenza dell'ingresso secondario, posto di fronte a una scala a doppia rampa per l'accesso ai piani superiori; un fregio dipinto posto al di sotto del soffitto a travi contribuisce a riunire i tre bracci creando un unico ambiente, una sorta di anticipazione della crociera presente in alcune ville del tardo Rinascimento.\nAnche l'interno, quindi, si caratterizza per la presenza di decorazioni pittoriche, sia parietali (recuperate rimuovendo la calce che le ricopriva) sia sulle travature dei soffitti."}
{"id": "4371585", "revid": "887364", "url": "https://it.wikipedia.org/wiki?curid=4371585", "title": "Elenco dei comuni della Venezia Giulia italiana", "text": ""}
{"id": "4371598", "revid": "124197080", "url": "https://it.wikipedia.org/wiki?curid=4371598", "title": "Cultura dell'Europa", "text": "La cultura dell'Europa potrebbe essere meglio descritta come una serie di molteplici culture, spesso in competizione: regioni geografiche opposte l'un l'altro, con l'ortodossia in contrapposizione al cattolicesimo e al protestantesimo, a sua volta in contrapposizione rispetto al giudaismo e infine al contrario di laicit\u00e0 in contrasto con l'islam.\nStoria.\nMolti hanno affermato di individuare le linee di faglie culturali in tutto il continente, ma ci sono molte innovazioni culturali e movimenti, spesso in contrasto tra loro, come ad esempio proselitismo cristiano o umanesimo. Cos\u00ec la questione della \"cultura comune\" o \"valori comuni\" \u00e8 molto pi\u00f9 complessa di quanto sembra essere. Dopo le culture pagane di aborigeni in Europa le fondamenta delle moderne culture europee sono state poste dai greci e dai romani, stabilizzate dal cristianesimo. Sintesi rinnovate e modernizzate verso il XIV secolo dal Rinascimento e dal protestantesimo; e globalizzato dai successivi imperi europei tra il XVI e il XX secolo. La cultura europea fu trasformata in un fenomeno molto complesso di una pi\u00f9 ampia gamma di filosofia, l'umanesimo giudaico-cristiana e laica, modi razionali di vita e di pensiero logico sviluppata attraverso una lunga et\u00e0 di cambiamento e di formazione con gli esperimenti di Illuminismo, naturalismo, romanticismo, la scienza, la democrazia, il fascismo, il comunismo e il socialismo.\nEspansione.\nIn conclusione, a causa della sua connessione globale, la cultura europea \u00e8 cresciuta con un'urgenza di adottare, adattare e in definitiva influenzare altre tendenze della cultura. \u00c8 quindi un dato di fatto che, a partire dalla met\u00e0 del XIX secolo con l'espansione dell'istruzione europea e la diffusione del cristianesimo, la cultura europea e il modo di vita si \u00e8 in gran parte trasformata in \"cultura globale\", se cos\u00ec si pu\u00f2 chiamare."}
{"id": "4371601", "revid": "767487", "url": "https://it.wikipedia.org/wiki?curid=4371601", "title": "The Man from Monterey", "text": "The Man from Monterey \u00e8 un film del 1933 diretto da Mack V. Wright.\n\u00c8 un film western statunitense con John Wayne, Luis Alberni e Ruth Hall. \u00c8 un remake di \"The Canyon of Adventure\" del 1928.\nProduzione.\nIl film, diretto da Mack V. Wright su una sceneggiatura di Leslie Mason, fu prodotto da Leon Schlesinger per la Warner Bros. Pictures.\nDistribuzione.\nIl film fu distribuito negli Stati Uniti dal 15 luglio 1933 al cinema dalla Warner Bros. Pictures (con il nome Vitagraph Pictures Inc.).\nAlcune delle uscite internazionali sono state:\nPromozione.\nLe tagline sono:"}
{"id": "4371603", "revid": "599013", "url": "https://it.wikipedia.org/wiki?curid=4371603", "title": "John Taylor (giocatore di football americano)", "text": "Carriera professionistica.\nTaylor fu scelto dai San Francisco 49ers nel terzo giro del draft 1986 dai San Francisco 49ers. Tale selezione fu classificata da ESPN come il 25\u00ba pi\u00f9 grande \"furto\" della storia dei Draft NFL. Taylor gioc\u00f2 coi 49ers dal 1987 al 1995 fungendo da ottima spalla al compagno di reparto, l'Hall of Famer Jerry Rice in quegli anni. John guid\u00f2 la National Football League in yard ritornate da punt (556) nel 1988 ma viene ricordato soprattutto per il touchdown vincente da 10 yard ricevuto da Joe Montana nei secondi finali del Super Bowl XXIII nel 1989. Inoltre stabil\u00ec i record del Super Bowl per il pi\u00f9 lungo ritorno su punt (45 yard), yard totali guadagnate su ritorni di punt (56) e pi\u00f9 alta media sui ritorni da punt (18,7 yard a ritorno).\nDopo la marcatura vincente nel Super Bowl, Taylor si impose come uno dei migliori ricevitori della NFL. Pur non essendo il ricevitore principale della sua squadra, Taylor termin\u00f2 il 1989 con 60 ricezioni per 1.077 yard e 10 touchdown (al quarto posto per TD su ricezione quell'anno). In un Monday Night Football contro i Los Angeles Rams, Taylor segn\u00f2 2 touchdown su entrambe ricezioni da oltre 90 yard (92e 96), la prima volta nella storia della NFL. Inoltre stabil\u00ec il record NFL per yard ricevute in due gare consecutive, 448, un primato che resistette fino al 2006 quando fu superato da Chad Johnson dei Cincinnati Bengals con 450. Super\u00f2 ancora le mille yard ricevute nel 1991 con 1.011 yards e 9 touchdown (settimo nella NFL). Nelle sue nove stagioni da professionista, Taylor vinse tre Super Bowl coi 49ers, nel 1988, 1989 e 1994."}
{"id": "4371606", "revid": "100820701", "url": "https://it.wikipedia.org/wiki?curid=4371606", "title": "Dorotea (Sebastiano del Piombo)", "text": "La Dorotea \u00e8 un dipinto a olio su tavola (78x61 cm) di Sebastiano del Piombo, databile al 1512 circa e conservato nella Gem\u00e4ldegalerie di Berlino.\nStoria.\nNoto anche come \"Ritratto di giovane romana con cesto di frutta\", il quadro \u00e8 intitolato \"Dorotea\" per via del cesto che richiama gli attributi di Santa Dorotea, costituiti per l'appunto da un cesto di mele e rose secondo quanto narra la Leggenda Aurea. \n&lt;br&gt;Il quadro appartiene al periodo romano del pittore che \u00e8 chiamato nella citt\u00e0 papale nell'Agosto del 1511 per partecipare ai lavori di decorazione della Villa della Farnesina di Agostino Chigi. \n&lt;br&gt;A lungo considerata opera raffaellesca, l'attribuzione al pittore veneziano risale al 16 luglio 1835 ad opera dello storico dell'arte Gustav Friedrich Waagen, primo conservatore della Gem\u00e4ldegalerie.\nDescrizione e stile.\nLa giovane, ritratta a mezzobusto, \u00e8 posta di profilo con il volto girato a sinistra rivolto allo spettatore. La mano destra sorregge, con una delicata presa dell'indice e del medio il lembo sinistro di una mantella (o stola coprispalla) di tessuto rosso bordata di pelliccia di lince. La ragazza veste una camicia di color rosa o forse viola, orlata d'oro e con alcune perle e pietre incastonate d'oro che decorano l'omero disposti in doppia fascia nel mezzo della manica. La mano sinistra mantiene un cesto di frutta e fiori, tra cui possono distinguersi delle mele cotogne e delle rose . La folta capigliatura sembra raccolta da una treccia trattenuta da un copricapo di tessuto bianco con lacci, ma sul ciglio sinistro della fronte alcuni capelli si liberano dall'ordito della capigliatura accentuando la naturalezza del ritratto. \n&lt;br&gt;Lo sfondo scuro della parete sostituisce un preesistente cespuglio di alloro identificato dal restauro del 1972 e dall'analisi radiografica del 2008, e si apre sul lato sinistro con una finestra che d\u00e0 su di un paesaggio di campagna, da cui emerge una fattoria addossata a dei ruderi ed un picco montuoso all'orizzonte, il tutto immerso in una luce vespertina che si riflette sul volto della ragazza a partire dalla linea degli occhi, mentre dalla fronte in su, nonch\u00e9 su tutto il lato sinistro dalla spalla in gi\u00f9, una luce chiara d\u00e0 splendore alla figura in primo piano. \n&lt;br&gt;Il gioco delle luci \u00e8 complicato dal cielo increspato di cirri nuvolosi che distribuisce la luce del tramonto in maniera diseguale sul paesaggio e sulla ragazza ritratta. Una nube pi\u00f9 opaca pare oscurare la fattoria lasciando solo met\u00e0 di un torrione sotto una luce bianca che richiama la lucentezza che pervade la figura femminile. La foggia delle dita della mano destra sembra disegnare una V alternativamente interpretata come cifra per \"voluptas\" oppure \"virtus\" , ad indicare rispettivamente un'amante, ovvero una sposa, eventualmente chiamata Dorotea. \n&lt;br&gt;L'identit\u00e0 della modella rimane ignota. Ma \u00e8 stato proposto il nome di Francesca Ordeaschi, moglie di Agostino Chigi. Dal punto di vista stilistico, si potrebbe associare la posa della giovane donna ad una variante sul tema dello \"sguardo sopra la spalla\" introdotto da Leonardo colla figura dell'angelo nella Vergine delle Rocce del Louvre e riproposto in forma attenuata nella Belle Ferronni\u00e8re.\n&lt;br&gt;La \"Dorotea\" \u00e8 anche un esempio del modello pittorico del \"quadro come finestra\" diffusosi insieme all'uso della prospettiva lineare e che percorre la storia della pittura dal De Pictura di Leon Battista Alberti fino ai giorni nostri.\nRetaggio.\nLa critica \u00e8 pressoch\u00e9 unanime nel collegare questo ritratto romano di Sebastiano del Piombo alla Velata di Raffaello, di cui sarebbe l'archetipo in virt\u00f9 di due elementi compositivi particolari: la posa della mano destra in prossimit\u00e0 del seno ed il movimento dei capelli ribelli sul lato sinistro. Questi medesimi elementi si possono ritrovare, in diversa disposizione, anche nella Flora (Tiziano)."}
{"id": "4371613", "revid": "1132780", "url": "https://it.wikipedia.org/wiki?curid=4371613", "title": "Tulsi Gabbard", "text": "Biografia.\nNata nelle Samoa Americane, la Gabbard \u00e8 figlia del politico conservatore Mike Gabbard. Dopo essersi trasferita da piccola nelle Hawaii, Tulsi crebbe in un ambiente multiculturale: suo padre era un samoano cattolico, mentre la madre una europea-americana di religione induista. Il nome di Tulsi deriva proprio dall'omonima pianta sacra per gli induisti. Da adolescente Tulsi scelse di professare la religione della madre e frequent\u00f2 il liceo nelle Filippine.\nIn seguito la Gabbard si dedic\u00f2 alla politica, ma scelse il partito opposto a quello del padre, divenendo una democratica. Alcuni anni dopo anche suo padre cambi\u00f2 partito, ma continu\u00f2 ad avere posizioni conservatrici. Nel 2002 la Gabbard venne eletta all'interno della legislatura statale delle Hawaii ma vi rimase per un solo mandato poich\u00e9, arruolatasi nella Guardia Nazionale, prest\u00f2 servizio nella guerra in Iraq.\nTornata in patria, divent\u00f2 una eccellente surfista e nel 2002 istruttrice di arti marziali; nel 2006 and\u00f2 a lavorare per il senatore Daniel Akaka e nel 2009 si laure\u00f2 in economia aziendale alla Hawai Pacific University. Sempre nel 2009 torn\u00f2 come militare nelle zone di guerra, particolarmente in Kuwait come ufficiale della polizia militare dopo essersi diplomata nel 2007 all'Accademia militare dell'Alabama. Tornata di nuovo nelle Hawaii venne eletta all'interno del consiglio comunale di Honolulu e vi rimase fino al 2012, quando si candid\u00f2 alla Camera dei rappresentanti per il seggio lasciato da Mazie Hirono. La Gabbard riusc\u00ec a sconfiggere avversari pi\u00f9 noti di lei e divenne deputata. Fu la prima induista e, insieme a Tammy Duckworth, anche la prima donna veterana di guerra ad essere eletta al Congresso.\nVice presidente del Comitato nazionale democratico dal 2013 al 2016, Tulsi Gabbard, che si configura come democratica progressista, \u00e8 stata la prima donna \"superdelegato\" a sostenere Bernie Sanders durante le primarie del Partito Democratico del 2016.\nCandidatura alle primarie democratiche 2020.\nL'11 gennaio 2019 Tulsi Gabbard ha annunciato la sua campagna per ottenere la nomination del Partito Democratico per le elezioni presidenziali del 2020. La CNN ha descritto la sua posizione in politica estera come anti-interventista e la sua posizione economica come populista. Poche settimane pi\u00f9 tardi la responsabile della campagna elettorale, Rania Batrice, e la societ\u00e0 di consulenza, Revolution Messaging, hanno lasciato i rispettivi incarichi.\nIl 18 ottobre 2019, l'ex segretario di Stato Hillary Clinton ha dichiarato che la Russia stava \"preparando\" una democratica femminile che avrebbe aiutato, facendo il terzo incomodo, il presidente Trump a vincere la rielezione con un effetto spoiler. I media hanno capito che Clinton si riferisse alla Gabbard, cosa che il portavoce della Clinton, Nick Merril, sembrava poi confermare alla CNN; tuttavia, la Gabbard ha ripetutamente affermato di non candidarsi come candidato terzo nel 2020. Le osservazioni della Clinton sono state criticate da vari candidati democratici alle presidenziali (Andrew Yang, Marianne Williamson, Beto O'Rourke, Pete Buttigieg, John Delaney, Bernie Sanders), cos\u00ec come il presidente Donald Trump e Nina Turner. Il 22 gennaio 2020, Gabbard ha intentato una causa per diffamazione contro la Clinton, chiedendo danni per un importo superiore a 50 milioni di dollari.\nIl 19 dicembre 2019 ha votato \"presente\" alla votazione per la messa in stato di impeachment del Presidente Donald Trump. La sua decisione \u00e8 avvenuta dopo essere arrivata alla conclusione del non sapere se votare a favore dell'impeachment o contro di esso.\nIl 19 marzo 2020 Gabbard ha abbandonato la corsa alle primarie democratiche del 2020, dando il suo appoggio a Joe Biden.\nVita privata.\nSposata con Eduardo Tamayo dal quale divorzi\u00f2 nel 2006. Durante il periodo del matrimonio aveva aggiunto il cognome del marito al proprio ed era nota come Tulsi Gabbard-Tamayo. Nel 2015 si \u00e8 risposata con Abraham Williams, direttore della fotografia free lance.\n\u00c8 vegetariana e come ind\u00f9 segue Guadiya Vaishmarism, un movimento religioso fondato da Chritanya Mahaprabhn nel XVI secolo.\nPosizioni politiche.\nEconomia.\nGabbard chiede l'aumento del salario minimo orario a $ 15.\nCrimine e diritti.\nSostiene la legalizzazione federale della cannabis ricreativa e, dopo essersi opposta in passato alle unioni civili e ai matrimoni omosessuali, gi\u00e0 nel 2012 ha detto che le sue opinioni erano cambiate e ha chiesto scusa per le sue precedenti posizioni. In passato si \u00e8 opposta all'aborto, cambiando in seguito idea e votando contro una proposta che vieta l'aborto dopo la ventesima settimana di gravidanza.\nPolitica estera.\nGabbard \u00e8 una assidua critica della politica estera statunitense, specialmente per quanto riguarda Iraq, Siria e Libia. In generale sostiene una posizione non interventista nei confronti degli affari esteri, opponendosi, ad esempio, alla rimozione dal potere del presidente siriano Bashar al-Assad da lei incontrato nel 2017. \u00c8 fortemente contraria al ritiro degli Stati Uniti dal Trattato sulle Forze Nucleari.\nAssistenza sanitaria.\nSostiene l'assistenza sanitaria universale e crede che \"dobbiamo lottare per assicurarci che ogni singolo americano riceva l'assistenza sanitaria di cui ha bisogno\". Ha sponsorizzato una proposta di legge che creerebbe un \"sistema governativo per la salute e la cura di tutti i residenti degli Stati Uniti\", in parte pagato dalle tasse sulle maggiori transazioni finanziarie. Ha anche chiesto di autorizzare il governo a negoziare con le societ\u00e0 farmaceutiche per abbassare i prezzi dei farmaci da prescrizione.\nIstruzione.\nChiede la scuola universitaria gratuita per tutti gli americani e i college quadriennali gratuiti per gli studenti con un reddito familiare annuale inferiore a $ 125 000 (il finanziamento arriva in parte da una nuova tassa sulle transazioni finanziarie). Ha gi\u00e0 appoggiato la proposta del senatore Bernie Sanders di tagliare o eliminare le tasse universitarie per la maggior parte degli americani."}
{"id": "4371624", "revid": "47767", "url": "https://it.wikipedia.org/wiki?curid=4371624", "title": "Lionel di Anversa", "text": ""}
{"id": "4371625", "revid": "729019", "url": "https://it.wikipedia.org/wiki?curid=4371625", "title": "Battaglia di Methven", "text": "La battaglia di Methven ebbe luogo il 19 giugno 1306 durante le Guerre di indipendenza scozzesi.\nL'incoronazione di Robert Bruce e la furia di Edoardo I.\nNel febbraio 1306 Robert Bruce insieme a un piccolo gruppo di uomini aveva ucciso John Comyn, III Signore di Badenoch di fronte all'altare della chiesa dei Greyfriars di Dumfries. I due appartenevano a due famiglie rivali che, bench\u00e9 avessero dovuto giurare fedelt\u00e0 ad Edoardo I d'Inghilterra, pena la morte, stavano rivaleggiando per impadronirsi della corona di Scozia. Secondo il poema \"The Brus\" scritto da John Barbour i due avrebbero siglato un accordo che prevedeva l'infrazione del giuramento che entrambi avevano prestato, tuttavia il cattivo sangue che scorreva fra loro avrebbe reso impossibile lavorare insieme come Guardiani del regno. Dopo la morte di Comyn per Robert era svanita ogni possibilit\u00e0 di riappacificarsi con Edoardo e fece quello che probabilmente aspirava a fare, si incoron\u00f2 re a Scone poche settimane dopo l'omicidio.\nTuttavia Edoardo fu tardivamente informato della morte di Comyn, le notizie viaggiavano lente e solo dopo tredici giorni fu raggiunto dalla nuova mentre si trovava a Winchester e anche in quel caso la dinamica gli apparve tutt'altro che chiara. All'inizi\u00f2 sembr\u00f2 il frutto dell'atto di un gruppo di isolati ribelli che facevano di tutto per scardinare la pace che regnava in Scozia, ma pi\u00f9 tardi apprese che era stato Robert ad ucciderlo. Il 5 aprile ordin\u00f2 al cognato di Comyn, Aymer de Valence, II conte di Pembroke, suo Plenipotenziario in Scozia, di dare la caccia a Robert e di prenderlo. Il 20 maggio presso Westminster Edoardo cre\u00f2 cavalieri suo figlio Edoardo e altri 250 uomini in previsione dello scontro imminente.\nIl breve scontro.\nIntanto in Scozia Robert Bruce doveva vedersela contro i Comyn e tutte le altre famiglie che erano state a lui alleate, la sua incoronazione avvenuta a marzo lo aveva in qualche modo legittimato, ma la sua posizione era tutt'altro che certa.\nValence si mosse rapidamente ed entro l'estate egli giunse a Perth facendone la sua base e l\u00ec venne raggiunto da molti di coloro che avevano supportato Comyn. Robert giunse da ovest pronto allo scontro cui voleva avvicinarsi seguendo i costumi \"da gentiluomo\" in uso solitamente per le battaglie, ma gli inglesi erano inclini ad usare tecniche meno ortodosse.\nRobert chiese a Valence di lasciare le mura di Perth e di scendere per incontrarsi in battaglia, questi rifiut\u00f2 e Bruce, prendendolo forse come un segno di debolezza, si ritir\u00f2 soltanto di poche miglia, presso Methven, con l'intento di accamparsi per la notte. Poco prima dell'alba del 19 giugno la sua armata fu raggiunta da quella inglese e venne praticamente distrutta e il resto fu messo in rotta per via dell'attacco di sorpresa che avevano subito. Forse fidandosi di Valence Robert aveva omesso di porre delle sentinelle attorno al campo e ne pag\u00f2 il prezzo."}
{"id": "4371627", "revid": "300067", "url": "https://it.wikipedia.org/wiki?curid=4371627", "title": "Campionato oceaniano di pallamano maschile 2012", "text": "Il Campionato oceaniano di pallamano maschile 2012 \u00e8 stata la 5\u00aa edizione del torneo organizzato dalla Oceania Handball Federation, valido anche come qualificazione al Campionato mondiale di pallamano maschile 2013. Il torneo si \u00e8 svolto dal 22 al 23 giugno 2012 a Sydney, in Australia. L'Australia ha vinto il titolo per la quarta volta battendo la Nuova Zelanda.\nAustralia e Nuova Zelanda hanno giocato due gare di andata e ritorno per determinare il vincitore."}
{"id": "4371628", "revid": "446353", "url": "https://it.wikipedia.org/wiki?curid=4371628", "title": "Classe Waldeck Rousseau", "text": ""}
{"id": "4371633", "revid": "287204", "url": "https://it.wikipedia.org/wiki?curid=4371633", "title": "Steve Wallace", "text": "Carriera professionistica.\nSteve Wallace fu scelyo nel corso del quarto giro del Draft 1986 dai San Francisco 49ers, con cui vinse tre Super Bowl (1988, 1989 e 1994), proteggendo nel lato cieco uno dei pi\u00f9 grandi giocatori di tutti i tempi, il quarterback Joe Montana. Nel Super Bowl XXIII si ruppe una caviglia nella terza giocata della partita, venendo sostituito da Bubba Paris. Nel 1992 fu convocato per il suo primo Pro Bowl. Si ritir\u00f2 dopo aver giocato la stagione 1987 coi Kansas City Chiefs."}
{"id": "4371635", "revid": "1543377", "url": "https://it.wikipedia.org/wiki?curid=4371635", "title": "Premier League (Bhutan)", "text": "La Bhutan Premier League, gi\u00e0 nota come Bhutan National League e come Bank of Bhutan National League per motivi di sponsorizzazione, \u00e8 la massima divisione del campionato di calcio del Bhutan.\nStoria.\nIl torneo \u00e8 stato creato nel 2012 grazie ai fondi ottenuti dalla federazione calcistica del Bhutan a seguito di un accordo triennale di sponsorizzazione del valore di 3 milioni di ngultrum siglato con la multinazionale Coca-Cola. In precedenza la massima divisione nazionale era la A-Division a cui prendevano parte solo le squadre della citt\u00e0 di Thimphu.\nNel 2019 cambia nome in \"Bhutan Premier League\".\nFormula.\nLa competizione si svolge con la formula del girone all'italiana con gare di andata e ritorno. Il sistema di punteggio prevede 3 punti per la vittoria, 1 per il pareggio e 0 per la sconfitta. \nAlle squadre meglio classificate al termine del campionato \u00e8 destinato un premio in denaro: nelle prime edizioni questo era di 400.000 ngultrum per la prima mentre la seconda e la terza classificata ricevevano rispettivamente 200.000 e 100.000 ngultrum. Dal 2015 il premio per i campioni \u00e8 salito ad 1 milione di ngultrum.\nFino al 2014 la squadra che si laureava campione otteneva anche il diritto a partecipare alla Coppa del Presidente dell'AFC dell'anno successivo, dal 2015 in poi la vincente si qualifica invece per il turno preliminare della AFC Cup."}
{"id": "4371644", "revid": "812894", "url": "https://it.wikipedia.org/wiki?curid=4371644", "title": "Little fish", "text": ""}
{"id": "4371649", "revid": "486946", "url": "https://it.wikipedia.org/wiki?curid=4371649", "title": "Little Fish - Fuga dall'incubo", "text": ""}
{"id": "4371651", "revid": "93556", "url": "https://it.wikipedia.org/wiki?curid=4371651", "title": "Amalie von Wallmoden", "text": "Biografia.\nEra la figlia del generale Johann Franz Dietrich von Wendt e di sua moglie Friderike Charlotte von dem Busche. La zia era Melusina von der Schulenburg, duchessa di Kendal, amante di lunga data di Giorgio I e la sua prozia Clara Elisabeth von Platen era l'amante di suo padre, il principe elettore Ernesto Augusto di Brunswick-L\u00fcneburg.\nMatrimonio.\nNel 1727 spos\u00f2, ad Hannover, il conte Adam Gottlieb Wallmoden (1704-1752), figlio di Ludwig Achaz von Wallmoden e di Anna Elisabeth von Helmburg. I due ebbero insieme due figli:\nAmante reale.\nDurante un viaggio ad Hannover, nel 1735, incontr\u00f2 Giorgio II. Nel 1736, partor\u00ec un figlio, il conte Johann Ludwig von Wallmoden-Gimborn che secondo alcune voci era il figlio illegittimo non riconosciuto del re.\nIl re pose fine alle sue visite, dopo la morte della moglie Carolina di Brandeburgo-Ansbach nel mese di novembre 1737. Nel 1739, divorzi\u00f2 dal marito.\nMorte.\nDopo la morte del re, avvenuta il 25 ottobre 1760, torn\u00f2 ad Hannover. Mor\u00ec il 19 ottobre 1765."}
{"id": "4371652", "revid": "1429175", "url": "https://it.wikipedia.org/wiki?curid=4371652", "title": "Episodi di Line of Fire", "text": ""}
{"id": "4371669", "revid": "767487", "url": "https://it.wikipedia.org/wiki?curid=4371669", "title": "Service for Ladies", "text": "Service for Ladies \u00e8 un film del 1932 diretto da Alexander Korda.\n\u0116 tratto da una commedia di Ernest Vajda, gi\u00e0 adattata per lo schermo nel 1927 in un film muto diretto da Harry d'Abbadie d'Arrast e interpretato da Adolphe Menjou.\nIl film fu distribuito negli Stati Uniti col titolo alternativo Reserved for Ladies, in una versione abbreviata di 10 minuti. \nNel film, che ha per protagonista Leslie Howard, fa una breve apparizione, come comparsa, Merle Oberon.\nLa critica accolse il film con grande favore. Negli Stati Uniti ottenne il premio ai migliori film stranieri del National Board of Review (1932).\nTrama.\nMax Tracey, capo-cameriere al ristorante del Grand Palace Hotel di Londra, \u00e8 molto amato dalle signore per il suo aspetto elegante e raffinato, in particolare dalla giovane contessa Peggy Ricardi, con la quale ha una relazione clandestina. Una sera di pioggia, Max offre il suo ombrello per riparo ad una ragazza, Sylvia che poi, salendo in taxi, d\u00e0 al conducente l'indirizzo dell'albergo in cui Max lavora. L'intraprendente capo-cameriere, che si \u00e8 innamorato a prima vista della ragazza, scopre cos\u00ec il suo nome e che \u00e8 in partenza per le Alpi Svizzere con suo padre. Decide quindi di seguirla e sale sul suo stesso treno.\nNell'albergo gestito da Herr Breslmeyer arriva anche un re in incognito, che si fa chiamare Mr. Westlake e che conosce bene Max, essendo un abituale frequentatore del suo ristorante. Max gli confessa di essere anch'egli in incognito, per amore, e i due passano molto tempo insieme. I frequentatori dell'albergo si convincono perci\u00f2 che Max sia un principe in incognito, e questo provoca la reazione indispettita di Sylvia. La ragazza, infatti, pensa che il re sia intenzionato ad impedire che Max si impegni con una donna che non fa parte dell'aristocrazia. A confermare i timori di Sylvia, arriva in albergo la contessa Ricardi, ingelosita dalla fuga di Max e decisa a riprendersi il suo amante. La situazione si complica e Max decide allora di tornare a Londra.\nIl padre di Sylvia \u00e8 furioso con Max, pensando che abbia lasciato sua figlia non ritenendola alla sua altezza, ma il re - compiaciuto dell'onest\u00e0 di Max che non ha voluto approfittare della situazione - promette a Mr. Robertson che gli dir\u00e0 la verit\u00e0 sul presunto principe, e lo invita a cena a Londra, al Grand Palace Hotel. Mr. Robertson, che nonostante la sua ricchezza \u00e8 di umili origini, scopre cos\u00ec con soddisfazione che Max non \u00e8 un principe, ma un semplice capo-cameriere. Sylvia, invece, si comporta in modo altezzoso e capriccioso, e pretende che Max si occupi della cena che vuole offrire ai suoi amici. Max subisce le offese della ragazza, ma alla fine, incoraggiato dal padre della ragazza, chiede di vederla in privato e la bacia appassionatamente. Nel finale, i due innamorati lasciano l'albergo in taxi, mentre gli invitati aspettano a tavola, ignari della loro fuga."}
{"id": "4371679", "revid": "73843", "url": "https://it.wikipedia.org/wiki?curid=4371679", "title": "Clarence (nome)", "text": "Origine e diffusione.\nNel suo uso moderno in inglese, il nome riprende il predicato nobiliare di \"duca di Clarence\", attribuito ad alcuni membri famiglia reale britannica; questo titolo, originatosi nel 1362, deriva dal latino \"Clarensis\", cio\u00e8 \"proveniente da Clare\", una citt\u00e0 del Suffolk, che era di propriet\u00e0 dell'omonima famiglia De Clare. Il titolo \u00e8 stato adottato come nome proprio a partire dagli inizi del XIX secolo, principalmente in onore di Guglielmo IV, che fu appunto duca di Clarence prima di salire al trono nel 1830.\nVa notato che \"Clarence\", o \"Clarent\", \u00e8 anche la forma francese del nome Clarenzio.\nOnomastico.\nL'onomastico si pu\u00f2 festeggiare il 25 aprile in memoria di san Clarenzio, vescovo di Vienne, chiamato in inglese e francese \"Clarence\" (sebbene il suo nome sia in realt\u00e0 da ricondurre a Clarenzio)."}
{"id": "4371684", "revid": "124058253", "url": "https://it.wikipedia.org/wiki?curid=4371684", "title": "Hal Hartley", "text": "Attivo nel cinema indipendente, le sue pellicole di maggior successo, \"Trust\" (1990), \"Amateur\" (1994) e \"La follia di Henry\" (1998), si distinguono per il singolare umorismo e l'inusualit\u00e0 dei personaggi, impegnati in dialoghi di stampo filosofico.\nI suoi film hanno lanciato la carriera di numerosi attori, come Adrienne Shelly, Edie Falco, Martin Donovan, Parker Posey, Karen Sillas ed Elina L\u00f6wensohn. Hartley compone spesso le colonne sonore dei propri lavori dietro lo pseudonimo di Ned Rifle, includendovi regolarmente brani originali di formazioni indipendenti, come Yo La Tengo e PJ Harvey."}
{"id": "4371688", "revid": "767487", "url": "https://it.wikipedia.org/wiki?curid=4371688", "title": "Cattedrale dell'icona della Madre di Dio di Vladimir", "text": "La cattedrale dell'Icona della Madre di Dio di Vladimir (), comunemente nota come cattedrale di Vladimir o Vladimirskij sobor, \u00e8 una cattedrale di San Pietroburgo. Deve il proprio nome ad una delle icone pi\u00f9 venerate dai cristiani ortodossi russi, ossia la Theotokos di Vladimir. \u00c8 sita nell'omonima prospettiva Vladimirskij. Il suo parrocchiano pi\u00f9 celebre fu lo scrittore F\u00ebdor Dostoevskij.\nStoria e descrizione.\nL'attuale struttura fu costruita tra il 1761 ed il 1769 sulla base di un progetto architettonico che alcuni storici attribuiscono a Christian Knobel ed altri a Pietro Antonio Trezzini. L'edificio sorse sul luogo in cui nel 1747 era stata costruita una chiesa in legno recante il medesimo nome. Di fronte ad essa aveva e ha sede un mercato cittadino. La nuova chiesa, frutto della sintesi stilistica tra architettura barocca e neoclassica, fu consacrata il 9 aprile 1783.\nNel 1791 fu ultimata la costruzione della torre campanaria posta a fianco della chiesa. Ad occuparsi della sua progettazione fu l'italiano Giacomo Quarenghi. Nel 1808 alla chiesa fu donata un'elaborata iconostasi barocca proveniente dal Palazzo Ani\u010dkov. Tra il 1830 ed il 1831 l'architetto Avraam Mel'nikov diresse dei lavori relativi al sagrato. Nel 1848 Franc Ruska progett\u00f2 l'elevazione del campanile, a cui fu di conseguenza aggiunto un piano. Tra il 1850 ed il 1853 furono costruite una recinzione ed una cappella. Dal 1865 la chiesa ospit\u00f2 anche un orfanotrofio ed un ospizio per i poveri. Tra il 1883 ed il 1885 furono realizzati dei lavori di restauro e nel 1888 l'edificio ospit\u00f2 alcune delle celebrazioni in onore del 900\u00ba anniversario della conversione al Cristianesimo della Rus' di Kiev.\nLa struttura fu chiusa al culto nel 1932 per ordine delle autorit\u00e0 sovietiche. Poco dopo divenne sede della fabbrica tessile \"Lenma\u0161u\u010d\u0451t\". A causa del nuovo utilizzo cui fu destinata la chiesa numerosi dipinti posti al suo interno subirono dei gravi danneggiamenti, mentre molte icone andarono perdute; nell'agosto del 1989 l'edificio fu restaurato e restituito ai fedeli. Il 7 aprile 1990 si svolse la solenne cerimonia di riconsacrazione officiata dal futuro patriarca di Mosca Alessio II. Nel 2000 la chiesa ricevette ufficialmente lo status di cattedrale.\nLa chiesa ha due piani. Quello superiore \u00e8 consacrato alla Theotokos di Vladimir, mentre quello inferiore a San Giovanni Damasceno."}
{"id": "4371690", "revid": "729019", "url": "https://it.wikipedia.org/wiki?curid=4371690", "title": "Intendente (metropolitana di Lisbona)", "text": "Intendente \u00e8 una stazione della linea Verde della metropolitana di Lisbona.\nLa stazione \u00e8 stata inaugurata nel 1966 come stazione della linea Blu, ma dal 1998 la stazione serve la linea Verde."}
{"id": "4371692", "revid": "1543377", "url": "https://it.wikipedia.org/wiki?curid=4371692", "title": "Eduard Imhof", "text": "Biografia.\nEduard Imhof nacque a Schiers, una cittadina della Svizzera orientale. Suo padre era un geografo che insegnava alla locale scuola superiore. Nel 1902 la famiglia Imhof si spost\u00f2 a Zurigo, dove Eduard continu\u00f2 i propri studi. Tra il 1914 e il 1919 frequent\u00f2 i corsi di rilevamento presso il Politecnico federale di Zurigo (ETH). Come studente dovette interrompere alcune volte i propri studi per le attivit\u00e0 di vigilanza sulla frontiera del proprio paese come luogotenente di artiglieria. Imhof torn\u00f2 in servizio nell'esercito occasionalmente anche tra il 1939 e il 1945, ottenendo infine la promozione al grado di maggiore. Dopo il conseguimento della laurea inizi\u00f2 a lavorare come membro della facolt\u00e0 di Geodesia dell'ETH. Nel 1922 si spos\u00f2 con Agnes Untersander; la coppia ebbe tra il 1922 e il 1935 quattro figli.\nNel 1927 a Imhof fu affidata la revisione dello \"Schweizerischer Mittelschulatlas\", l'atlante utilizzato nelle scuole superiori svizzere. Tutte le successive edizioni di tale testo comparse tra il 1932 e il 1976 furono sotto la sua supervisione. Anche le edizioni dell'atlante svizzero per le scuole primarie (\"Schweizerischer Sekundarschulatlas\") comparse tra il 1934 e il 1975 furono pubblicate sotto la sua direzione. Nel 1930 Imhof trascorse parecchie settimane in un monastero tibetano dove misur\u00f2 posizione e altezza del Minya Konka. Durante questa spedizione fu accompagnato dal geologo Paul Nabholz.\nNel 1949 Imhof fu insignito di un dottorato onorario in Filosofia dell'universit\u00e0 di Zurigo come riconoscimento del suo lavoro come cartografo. Nel 1951 lavor\u00f2 ad Ankara nell'ambito di un rilievo cartografico della Turchia per conto dell\"'Harita Genel M\u00fcd\u00fcrl\u00fcg\u00fc\" (l'ufficio cartografico nazionale). Nel 1954 Imhof si rispos\u00f2 con Viola May; nello stesso anno comp\u00ec una ascensione al Monte Ararat. Eduard Imhof si ritir\u00f2 dall'insegnamento accademico nel 1965. Continu\u00f2 per\u00f2 a tenere conferenze e lezioni in pubblico ed accett\u00f2 vari premi e riconoscimenti per la propria attivit\u00e0; tra gli argomenti dei quali si interess\u00f2 in tarda et\u00e0 pu\u00f2 essere ricordata l'elaborazione della Suddivisione Orografica Internazionale Unificata del Sistema Alpino, alla quale partecip\u00f2 fornendo alcuni pareri e suggerimenti. Mor\u00ec a Erlenbach nel 1986 dopo una breve malattia."}
{"id": "4371693", "revid": "163662", "url": "https://it.wikipedia.org/wiki?curid=4371693", "title": "Jacques Roergas de Serviez", "text": "Biografia.\nNato in seno a una famiglia nobile, ricevette un'educazione privata da Percion de Montgaillard, vescovo di Saint-Pons, e si iscrisse in seguito alla facolt\u00e0 di Giurisprudenza dell'Universit\u00e0 di Montpellier, dove consegu\u00ec la laurea. Secondo l'usanza dei nobili rampolli del tempo, fece un viaggio in Italia per completare la propria formazione, soggiornando in particolare a Roma.\nA Roma accadde un evento decisivo per il suo futuro umano e professionale: fece assolvere, davanti alla Sacra Congregazione dei Religiosi, una giovane che voleva rinunciare ai voti. Da quel momento il de Serviez decise di consacrare i propri studi alle figure femminili che avevano popolato la storia, spesso incidendovi in modo determinante ma generalmente trascurate dalla storiografia ufficiale.\nCos\u00ec, dopo aver riguadagnato il luogo nat\u00eco, si impegn\u00f2 in numerose ricerche, aiutato da una solida preparazione storica e filologica e da una notevole conoscenza dell'antichit\u00e0 classica. Conscio di poter raccogliere una maggior quantit\u00e0 di materiale solo in una citt\u00e0 pi\u00f9 grande si stabil\u00ec a Parigi, trascurando la propria professione a vantaggio della nuova passione.\nDopo anni di lavoro, nel 1718 diede alle stampe \"Les imp\u00e9ratrices romaines, ou Histoire de la vie et des intrigues secret\u00e8s des douze C\u00e9sars\" (Le imperatrici romane, o la storia della vita e degli intrighi segreti dei dodici Cesari), volume in cui tracciava la biografia di alcune consorti di imperatori romani, attingendo a storici quali, prescindendo dall'ordine cronologico, Tito Livio, Tacito, Plutarco, Svetonio, Valerio Massimo, Velleio Patercolo e Cassio Dione ma anche a opere letterarie come le odi oraziane e testi di Ovidio, Cicerone, Seneca, Eutropio, Prudenzio e altri ancora.\nL'importanza dell'opera consiste nella sua novit\u00e0: il libro pu\u00f2 considerarsi uno dei primi esempi di \"storia di donne illustri\". A partire da testi in cui vengono citate come figure secondarie, de Serviez compone un mosaico in cui le figure femminili assurgono a personaggi determinanti nelle scelte politiche dei mariti. Il pregio dell'opera deriva dalla variet\u00e0 di fonti usate e da una valutazione equilibrata e non vincolata da pregiudizi, per cui se di alcune mogli si tessono le lodi, altre vengono condannate, assumendo anche per questo rispetto un ruolo paragonabile a quello che era sempre stato attribuito agli uomini.\nDue anni pi\u00f9 tardi licenzi\u00f2 l'opera accresciuta, in due volumi, riscuotendo un ampio successo di pubblico e convincendosi ad approntare una terza edizione che usc\u00ec postuma nel 1728. Secondo quanto emerso dalla corrispondenza del de Serviez, il progetto era ancora a livello di abbozzo: l'autore voleva coprire un lasso temporale che giungesse fino alla caduta di Costantinopoli del 1453. In ogni caso, il libro fu ristampato molte volte nel diciottesimo secolo, ricevendo gli elogi di Lenglet Duprensoy, un critico severo e raramente prodigo di complimenti.\nNel 1724 pubblic\u00f2 il romanzo \"Le caprice, ou les effets de la fortune\" (Il capriccio, o gli effetti della fortuna), e nel 1728 (era morto l'anno prima) usc\u00ec anche \"Les hommes illustres du Languedoc\" (Gli uomini illustri della Linguadoca). \"L'Histoire du p\u00e8re Crillon\", invece, \u00e8 rimasta inedita. \"L'Histoire secr\u00e8te des fammes galantes de l'antiquit\u00e9\" (Storia segreta delle donne galanti dell'antichit\u00e0), pubblicata in sei volumi tra il 1726 e il 1832 fu lungamente attribuita al Nostro, ma \u00e8 in realt\u00e0 un apocrifo, come \u00e8 stato appurato dalla testimonianza del nipote Emmanuel, cui dobbiamo una notizia bio-bibliografica che ha rivelato i pochi fatti noti sulla vita del de Serviez.\nSposato con Th\u00e9r\u00e8se D'Estoriac, ebbe quattro figli maschi, di cui due scomparsi prematuramente.\nFu insignito dei titoli di Cavaliere di San Lazzaro e dell'Ordine di Nostra Signora del Monte Carmelo.\nIn Italia, l'opera principale del De Serviez fu tradotta a Bologna da un ignoto che si firm\u00f2 A. C. e data alle stampe per i tipi di Nobili in due volumi nel 1820-21."}
{"id": "4371697", "revid": "6923", "url": "https://it.wikipedia.org/wiki?curid=4371697", "title": "Klubi Futbollit Luz i Vog\u00ebl 2008", "text": "Il Klubi Futbollit Luz i Vog\u00ebl 2008 \u00e8 una societ\u00e0 calcistica con sede a Luz i Vog\u00ebl, in Albania. Fondato nel 2008, milita nella \" Kategoria e Par\u00eb \", la seconda divisione del campionato nazionale.\nStoria.\nIl club ha giocato la sua prima partita contro il Erzeni nella Kategoria e Par\u00eb nel Gruppo A il 21 settembre 2008. La stessa partita non \u00e8 stato un grande momento nella storia del club in quanto ha perso 2-0 fuori casa. Il Luzi non guadagn\u00f2 un solo punto nelle prime quattro partite della stagione. Il primo punto arrivo il 2 novembre 2008 contro il Adriatiku Mamurrasi. La partita \u00e8 finita 1-0 a favore del Luzi.\nL'8 ottobre 2009 fu annunciato che il leggendario giocatore della nazionale Altin Rraklli si sarebbero unito al Luzi come direttore tecnico del club.\nStadio.\nIl club attualmente gioca nello Stadiumi Luz i Vog\u00ebl 2008 a Kavaj\u00eb. Lo stadio \u00e8 stato costruito nel 2008 dal consiglio di Luz i Vog\u00ebl ed \u00e8 stato pagato a loro spese. Lo stadio detiene attualmente 600 posti. La superficie di gioco \u00e8 tutta erba naturale. Tuttavia, lo stadio non hanno una zona disabili o un sistema di telecamera professionale in atto. Il Besa Kavaj\u00eb ha anche usato lo stadio per partite amichevoli e di coppa.\nInvestimenti.\nNel novembre 2008, il presidente del club, Lavdim Lusha, e i suoi due fratelli imprenditori della piccola citt\u00e0 di Luz i Vog\u00ebl hanno chiarito l'intenzione di investire fino a 400.000 euro nello stadio. I tre fratelli Lavdim, Sokoli e Albert Lusha hanno reso pubblica la notizia ad un evento FSHF nella citt\u00e0 a cui hanno partecipato sia i presidente del Teuta Durr\u00ebs che del Besa Kavaj\u00eb.\nRosa.\n\"Rosa e numerazione aggiornate.\"\n "}
{"id": "4371702", "revid": "2140897", "url": "https://it.wikipedia.org/wiki?curid=4371702", "title": "Upside Down (Paloma Faith)", "text": "Upside Down \u00e8 un singolo di Paloma Faith del 2009, estratto dal suo album di debutto \"Do You Want the Truth or Something Beautiful?\"\nVideo.\nIl video \u00e8 stato pubblicato il 21 ottobre 2010 sul canale VEVO della cantante."}
{"id": "4371709", "revid": "410660", "url": "https://it.wikipedia.org/wiki?curid=4371709", "title": "Salvador 26 anni contro", "text": ""}
{"id": "4371714", "revid": "720397", "url": "https://it.wikipedia.org/wiki?curid=4371714", "title": "Reserved for Ladies", "text": ""}
{"id": "4371721", "revid": "1305772", "url": "https://it.wikipedia.org/wiki?curid=4371721", "title": "Macr\u00ec", "text": ""}
{"id": "4371730", "revid": "55535802", "url": "https://it.wikipedia.org/wiki?curid=4371730", "title": "Posizione sociale", "text": ""}
{"id": "4371732", "revid": "1304445", "url": "https://it.wikipedia.org/wiki?curid=4371732", "title": "Futbolo Klubas Nev\u0117\u017eis", "text": "L'FK Nev\u0117\u017eis (nome completo \"Futbolo Klubas Nev\u0117\u017eis\"), chiamato comunemente Nev\u0117\u017eis o Nev\u0117\u017eis K\u0117dainiai, \u00e8 una societ\u00e0 calcistica lituana con sede a K\u0117dainiai.\nStoria.\nHa vinto tre campionati e cinque coppe quando la Lituania faceva parte dell'Unione Sovietica e quindi la competizione era organizzata su base locale. Il club non ha mai partecipato a competizioni su base nazionale (campionati sovietici).\nDal ritorno dell'indipendenza ha subito perso la massima serie, per poi farvi ritorno in due distinti periodi: tra il 1997 e il 2002 e tra il 2005 e il 2006, ottenendo come miglior risultato un 6\u00ba posto nel 2000. Nella stagione 2018 in corso la squadra, rinforzata da alcuni giocatori stranieri, \u00e8 stato in lotta per la promozione alla massima serie ma la sconfitta interna patita contro Panevezys all'ultima giornata, ha relegato la squadra al 4* posto finale.\nCambi di denominazione.\nDi seguito i cambi di denominazione della societ\u00e0"}
{"id": "4371733", "revid": "767487", "url": "https://it.wikipedia.org/wiki?curid=4371733", "title": "Mario Orsini", "text": "Carriera.\nGioc\u00f2 nel di Torre Annunziata disputando tre stagioni in massima serie, dove collezion\u00f2 20 presenze e 2 reti. Fu campione dell'Italia Centromeridionale e vicecampione d'Italia nel 1924. Dopo un intermezzo nel Vomero, tra il 1930 ed il 1932 in maglia biancoscudata collezion\u00f2 altri 17 gettoni di presenza, tutti in Prima Divisione."}
{"id": "4371738", "revid": "15756", "url": "https://it.wikipedia.org/wiki?curid=4371738", "title": "Parco archeologico urbano di Volcei", "text": "Il parco archeologico urbano dell'antica Volcei \u00e8 un parco archeologico situato nel comune di Buccino in provincia di Salerno.\nStoria.\nIl parco si sviluppa interamente nel centro storico della citt\u00e0, in un percorso in parte sotterraneo e in parte sopraelevato. La stratificazione del tessuto urbano, nelle diverse epoche, ha permesso di realizzare un parco archeologico unico nel suo genere, dove le strutture antiche si fondono con le costruzioni medievali e recenti, facendone un valido esempio di archeologia urbana.\nIl parco inaugurato nell'anno 2003, \u00e8 il risultato di una capillare indagine archeologica, svolta in seguito agli ingenti danni del sisma del 23 novembre 1980. Nelle fasi di ricostruzione della citt\u00e0 attuale \u00e8 stato possibile individuare e portare alla luce i resti dell'antica citt\u00e0 romana.\nLa nascita della citt\u00e0 risale alla costruzione della cinta muraria nel IV sec. a.C., di cui ancora oggi sono visibile i resti. Le mura seguono l'andamento morfologico del territorio, impostandosi su di un'isoipsa di 640 m s.l.m., abbracciando l'intero centro antico. Il perimetro della cinta muraria funge da collegamento per le tre porte cittadine (S.Mauro, S.Elia, Consina), rappresentando nell'insieme un'opera isodoma a scopo difensivo. Il parco archeologico racchiude diversi siti archeologici:\nI reperti rinvenuti nel territorio circostante sono esposti nel Museo archeologico nazionale di Volcei"}
{"id": "4371745", "revid": "30445", "url": "https://it.wikipedia.org/wiki?curid=4371745", "title": "Trist\u00e1n de Luna y Arellano", "text": ""}
{"id": "4371749", "revid": "305248", "url": "https://it.wikipedia.org/wiki?curid=4371749", "title": "Real doll", "text": ""}
{"id": "4371756", "revid": "547992", "url": "https://it.wikipedia.org/wiki?curid=4371756", "title": "Kauno futbolo rankinio klubas Atletas", "text": "Il Kauno futbolo rankinio klubas Atletas, chiamato comunemente Atletas Kaunas, \u00e8 una societ\u00e0 calcistica lituana con sede a Kaunas.\nStoria.\nHa vinto due campionati e raggiunto una finale di coppa quando la Lituania faceva parte dell'Unione Sovietica e quindi la competizione era di carattere regionale.\nDal ritorno dell'indipendenza ha subito perso la massima serie, per poi farvi ritorno solo nel 2009, col nome di \"LKKA ir Teledema\" (dal nome della locale compagnia telefonica); nella stagione seguente riprese la sua storica denominazione, ma retrocesse finendo ultima a zero punti, anche a causa di una penalizzazione di 6 punti.\nCambi di denominazione.\nDi seguito i cambi di denominazione della societ\u00e0"}
{"id": "4371757", "revid": "767487", "url": "https://it.wikipedia.org/wiki?curid=4371757", "title": "Il cavaliere del destino", "text": "Il cavaliere del destino (\"Riders of Destiny\") \u00e8 un film del 1933 diretto da Robert N. Bradbury.\n\u00c8 un musical western statunitense con John Wayne, Cecilia Parker e Forrest Taylor.\nTrama.\nUn latifondista dell'ovest tiranneggia i coloni. Viene chiesto l'intervento degli agenti federali. Uno sceriffo viene ucciso, ma c'\u00e8 un giovane che fa delle indagini per conto suo. Il buono insegue il latifondista a cavallo. Giustizia \u00e8 fatta. Il giovane era un agente federale.\nProduzione.\nIl film, diretto da Robert N. Bradbury su un suo soggetto, fu prodotto da Paul Malvern per la Lone Star Productions (Paul Malvern Production) tramite la Monogram Pictures e girato nell'Andy Jauregui Ranch e nel Trem Carr Ranch a Newhall e a Kernville, Lancaster e Palmdale, in California, nell'agosto del 1933 con un budget stimato in 15.000 dollari. Titolo di lavorazione: \"Singin' Sandy\".\nDistribuzione.\nIl film fu distribuito con il titolo \"Riders of Destiny\" negli Stati Uniti dal 10 ottobre 1933 al cinema dalla Monogram Pictures.\nAlcune delle uscite internazionali sono state:\nPromozione.\nLe tagline sono:"}
{"id": "4371758", "revid": "46931", "url": "https://it.wikipedia.org/wiki?curid=4371758", "title": "Riders of Destiny", "text": ""}
{"id": "4371766", "revid": "151734", "url": "https://it.wikipedia.org/wiki?curid=4371766", "title": "Gomma guar", "text": ""}
{"id": "4371776", "revid": "767487", "url": "https://it.wikipedia.org/wiki?curid=4371776", "title": "College Coach", "text": "College Coach \u00e8 un film del 1933 diretto da William A. Wellman.\n\u00c8 un film drammatico statunitense a sfondo sportivo (\u00e8 ambientato nel mondo del football americano) con Dick Powell, Ann Dvorak e Pat O'Brien.\nProduzione.\nIl film, diretto da William A. Wellman su una sceneggiatura e un soggetto di Niven Busch e Manuel Seff, fu prodotto dalla Warner Bros. Pictures e girato a Los Angeles, nel Los Angeles Memorial Coliseum, a Pasadena, nel Rose Bowl, e nei Warner Brothers Burbank Studios a Burbank con un budget stimato in 245.000 dollari.\nDistribuzione.\nIl film fu distribuito negli Stati Uniti dal 1933 al cinema dalla Warner Bros. Pictures. \u00c8 stato distribuito anche nel Regno Unito con il titolo \"Football Coach\" nell'aprile del 1934."}
{"id": "4371779", "revid": "123840713", "url": "https://it.wikipedia.org/wiki?curid=4371779", "title": "Paolo e Uan - Bim Bum Bam/Piccolo Principe", "text": "Paolo e Uan - Bim Bum Bam/Piccolo Principe \u00e8 un singolo discografico del Piccolo Coro dell'Antoniano, inciso con Paolo Bonolis e il pupazzo Uan, doppiato da Giancarlo Muratori, pubblicato nel 1984.\nI brani.\nIl brano \"Paolo e Uan - Bim Bum Bam\" era la settima sigla del programma televisivo \"Bim bum bam\", scritto da Luciano Beretta, Albano Bertoni su musica e arrangiamento di Augusto Martelli.\n\"Piccolo Principe\" \u00e8 un brano musicale sigla dell'anime \"Piccolo Principe\", scritto da Alessandra Valeri Manera su musica e arrangiamento di Augusto Martelli.\nTracce.\nLato A\nLato B\nEdizioni.\nEntrambi i brani sono stati inseriti nella compilation \"Fivelandia 2\" e in numerose raccolte."}
{"id": "4371780", "revid": "28592", "url": "https://it.wikipedia.org/wiki?curid=4371780", "title": "Allevamento bovino", "text": ""}
{"id": "4371782", "revid": "28592", "url": "https://it.wikipedia.org/wiki?curid=4371782", "title": "Allevamento ovino", "text": ""}
{"id": "4371783", "revid": "643662", "url": "https://it.wikipedia.org/wiki?curid=4371783", "title": "FK Atletas Kaunas", "text": ""}
{"id": "4371784", "revid": "729019", "url": "https://it.wikipedia.org/wiki?curid=4371784", "title": "All-Ireland Senior Hurling Championship 1935", "text": "L'All-Ireland Senior Football Championship 1935 fu l'edizione numero 49 del principale torneo di hurling irlandese. Kilkenny batt\u00e9 in finale Limerick, ottenendo l'undicesimo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4371791", "revid": "729019", "url": "https://it.wikipedia.org/wiki?curid=4371791", "title": "All-Ireland Senior Hurling Championship 1936", "text": "L'All-Ireland Senior Football Championship 1936 fu l'edizione numero 50 del principale torneo di hurling irlandese. Limerick batt\u00e9 in finale Kilkenny, ottenendo il quinto titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4371806", "revid": "729019", "url": "https://it.wikipedia.org/wiki?curid=4371806", "title": "All-Ireland Senior Hurling Championship 1937", "text": "L'All-Ireland Senior Football Championship 1937 fu l'edizione numero 51 del principale torneo di hurling irlandese. Tipperary batt\u00e9 in finale Kilkenny, ottenendo il dodicesimo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto."}
{"id": "4371811", "revid": "729019", "url": "https://it.wikipedia.org/wiki?curid=4371811", "title": "All-Ireland Senior Hurling Championship 1938", "text": "L'All-Ireland Senior Football Championship 1938 fu l'edizione numero 52 del principale torneo di hurling irlandese. Dublino batt\u00e9 in finale Waterford, ottenendo il sesto titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto.\nLibri.\nSpunti sulla stagione si possono trovare nei seguenti libri, in lingua inglese."}
{"id": "4371823", "revid": "767487", "url": "https://it.wikipedia.org/wiki?curid=4371823", "title": "Il giustiziere del West", "text": "Il giustiziere del West (\"Sagebrush Trail\") \u00e8 un film del 1933 diretto da Armand Schaefer.\n\u00c8 un film western statunitense con John Wayne, Nancy Shubert e Lane Chandler, remake di \"Partners of the Trail\" del 1931.\nTrama.\nUn uomo accusato di omicidio evade di prigione e va verso ovest, dove si unisce ad una banda con il vero assassino coinvolto.\nProduzione.\nIl film, diretto da Armand Schaefer su una sceneggiatura di Lindsley Parsons con il soggetto di Parsons e di Will Beale, fu prodotto da Paul Malvern per la Lone Star Productions e la Monogram Pictures e girato nelle Bronson Caves a Los Angeles, a Kernville e nel Trem Carr Ranch a Newhall, in California, nell'ottobre del 1933.\nDistribuzione.\nIl film fu distribuito con il titolo \"Sagebrush Trail\" negli Stati Uniti dal 15 dicembre 1933 al cinema dalla Monogram Pictures.\nAlcune delle uscite internazionali sono state:\nPromozione.\nLe tagline sono:"}
{"id": "4371827", "revid": "46931", "url": "https://it.wikipedia.org/wiki?curid=4371827", "title": "Sagebrush Trail", "text": ""}
{"id": "4371832", "revid": "729019", "url": "https://it.wikipedia.org/wiki?curid=4371832", "title": "All-Ireland Senior Hurling Championship 1939", "text": "L'All-Ireland Senior Football Championship 1939 fu l'edizione numero 53 del principale torneo di hurling irlandese. Kilkenny batt\u00e9 in finale Cork, ottenendo il dodicesimo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto.\nLibri.\nSpunti sulla stagione si possono trovare nei seguenti libri, in lingua inglese."}
{"id": "4371842", "revid": "729019", "url": "https://it.wikipedia.org/wiki?curid=4371842", "title": "All-Ireland Senior Hurling Championship 1940", "text": "L'All-Ireland Senior Football Championship 1940 fu l'edizione numero 54 del principale torneo di hurling irlandese. Limerick batt\u00e9 in finale Kilkenny, ottenendo il sesto titolo della sua storia.\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto.\nLibri.\nSpunti sulla stagione si possono trovare nei seguenti libri, in lingua inglese."}
{"id": "4371856", "revid": "212348", "url": "https://it.wikipedia.org/wiki?curid=4371856", "title": "Elizabeth Esty", "text": "Biografia.\nNata nell'Illinois, Elizabeth Henderson si trasfer\u00ec diverse volte da bambina a causa del lavoro di suo padre e crebbe nel Minnesota. Dopo aver studiato all'Harvard College, Elizabeth si laure\u00f2 in legge a Yale e nello stesso periodo spos\u00f2 Daniel Esty, da cui ebbe tre figli.\nLa Esty svolse diversi lavori, fra cui la consulente legale e l'insegnante universitaria, oltre a collaborare con Planned Parenthood. Nel 1994 si trasfer\u00ec con la famiglia nel Connecticut e dopo qualche anno si interess\u00f2 alla politica.\nNel 2008 ottenne un seggio all'interno della legislatura statale del Connecticut come membro del Partito Democratico, dopo aver sconfitto il repubblicano in carica Alfred Adinolfi. Dopo un solo mandato, la Esty venne di nuovo sfidata da Adinolfi, che si riprese il seggio con un margine di scarto molto stretto.\nNel 2012 il deputato Chris Murphy annunci\u00f2 la sua intenzione di lasciare la Camera dei Rappresentanti per concorrere alle elezioni del Senato e cos\u00ec la Esty si candid\u00f2 per il suo seggio. Nella competizione elettorale dovette affrontare il candidato repubblicano Andrew Roraback, ma riusc\u00ec a sconfiggerlo e ad approdare al Congresso.\nRieletta nel 2014 e nel 2016, nel 2018 annunci\u00f2 la propria intenzione di non concorrere per un altro mandato dopo essere stata coinvolta in uno scandalo: emerse infatti che la Esty, supporter del movimento Me Too, aveva coperto il suo capo di gabinetto dopo essere venuta a conoscenza del fatto che l'uomo aveva molestato sessualmente e minacciato di morte una collaboratrice.\nElizabeth Esty \u00e8 una democratica di stampo progressista; suo marito Daniel, un giurista, fu un collaboratore del governatore Dan Malloy."}
{"id": "4371859", "revid": "767487", "url": "https://it.wikipedia.org/wiki?curid=4371859", "title": "West of the Divide", "text": "West of the Divide \u00e8 un film del 1934 diretto da Robert N. Bradbury.\n\u00c8 un film western statunitense con John Wayne, Virginia Brown Faire e George 'Gabby' Hayes. \"West of the Divide\" \u00e8 un remake di \"The Reckless Rider\" del 1932.\nProduzione.\nIl film, diretto e sceneggiato da Robert N. Bradbury su un soggetto dello stesso Bradbury e di Oliver Drake, fu prodotto da Paul Malvern per la Lone Star Productions e girato a Kernvilles in California.\nDistribuzione.\nIl film fu distribuito negli Stati Uniti dal 15 febbraio 1934 al cinema dalla Monogram Pictures.\nAlcune delle uscite internazionali sono state:\nPromozione.\nLe tagline sono:"}
{"id": "4371861", "revid": "729019", "url": "https://it.wikipedia.org/wiki?curid=4371861", "title": "All-Ireland Senior Hurling Championship 1941", "text": "L'All-Ireland Senior Football Championship 1941 fu l'edizione numero 55 del principale torneo di hurling irlandese. Cork batt\u00e9 in finale Dublino, ottenendo il dodicesimo titolo della sua storia.\nEventi.\nIl torneo sub\u00ec una serie di cambiamenti in corso d'opera, a causa del proliferare di un'epidemia di Afta epizootica che colp\u00ec il sud del Leinster e buona parte del Munster.\nNel Munster Championship Limerick sconfisse Waterford in semifinale, qualificandosi per la finale provinciale. Tipperary avrebbe dovuto sfidare Cork, ma il match fu cancellato in seguito alle pressione del Dipartimento di agricoltura. Fu pertanto deciso che Cork avrebbe sfidato Limerick e che la vincitrice avrebbe rappresentato la provincia all'All-Ireland series. La partita tra Cork e Tipperary si sarebbe giocata dopo l'All-Ireland e avrebbe visto trionfare la seconda squadre delle due citate. Visto che Cork aveva battuto Limerick, si decise di conferire il titolo del Munster a Tipperary, senza che queste due squadre dovessero giocare un'ulteriore partita.\nQualcosa di simile avvenne nel Leinster Championship. Il sorteggio avrebbe previsto, nel primo round, una sfida tra Kilkenny e Laois, ma per l'epidemia la partita non si pot\u00e9 giocare e agli ambra-neri fu concesso l'accesso diretto alla finale provinciale. Il dipartimento dell'agricoltura in seguito comunic\u00f2 che Kilkenny non avrebbe potuto partecipare alla finale, fintantoch\u00e9 nella contea non si fosse placato il malanno. Dublino, che aveva vinto tutte le partite e che avrebbe dovuto sfidare Kilkenny nella finale, fu scelta per rappresentare il Leinster nel torneo nazionale. Dopo l'All-Ireland la finale si disput\u00f2 e Dublino batt\u00e9 i \"Cats\".\nFormato.\nSi tennero solo i campionati provinciali di Leinster e Munster, i cui vincitori avrebbero avuto accesso diretto all'All-Ireland, dove avrebbe avuto accesso anche Galway, ammessa di diritto.\nLibri.\nSpunti sulla stagione si possono trovare nei seguenti libri, in lingua inglese."}
{"id": "4371872", "revid": "729019", "url": "https://it.wikipedia.org/wiki?curid=4371872", "title": "Rauhes Haus (metropolitana di Amburgo)", "text": "La stazione di Rauhes Haus \u00e8 una fermata della metropolitana di Amburgo, servita dalla U2 e dalla U4."}
{"id": "4371873", "revid": "1305772", "url": "https://it.wikipedia.org/wiki?curid=4371873", "title": "Coverack", "text": "Coverack (cornico: Porthkovrek, significato: \"baia della corrente\") \u00e8 un villaggio costiero e un porto di pesca in Cornovaglia, Inghilterra. Si trova sul versante orientale della Penisola di Lizard, circa 14 chilometri a sud di Falmouth.\nGeografia fisica.\nNei pressi del \"South West Coast Path\" si trova il \"Poldowrian Garden\", che comprende un insediamento preistorico scoperto nel 1965, datato dagli archeologi al 5.500 a.C. \u00c8 possibile ammirare i ritrovamenti provenienti dal sito. Le strade dirette a Coverack attraversano \"Goonhilly Downs\", localit\u00e0 famosa per la sua stazione geospaziale.\nIl \"Sito di Speciale Interesse Scientifico\" (SSSI) noto come \"Coverack Cove and Dolor Poin\" \u00e8 uno dei pi\u00f9 famosi siti geologici della Cornovaglia: vi si trova una sezione quasi continua attraverso uno strato della crosta terrestre. Altri SSSI sono \"Coverack to Porthoustock\" e \"Kennack to Coverack\".\nCoverack rientra inoltre all'interno dell'\"Area di Eccezionale Bellezza Naturale della Cornovaglia\" (AONB), che comprende quasi un terzo dell'intera Cornovaglia: questa classificazione garantisce lo stesso status e il medesimo livello di protezione di un Parco Nazionale.\nEconomia.\nTurismo.\nCoverack dispone di diversi alberghi e di un ostello della giovent\u00f9; quest'ultimo, situato a \"Parch Behan\", \"School Hill\", ospita una splendida scala recuperata dal naufragio della \"SS Mohegan\".\nLa zona offre diverse possibilit\u00e0 per gli sport acquatici, in particolare il windsurf, la navigazione di diporto e le immersioni. Gli scogli denominati \"The Manacles\", al largo della cittadina, sono stati lo scenario di diversi naufragi e, di conseguenza, costituiscono oggigiorno una meta privilegiata per le immersioni.\nBattelli di soccorso di Coverack.\nLa \"Royal National Lifeboat Institution\" (RNLI) ha istituito un proprio battello di soccorso a Coverack nel 1901, a seguito del naufragio della \"SS Mohegan\" sugli scogli di \"The Manacles\" nel 1898, che cost\u00f2 la vita a oltre 100 persone. Nel porto venne realizzata una rimessa per barche con annesso scalo di alaggio. La stazione fu chiusa nell'ottobre del 1978 a seguito dell'assegnazione di un battello pi\u00f9 veloce alla Stazione di Salvataggio di Falmouth.\nSi riporta l'elenco dei battelli di salvataggio in servizio a Coverack dal 1901 al 1978; 'ON' indica il numero sequenziale ufficiale assegnato dal RNLI; 'Op. No.' indica il numero operativo dipinto sullo scafo.\nNuotata di Natale.\nOgni anno a Natale, tutti gli abitanti del villaggio e molti villeggianti partecipano alla ricerca di volontari per una nuotata nelle acque del porto a fini di beneficenza. La tradizione prosegue da quasi 50 anni e ha fruttato migliaia di sterline per la ricerca sul cancro."}
{"id": "4371884", "revid": "110157", "url": "https://it.wikipedia.org/wiki?curid=4371884", "title": "Chvojnaja", "text": "Chvojnaja \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Chvojninskij, del quale \u00e8 il capoluogo."}
{"id": "4371885", "revid": "110157", "url": "https://it.wikipedia.org/wiki?curid=4371885", "title": "Krestcy", "text": "Krestcy \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Kresteckij, del quale \u00e8 il capoluogo."}
{"id": "4371886", "revid": "767487", "url": "https://it.wikipedia.org/wiki?curid=4371886", "title": "Kulotino", "text": "Kulotino \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Okulovskij."}
{"id": "4371887", "revid": "767487", "url": "https://it.wikipedia.org/wiki?curid=4371887", "title": "Ljubytino", "text": "Ljubitino \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Ljubytinskij, del quale \u00e8 il capoluogo."}
{"id": "4371888", "revid": "110157", "url": "https://it.wikipedia.org/wiki?curid=4371888", "title": "Nebol\u010di", "text": "Nebol\u010di \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Ljubytinskij."}
{"id": "4371889", "revid": "110157", "url": "https://it.wikipedia.org/wiki?curid=4371889", "title": "Pankovka", "text": "Pankovka \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Novgorodskij."}
{"id": "4371890", "revid": "110157", "url": "https://it.wikipedia.org/wiki?curid=4371890", "title": "Parfino", "text": "Parfino \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Parfinskij, del quale \u00e8 il capoluogo."}
{"id": "4371891", "revid": "767487", "url": "https://it.wikipedia.org/wiki?curid=4371891", "title": "Proletarij", "text": "Proletarij \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Novgorodskij."}
{"id": "4371892", "revid": "767487", "url": "https://it.wikipedia.org/wiki?curid=4371892", "title": "\u0160imsk", "text": "\u0160imsk \u00e8 un insediamento di tipo urbano della Russia europea nordoccidentale, situata nella oblast' di Novgorod; appartiene amministrativamente al \"rajon\" \u0160imskij, del quale \u00e8 il capoluogo."}
{"id": "4371893", "revid": "1573940", "url": "https://it.wikipedia.org/wiki?curid=4371893", "title": "Uglovka", "text": "Uglovka \u00e8 un insediamento di tipo urbano della Russia europea nordoccidentale, situato nella oblast' di Novgorod; appartiene amministrativamente al \"rajon\" Okulovskij."}
{"id": "4371894", "revid": "125209053", "url": "https://it.wikipedia.org/wiki?curid=4371894", "title": "Darren Cahill", "text": "Carriera.\nGiocatore.\nA livello juniores raggiunge la finale del doppio ragazzi agli Australian Open 1983 insieme ad Alan Lane.\nIn singolare ha vinto due titoli raggiungendo la ventiduesima posizione mondiale. Si \u00e8 avventurato fino alla semifinale degli US Open 1988 eliminando sulla sua strada Boris Becker ed arrendendosi a Mats Wilander, futuro vincitore del torneo.\nIn doppio ha vinto tredici titoli e raggiunto la top-10 mondiale, arrivando alla finale degli Australian Open 1989 in coppia con Mark Kratzmann.\nRaggiunge un'importante finale anche nel doppio misto dove, insieme a Nicole Bradtke, arriva all'ultimo match del Torneo di Wimbledon 1987.\nIn Coppa Davis ha giocato dieci match con la squadra australiana vincendone sei.\nAllenatore.\nDopo il ritiro \u00e8 rimasto nell'ambiente tennistico come allenatore ed ha portato Lleyton Hewitt a diventare il pi\u00f9 giovane di sempre a raggiungere la prima posizione del ranking, successivamente ha collaborato con Andre Agassi, che sotto la sua guida \u00e8 diventato il pi\u00f9 anziano numero uno del mondo nel maggio 2003. Dopo il ritiro di Agassi avvenuto nel 2006 \u00e8 entrato nell'Adidas Player Development Program per il quale ha seguito Andy Murray, Ana Ivanovi\u0107, Fernando Verdasco, Daniela Hantuchov\u00e1, Sorana C\u00eerstea e Simona Halep, che ha allenato dal 2017 al 2018 aiutandola a raggiungere la prima posizione della classifica WTA. Alla fine della stagione 2018 ha interrotto il suo rapporto lavorativo con la tennista rumena per dedicare maggiore tempo alla famiglia. Ma all'inizio del 2020 ha ripreso il suo lavoro di coach proprio con Simona Halep\nDal 2007 al 2009 \u00e8 stato anche capitano della Nazionale australiana di Coppa Davis.\nVita privata.\nHa due figli: una femmina e un maschio."}
{"id": "4371895", "revid": "182193", "url": "https://it.wikipedia.org/wiki?curid=4371895", "title": "Castelbello Ciardes", "text": ""}
{"id": "4371896", "revid": "28592", "url": "https://it.wikipedia.org/wiki?curid=4371896", "title": "Giacimenti di carbone", "text": ""}
{"id": "4371898", "revid": "80339", "url": "https://it.wikipedia.org/wiki?curid=4371898", "title": "Hvojnaja", "text": ""}
{"id": "4371899", "revid": "80339", "url": "https://it.wikipedia.org/wiki?curid=4371899", "title": "Khvoynaya", "text": ""}
{"id": "4371900", "revid": "287204", "url": "https://it.wikipedia.org/wiki?curid=4371900", "title": "Nebolci", "text": ""}
{"id": "4371901", "revid": "80339", "url": "https://it.wikipedia.org/wiki?curid=4371901", "title": "Nebolchi", "text": ""}
{"id": "4371902", "revid": "287204", "url": "https://it.wikipedia.org/wiki?curid=4371902", "title": "Simsk", "text": ""}
{"id": "4371903", "revid": "80339", "url": "https://it.wikipedia.org/wiki?curid=4371903", "title": "Shimsk", "text": ""}
{"id": "4371905", "revid": "28592", "url": "https://it.wikipedia.org/wiki?curid=4371905", "title": "Principi-vescovi di Liegi", "text": ""}
{"id": "4371906", "revid": "28592", "url": "https://it.wikipedia.org/wiki?curid=4371906", "title": "Comune del Belgio", "text": ""}
{"id": "4371907", "revid": "729019", "url": "https://it.wikipedia.org/wiki?curid=4371907", "title": "Horner Rennbahn (metropolitana di Amburgo)", "text": "La stazione di Horner Rennbahn \u00e8 una stazione della metropolitana di Amburgo, sulle linea U2 e U4.\nSi tratta di una stazione sotterranea, situata nel distretto di Hamburg-Mitte ed \u00e8 stata inaugurata il 2 gennaio 1967."}
{"id": "4371908", "revid": "111750527", "url": "https://it.wikipedia.org/wiki?curid=4371908", "title": "Cristallo (vetro)", "text": ""}
{"id": "4371909", "revid": "767487", "url": "https://it.wikipedia.org/wiki?curid=4371909", "title": "Unione Sportiva Livorno 1925-1926", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1925-1926.\nStagione.\nDopo la trionfale tourn\u00e9e di fine stagione scorsa disputata in Germania, sei partite, sei vittorie, (2-0) ad Amburgo, (3-2) a Braunschweig, (4-2) a Stettino, (6-3) a Brema, (2-1) a Dresda e (2-0) a D\u00fcsseldorf, nella stagione 1925-1926 si riparte dal riconfermato allenatore magiaro mister King. \nL'esordio \u00e8 col botto (6-1) col Mantova, poi lo stesso ritornello della passata stagione, il campo di Villa Chayes rimane imbattuto per il quarto anno consecutivo, ma in trasferta otto sconfitte, pesanti scoppole subite a Cremona, a Reggio Emilia e a Vercelli. Il quinto posto finale, ben lontano dalla piazza scudetto, \u00e8 un risultato comunque di prestigio. Realizza meno reti Magnozzi, capocannoniere con undici centri, ma realizzano in molti, Silvestri e Bandini I con sette reti, Pitto e Paolini con cinque reti.\nIl Livorno concluse il campionato al 5\u00ba posto dietro al Padova, che lo precedette in virt\u00f9 del miglior quoziente reti (1,667 contro 0,956).\nMaglie.\nLa divisa \u00e8 formata da una maglia amaranto che presenta tre strisce orizzontali, nell'ordine bianco-verde-bianco, con al centro lo stemma della citt\u00e0 di Livorno."}
{"id": "4371911", "revid": "339392", "url": "https://it.wikipedia.org/wiki?curid=4371911", "title": "Cristallerie", "text": ""}
{"id": "4371912", "revid": "28592", "url": "https://it.wikipedia.org/wiki?curid=4371912", "title": "Et\u00e0 ellenica", "text": ""}
{"id": "4371914", "revid": "12458", "url": "https://it.wikipedia.org/wiki?curid=4371914", "title": "Nazionale di pallacanestro femminile del Senegal", "text": "La nazionale di pallacanestro femminile del Senegal rappresenta il Senegal nelle manifestazioni internazionali femminili di pallacanestro organizzate dalla FIBA. \u00c8 gestita dalla Federazione cestistica del Senegal.\nHa partecipato 21 volte ai FIBA AfroBasket Women, vincendo undici volte la medaglia d'oro, sei volte l'argento e tre volte il bronzo."}
{"id": "4371916", "revid": "37401", "url": "https://it.wikipedia.org/wiki?curid=4371916", "title": "La Naissance d'Osiris", "text": "La Naissance d'Osiris, ou la F\u00eate Pamilie \u00e8 un \"acte de ballet\" composto da Jean-Philippe Rameau su libretto di Louis de Cahusac. L'opera fu realizzata per celebrare la nascita del duca di Berry, nipote di Luigi XV, futuro Luigi XVI. Rappresentata a Fontainebleau il 12 ottobre 1754, non fu pi\u00f9 ripresa in seguito.\nIl libretto mette in scena l'annuncio ai pastori egiziani da parte di Giove in persona della venuta al mondo del dio Osiride, allegoria della nascita del neonato principe francese. Il sincretismo classico-egizio, apparentemente fantasioso, era comune nelle opere dell'et\u00e0 barocca, come ad esempio nella secentesca \"Isis\" di Quinault e Lully.\nInconsapevolmente e fatalmente l'opera di Cahusac e Rameau, nell'associare la figura dei Osiride a quella del neonato Luigi XVI, sembra quasi preannunciare il tragico destino del futuro re di Francia in quello altrettanto tragico del dio egizio."}
{"id": "4371917", "revid": "1232412", "url": "https://it.wikipedia.org/wiki?curid=4371917", "title": "Bim Bum Bam/Nel castello cosa c'\u00e8", "text": "Bim Bum Bam/Nel castello cosa c'\u00e8 \u00e8 un singolo discografico del Piccolo Coro dell'Antoniano pubblicato nel 1983. Il brano \"Bim Bum Bam\" era la sesta sigla del programma televisivo Bim bum bam, scritto da Luciano Beretta su musica e arrangiamento di Augusto Martelli. \"Nel castello cosa c'\u00e8\" \u00e8 un brano musicale scritto da Sessa Vitale su musica e arrangiamento di Augusto Martelli. Il brano \u00e8 un indovinello cantato che svela nel finale la soluzione.\nEdizioni.\nEntrambi i brani sono stati inseriti nella compilation \"Fivelandia\" e in numerose raccolte."}
{"id": "4371918", "revid": "767487", "url": "https://it.wikipedia.org/wiki?curid=4371918", "title": "Unione Sportiva Livorno 1924-1925", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1924-1925.\nStagione.\nNella stagione 1924-1925, per la terza consecutiva il campo di gioco di Villa Chayes rimane imbattuto. \nLa dirigenza amaranto torna alla linea \"danubiana\" ingaggiando l'allenatore ungherese J\u00f3zsef King che aveva gi\u00e0 fatto bene a Pisa e fa faville anche a Livorno mantenendo la squadra labronica nei quartieri alti della classifica subito a ridosso delle grandi. \nLivorno forte e imbattibile in casa, ma fragile in trasferta, dove subisce otto sconfitte, alcune delle quali molto pesanti. \nCon un bottino di 19 reti realizzate Mario Magnozzi \u00e8 il capo cannoniere di stagione. Alla fine del campionato il Livorno conta ben 25 punti in classifica.\nMaglie.\nLa divisa \u00e8 formata da una maglia amaranto che presenta tre strisce orizzontali, nell'ordine bianco-verde-bianco, con al centro lo stemma della citt\u00e0 di Livorno.\nRisultati.\nPrima Divisione Nord girone B.\nGirone di andata.\nNella 2\u00aa giornata di campionato il 12 ottobre 1924, il Livorno ha osservato il turno di riposo.\nGirone di ritorno.\nNella 15\u00aa giornata l'8 febbraio 1925 il Livorno ha osservato il turno di riposo."}
{"id": "4371919", "revid": "729019", "url": "https://it.wikipedia.org/wiki?curid=4371919", "title": "Legienstra\u00dfe (metropolitana di Amburgo)", "text": "La stazione di Legienstra\u00dfe \u00e8 una stazione della metropolitana di Amburgo, sulle linea U2 e U4.\nSi tratta di una stazione di superficie, situata nel quartiere di Hamburg-Mitte ed \u00e8 stata inaugurata il 24 settembre 1967."}
{"id": "4371930", "revid": "729019", "url": "https://it.wikipedia.org/wiki?curid=4371930", "title": "Billstedt (metropolitana di Amburgo)", "text": "Billstedt \u00e8 una fermata della metropolitana di Amburgo, capolinea della linea U4 e stazione di transito solo per la linea U2.\nSi tratta di una stazione di superficie situata nella parte orientale di Amburgo ed \u00e8 stata inaugurata il 28 settembre 1969."}
{"id": "4371934", "revid": "729019", "url": "https://it.wikipedia.org/wiki?curid=4371934", "title": "Merkenstra\u00dfe (metropolitana di Amburgo)", "text": "Merkenstra\u00dfe \u00e8 una fermata della metropolitana di Amburgo, sulla linea U2.\nSi tratta di una stazione sotterranea, situata nel quartiere di Hamburg-Mitte ed \u00e8 stata inaugurata il 31 maggio 1970."}
{"id": "4371935", "revid": "2039709", "url": "https://it.wikipedia.org/wiki?curid=4371935", "title": "Pastrami", "text": "Il pastrami (in rumeno \"pastram\u0103\") \u00e8 una popolare specialit\u00e0 gastronomica della cucina rumena di solito a base di manzo, ma anche di maiale o di montone. Altre varianti sono prodotte in Turchia e Israele.\nPreparazione.\nOriginariamente era utilizzato come metodo di conservazione della carne prima dell'introduzione della moderna refrigerazione.\nLa conservazione si ottiene mettendo la carne cruda sotto salamoia, si procede poi ad essiccarla, condirla con varie spezie (aglio, coriandolo, pepe nero, paprica, chiodi di garofano), affumicarla e infine cuocerla a vapore.\nConsumo.\nSi presenta come il carpaccio o come il prosciutto e cio\u00e8 in fettine molto sottili con varie salse associate o verdure come cavolo e crauti.\n\u00c8 molto popolare anche negli Stati Uniti d'America, essendo stato importato dagli immigrati romeni all'inizio del XX secolo, soprattutto come \"street food\", dove viene offerto come sandwich con fette di pane di segale (rye) oppure come guarnizione per insalate e hamburger. Le variazioni e gli accostamenti con verdure e salse sono molto vari ed \u00e8 anche servito in ristoranti etnici specializzati.\nIn tutte le sue varianti \u00e8 divenuto un cibo sempre pi\u00f9 diffuso e velocemente consumabile."}
{"id": "4371936", "revid": "746117", "url": "https://it.wikipedia.org/wiki?curid=4371936", "title": "Ceramica della Magna Grecia e della Sicilia", "text": "La ceramica della Magna Grecia e della Sicilia \u00e8 la ceramica prodotta localmente dalle popolazioni italiote e siceliote a partire dal tardo VIII secolo a.C. fino ai primi anni del III secolo a.C. La denominazione, come quelle delle suddivisioni regionali, non comprende le produzioni indigene geometriche e subgeometriche.\nDall'orientalizzante alle figure nere.\nIl predominio commerciale, e quindi stilistico, corinzio e attico esisteva ad ovest del mondo greco come altrove; costituiscono eccezioni scarsamente rilevanti gli influssi dal subgeometrico cretese e dalla ceramica greco-orientale a Gela, Catania, Siracusa, Selinunte e soprattutto Agrigento, la ceramica laconica piuttosto diffusa nel VI secolo a.C. e naturalmente la ceramica calcidese.\nProtocorinzio di imitazione, databile a partire dal tardo VIII secolo a.C., \u00e8 presente a Pithecusa e Cuma, le prime e pi\u00f9 distanti colonie greche in Italia. La produzione di imitazione si distingue da quella importata grazie all'argilla differente e, talvolta, per la presenza di un ingubbio che imita l'argilla dei prodotti originali.\nGli scavi di Megara Hyblaea hanno restituito vasi con decorazione figurata policroma (con l'aggiunta del marrone chiaro al bianco e al rosso), di grandi dimensioni e in stile orientalizzante, che \u00e8 stato possibile classificare come di produzione locale e datare intorno al 650 a.C. Si tratt\u00f2 tuttavia di un esperimento che lasci\u00f2 presto il posto all'imitazione dello stile animalistico di Corinto. I crateri della necropoli del Fusco, a Siracusa, suggeriscono l'esistenza di un simile fenomeno di produzione locale, forse opera di vasai argivi immigrati, che pu\u00f2 essere datato al secondo quarto del VII secolo a.C.\nProduzioni di ceramica a figure nere sono attestate nel sud Italia e soprattutto in Campania nel tardo VI e all'inizio del V secolo a.C., dove si caratterizzano per un uso pi\u00f9 libero del bianco aggiunto, ma a parte la ceramica calcidese (VI secolo a.C.), nessuna scuola locale mise radici fino alla met\u00e0 del V secolo a.C.\nFigure rosse.\nDopo 300 anni di importazione pi\u00f9 o meno regolare, prima da Corinto e poi da Atene, alcuni artigiani presumibilmente immigrati e gi\u00e0 formatisi ad Atene durante l'et\u00e0 di Pericle, giunti in Italia con la fondazione di Thurii nel 443 a.C., diedero inizio ad una produzione di ceramica a figure rosse, che viene genericamente definita \"italiota\": le officine siceliote vennero riconosciute e distinte in un momento successivo allo stabilirsi del termine, che continu\u00f2 quindi ad essere impiegato in letteratura in modo onnicomprensivo. L'ulteriore suddivisione in scuole regionali \u00e8 basata sui luoghi di ritrovamento (apula, lucana, campana, pestana, siceliota), ma le differenze tra le diverse scuole non sono sempre evidenti; solo la scuola apula, la pi\u00f9 grande e influente, \u00e8 dotata di una maggiore unit\u00e0 stilistica che si pu\u00f2 riassumere in una tendenza al monumentale e alle grandi composizioni, suddivise su diversi registri.\nTra le produzioni pi\u00f9 antiche, ma priva di sviluppi, \u00e8 quella del Gruppo del pilastro con civetta (\"Owl pillar group\"), sorto apparentemente in Campania ad imitazione dello stile attico nel secondo e terzo quarto del V secolo a.C. I due centri di produzione che si svilupparono sulla costa meridionale italiana, convenzionalmente indicati come \"Gruppo A\" e \"Gruppo B\", diedero invece luogo rispettivamente alla scuola lucana e alla scuola apula. La prima sorse a ovest di Taras intorno al 440 a.C., al tempo della fondazione di Thurii; la seconda comparve a Taras subito dopo, intorno al 430 a.C. La scuola siceliota ebbe inizio nell'ultimo decennio del V secolo a.C. La scuola lucana fu influenzata da quella apula mentre tutte tendevano col tempo a divergere dall'originario e comune stile di appartenenza, derivato dalla ceramica prodotta ad Atene nelle botteghe del Pittore di Achille e di Polignoto, anche in conseguenza di una diminuzione delle importazioni da Atene durante e dopo la guerra del Peloponneso. Questa prima fase di sviluppo della ceramica italiota ebbe termine verso il 380-370 a.C. quando, a partire dalle prime scuole regionali si formarono nuovi laboratori in Sicilia, in Campania e a Paestum.\nLa terracotta della ceramica italiota varia nel colore e nella consistenza, andando da un giallo pallido che pu\u00f2 essere scambiato per corinzio, al marrone scuro di alcuni esempi campani. Una ingubbiatura rossastra \u00e8 presente negli esemplari che pi\u00f9 si allontanano dal colore tipicamente aranciato della terracotta attica.\nLe forme dipendono inizialmente dal repertorio attico, ma il loro sviluppo \u00e8 spesso indipendente. Il cratere a campana, l'oinochoe e l'hydria sono le forme pi\u00f9 comuni. I crateri a colonnette e a volute sono diffusi particolarmente nelle scuole apula e lucana, cos\u00ec come la pelike. I grandi crateri apuli a volute avevano destinazione funeraria, un uso ormai decaduto in Grecia, e potevano giungere al metro e mezzo di altezza. L'anfora a collo distinto si sviluppa in Campania in una forma tipica che reca un manico ad arco sopra l'imboccatura (\"bail amphora\"). Il piatto da pesce diviene una tipologia tipica dalla met\u00e0 del IV secolo a.C. Le forme piccole, esclusa la coppa, sono frequenti nel IV secolo a.C.: askos, lekythos e kantharos. In generale col tempo le forme tendono ad allungarsi, ad assumere forme pi\u00f9 spigolose e ad accrescere la propria ornamentazione.\nI soggetti erano prevalentemente dionisiaci con un gusto particolare per la teatralit\u00e0 tragica o per le farse fliaciche, presenti soprattutto a Paestum; queste ultime si svilupparono a partire dal 400 a.C. sulla scia di simili e rari esperimenti fatti ad Atene qualche tempo prima.\nNel secondo quarto del IV secolo a.C. una nuova tecnica, non presente in Attica, si sviluppa a partire dalla scuola apula; \u00e8 detta ceramica di Gnathia dal nome del luogo dei primi ritrovamenti e consiste in una decorazione a colori sovrapposti ad un fondo nero, similmente alla tecnica di Six.\nLa ceramica del sud Italia veniva prodotta principalmente per uso locale, ma alcune esportazioni sono attestate lungo le coste della Francia e della Spagna, in Dalmazia e in Albania. Esemplari sicelioti sono stati rinvenuti a Cartagine, esemplari apuli a Sidone. Un certo influsso stilistico da parte della produzione campana e apula del IV secolo a.C. si ebbe sulla produzione etrusca e iberica."}
{"id": "4371938", "revid": "729019", "url": "https://it.wikipedia.org/wiki?curid=4371938", "title": "Steinfurther Allee (metropolitana di Amburgo)", "text": "Steinfurther Allee \u00e8 una fermata della metropolitana di Amburgo, sulla linea U2.\nSi tratta di una stazione sotterranea situata nel quartiere di Hamburg-Mitte ed \u00e8 stata inaugurata il 29 settembre 1990."}
{"id": "4371940", "revid": "692467", "url": "https://it.wikipedia.org/wiki?curid=4371940", "title": "Ceramica della Magna Grecia", "text": ""}
{"id": "4371949", "revid": "3115", "url": "https://it.wikipedia.org/wiki?curid=4371949", "title": "Silver Sirotti", "text": "Biografia.\nForlivese, giovane diplomato all'I.T.I.S. \u201cMarconi\u201d di Forl\u00ec nel 1968, studente alla Facolt\u00e0 di Ingegneria presso l'Universit\u00e0 di Bologna, fu assunto nel 1973 dalle Ferrovie dello Stato con la qualifica di \"conduttore\" (controllore), presso il Deposito Personale Viaggiante di Bologna. Il 4 agosto 1974, nel momento della morte Sirotti era in servizio di scorta sul treno Espresso 1486 \"Italicus\"; aveva 24 anni.\nLa morte.\nRiusc\u00ec a sopravvivere allo scoppio della bomba sul treno, non trovandosi in quel momento nella vettura esplosa. Tuttavia, anzich\u00e9 mantenersi in salvo, intendendo aiutare i viaggiatori intrappolati nelle fiamme, entr\u00f2 nella vettura rovente con un semplice estintore.\nSecondo le testimonianze di due agenti di polizia: \u00ab\"Improvvisamente il tunnel da cui doveva sbucare il treno si \u00e8 illuminato a giorno, la montagna ha tremato, poi \u00e8 arrivato un boato assordante. Il convoglio, per forza di inerzia, \u00e8 arrivato fin davanti a noi. Le fiamme erano altissime e abbaglianti. Nella vettura incendiata c'era gente che si muoveva. Vedevamo le loro sagome e le loro espressioni terrorizzate, ma non potevamo fare niente poich\u00e9 le lamiere esterne erano incandescenti. Dentro doveva gi\u00e0 esserci una temperatura da forno crematorio. \"Mettetevi in salvo\", abbiamo gridato, senza renderci conto che si trattava di un suggerimento ridicolo data la situazione. Qualcuno si \u00e8 buttato dal finestrino con gli abiti in fiamme. Sembravano torce. Ritto al centro della vettura un ferroviere, la pelle nera cosparsa di orribili macchie rosse, cercava di spostare qualcosa. Sotto doveva esserci una persona impigliata. \"Vieni via da l\u00ec\", gli abbiamo gridato, ma proprio in quel momento una vampata lo ha investito facendolo cadere accartocciato al suolo\"\u00bb."}
{"id": "4371950", "revid": "729019", "url": "https://it.wikipedia.org/wiki?curid=4371950", "title": "M\u00fcmmelmannsberg (metropolitana di Amburgo)", "text": "M\u00fcmmelmannsberg \u00e8 una stazione della metropolitana di Amburgo, sulla linea U2, capolinea sud-est.\nSi tratta di una stazione sotterranea, situata nel quartiere di Hamburg-Mitte ed \u00e8 stata inaugurata il 29 settembre 1990."}
{"id": "4371955", "revid": "767487", "url": "https://it.wikipedia.org/wiki?curid=4371955", "title": "Acciaio blu", "text": "Acciaio blu (\"Blue Steel\") \u00e8 un film del 1934 diretto da Robert N. Bradbury.\n\u00c8 un film western statunitense con John Wayne, Eleanor Hunt e George 'Gabby' Hayes. \u00c8 il remake di \"A Son of the Plains\" del 1931.\nTrama.\nDalla cassaforte di una locanda sono stati rubati i soldi destinati agli stipendi dei minatori e lo sceriffo Jake sospetta di Carruthers, un giovane cowboy, trovato sul posto pochi momenti dopo il furto. Carruthers \u00e8 invece uno sceriffo federale inviato dal governo per reprimere gli atti di banditismo che si verificano nella zona. Egli \u00e8 riuscito a scoprire che il colpevole del furto fa parte di una grossa banda, segretamente guidata da Malgrove, uno dei cittadini pi\u00f9 importanti. Malgrove \u00e8 venuto a sapere dell'esistenza nei dintorni di ricchi filoni d'oro e vuole costringere gli abitanti della zona ad andarsene, intercettando le consegne di viveri dalla citt\u00e0. Dopo sparatorie ed interminabili inseguimenti a cavallo nel West, lo sceriffo Carruthers riesce ad identificare tutti i colpevoli e ad assicurarli alla giustizia.\nProduzione.\nIl film, diretto e sceneggiato da Robert N. Bradbury, fu prodotto dallo stesso Bradbury e da Paul Malvern per la Lone Star Productions e la Monogram Pictures e girato nel Walker Ranch e nel Trem Carr Ranch a Newhall, a Santa Clarita, nelle Alabama Hills, a Big Pines, nei General Service Studios a Hollywood e a Kernville, in California.\nDistribuzione.\nIl film fu distribuito con il titolo \"Blue Steel\" negli Stati Uniti dal 10 maggio 1934 al cinema dalla Monogram Pictures.\nAlcune delle uscite internazionali sono state:"}
{"id": "4371963", "revid": "685869", "url": "https://it.wikipedia.org/wiki?curid=4371963", "title": "Gli Ypsilon", "text": ""}
{"id": "4371964", "revid": "685869", "url": "https://it.wikipedia.org/wiki?curid=4371964", "title": "I cavalieri di Silverland", "text": ""}
{"id": "4371965", "revid": "685869", "url": "https://it.wikipedia.org/wiki?curid=4371965", "title": "Lousiana Group", "text": ""}
{"id": "4371967", "revid": "685869", "url": "https://it.wikipedia.org/wiki?curid=4371967", "title": "I Pungiglioni", "text": ""}
{"id": "4371969", "revid": "685869", "url": "https://it.wikipedia.org/wiki?curid=4371969", "title": "Aiko &amp; Company", "text": ""}
{"id": "4371970", "revid": "685869", "url": "https://it.wikipedia.org/wiki?curid=4371970", "title": "Gli amici di Marco", "text": ""}
{"id": "4371971", "revid": "685869", "url": "https://it.wikipedia.org/wiki?curid=4371971", "title": "I fratelli Grimm (gruppo musicale)", "text": ""}
{"id": "4371972", "revid": "685869", "url": "https://it.wikipedia.org/wiki?curid=4371972", "title": "I Cuccioli", "text": ""}
{"id": "4371975", "revid": "287204", "url": "https://it.wikipedia.org/wiki?curid=4371975", "title": "Chiesa di San Giovanni (Tallinn)", "text": "La chiesa di San Giovanni (in estone: Jaani Kirik) \u00e8 una grande chiesa parrocchiale luterana che a sorge a Tallinn in piazza della Libert\u00e0. Consacrata a san Giovanni Evangelista, fu costruita fra il 1862 e il 1867\nStoria.\nDal tempo della Riforma protestante, la religione tradizionalmente predominante in Estonia \u00e8 quella Luterana, con un ordinamento episcopale simile a quello cattolico.\nLa chiesa nazionale dell'Estonia \u00e8 la Chiesa evangelica luterana estone, della quale, quella di San Giovanni, \u00e8 una chiesa parrocchiale.\nLa ragione della costruzione fu in larga misura l'esistenza di una vasta congregazione vicina alla chiesa parrocchiale dello Spirito Santo, che alla met\u00e0 del XIX secolo contava sul suolo estone oltre 14.000 membri. La raccolta fondi ebbe inizio nel 1851 per assicurare la costruzione di una nuova chiesa parrocchiale dei sobborghi della \"nuova\" Tallinn che andava via via espandendosi alla base della collina di Toompea. Dal settembre 1862, operai specializzati, tecnici edili, geometri ed architetti lavorarono alacremente alla costruzione dell'edificio religioso che venne consacrato ufficialmente il 17 dicembre 1867.\nL'allestimento di color verde dell'altare principale \u00e8 in maggior parte costituito da velluto chiaro, ma il pannello frontale \u00e8 splendidamente ricamato. Simili assortimenti di colori alternati vengono utilizzati in altri periodi dell'anno liturgico.\nLe moderne vetrate della cappella della Vergine Maria, rappresentano la Vergine Maria, con in braccio il figlio Ges\u00f9, circondato dagli angeli.\nArchitettura.\nLa chiesa \u00e8 costruita in stile neogotico, con archi gotici slanciati, ed \u00e8 una costruzione molto ampia, con tre navate principali ed un campanile elevato, al termine della facciata occidentale, sormontato sulla cima da una guglia decorativa. Vi \u00e8 un coro e un presbiterio, un'abside semi-circolare, ed un'ampia sagrestia.\nLa chiesa \u00e8 situata al limite orientale della piazza della Libert\u00e0 a Tallinn ed architettonicamente domina la piazza intera. Il costruttore principale e supervisore fu Carl Sensenberg mentre l'architetto della chiesa fu l'estone Christoph August Gabler (1820 - 1884), nativo della capitale.\nPiani per demolire la chiesa furono proposti sia negli anni trenta che negli anni cinquanta da architetti e progettisti che ritenevano lo stile della chiesa stonasse con le altre costruzioni della Piazza. In entrambi i casi l'opposizione locale prevenne e ne evit\u00f2 la demolizione.\nGli interni, le decorazioni e gli ornamenti.\nLa chiesa ricevette numerosi doni all'atto della sua consacrazione, inclusi lavori artistici, metalli preziosi (calici e piatti della carit\u00e0) ed una campana. Attualmente attrae e conserva opere dell'arte contemporanea, che includono allestimenti ricamati religiosi (frontali dell'altare, superfrontali, coperture del pulpito - diversamente dalle abitudini, il pulpito \u00e8 coperto da due coperture ed ha due leggii, permettendo al predicatore di scegliere la direzione maggiormente appropriata per affacciarsi quando indirizza le sue raccomandazioni), e moderni vetri istoriati colorati.\nAlcuni vetri sono dedicati all' adorazione della Vergine Maria e situati nella cappella della Signora, mentre nel lato opposto vi sono vetri disegnati e colorati che raccontano la vita del patrono della chiesa san Giovanni Battista.\nLa grande pala d'altare che domina la parte terminale ad est della chiesa e raffigura la crocifissione \u00e8 un'opera di Karl Gottlieb Wenig, diplomato all'Accademia di belle arti di San Pietroburgo, come l'architetto della chiesa, Gabler."}
{"id": "4371991", "revid": "599013", "url": "https://it.wikipedia.org/wiki?curid=4371991", "title": "Svante P\u00e4\u00e4bo", "text": "\u00c8 ritenuto uno dei fondatori della paleogenetica.\nBiografia.\nNato dalla relazione extraconiugale tra Sune Bergstr\u00f6m (vincitore del Premio Nobel per la medicina insieme a Bengt I. Samuelsson e John R. Vane nel 1982) e l\u2019estone Karin P\u00e4\u00e4bo, ha assunto il cognome di quest\u2019ultima.\nHa conseguito il dottorato di ricerca in biologia all'Universit\u00e0 di Uppsala nel 1986. Dal 1997 dirige il dipartimento di genetica del Max Planck Institute di Lipsia, in Germania.\nOpera.\nDopo aver studiato storia della scienza ed egittologia ad Uppsala, si dedica alla medicina.\nIl suo nascente interesse per la biologia molecolare lo porta ad esaminare per primo il DNA di mummie egizie, nonch\u00e9 nel 1993 di Otzi l'uomo preistorico ritrovato in un ghiacciaio in Tirolo nel 1991.\nIl dipartimento diretto da P\u00e4\u00e4bo pubblic\u00f2 nell'agosto 2002 un importante studio sul gene del linguaggio FOXP2, che si scopr\u00ec mancare o essere danneggiato in individui con disabilit\u00e0 linguistiche.\nNel 2006 annunci\u00f2 di avere in programma la ricostruzione dell'intero patrimonio genetico dell'uomo di Neanderthal. Nel 2007, P\u00e4\u00e4bo fu nominato dalla rivista TIME tra le 100 persone pi\u00f9 influenti al mondo.\nNel febbraio 2009, all'incontro annuale della American Association for the Advancement of Science (AAAS), fu annunciato che il Max Planck Institute aveva completato la prima versione del genoma dei Neanderthal. Oltre 3 miliardi di coppie di geni erano state selezionate in collaborazione con la 454 Life Sciences. Questo progetto, coordinato da P\u00e4\u00e4bo, dovrebbe gettare nuova luce sull'evoluzione del genere umano.\nNel marzo 2010, P\u00e4\u00e4bo e i suoi collaboratori pubblicarono un report sull'analisi del DNA ricavato da un osso trovato nella grotta di Denisova in Siberia; il risultato era che si trattava di una specie di \"Homo\" non ancora conosciuta, l'Homo di Denisova.\nNel maggio 2010, P\u00e4\u00e4bo ed i suoi colleghi pubblicarono una sequenza sperimentale del genoma dei Neanderthal sulla rivista \"Science\"., mediante il quale il biologo ed il suo team avevano concluso ipotizzando una parentela tra gli uomini di Neanderthal e gli Eurasiatici (ma non gli Africani). La comunit\u00e0 scientifica d\u00e0 via via sempre pi\u00f9 credito a questa teoria, nonostante lo scetticismo di una parte della comunit\u00e0 degli archeologi.\nPremi.\nNel 1992 ha ricevuto il premio Leibniz della Deutsche Forschungsgemeinschaft, che \u00e8 la pi\u00f9 alta onorificenza scientifica tedesca. P\u00e4\u00e4bo fu altres\u00ec eletto presso l'Accademia reale svedese delle scienze nel 2000. Nell'ottobre 2009 la Foundation for the Future annunci\u00f2 l'assegnazione a P\u00e4\u00e4bo del premio Kistler per il suo lavoro sul DNA arcaico, iniziato nel 1984 su una mummia di 2400 anni fa. Nel giugno 2010 la Federation of European Biochemical Societies gli confer\u00ec la Theodor B\u00fccher Medal per i successi nell'ambito della biochimica e della biologia molecolare."}
{"id": "4371992", "revid": "287204", "url": "https://it.wikipedia.org/wiki?curid=4371992", "title": "Svante Paabo", "text": ""}
{"id": "4371994", "revid": "124372792", "url": "https://it.wikipedia.org/wiki?curid=4371994", "title": "Marfisa (personaggio)", "text": "Marfisa \u00e8 un personaggio dell'\"Orlando Innamorato\" di Matteo Maria Boiardo e dell'\"Orlando furioso\" di Ludovico Ariosto.\nIl personaggio.\nFiglia di Ruggero II e sorella gemella di Ruggero, viene con quest'ultimo allevata dal mago Atlante, ed \u00e8 ancora una bambina quando gli Arabi la rapiscono, con conseguente iniziazione all'Islam. \nUna volta cresciuta, Marfisa diventer\u00e0 una donna guerriera, nonch\u00e9 regina dell'India: praticamente un alter ego di Bradamante nel campo saraceno. Nel ciclo carolingio Marfisa figura poi, come del resto Ruggiero - bench\u00e9 i due inizialmente non si conoscano - tra i Saraceni che sotto la guida di Agramante assediano Carlo Magno in Parigi. \nNell\u2019\"Orlando innamorato\" Marfisa fa voto di combattere fino a che non avr\u00e0 vinto tre grandi re.\nNell\u2019\"Orlando furioso\" ha modo di uccidere diversi guerrieri cristiani, fino al giorno in cui Ruggero, per difendere Bradamante, si scontra con lei in armi; il duello \u00e8 interrotto dallo spirito di Atlante che svela le loro vere origini. I due pertanto si convertono al cristianesimo e Marfisa poi aiuter\u00e0 pi\u00f9 volte il fratello.\nFortuna del personaggio.\nLa \"Marfisa Bizzarra\" \u00e8 una commedia del drammaturgo Carlo Gozzi del 1776, che mette in ridicolo il personaggio di Marfisa e tutto il mondo cavalleresco.\nIl marchese Francesco d'Este chiam\u00f2 le sue figlie Marfisa e Bradamante, in omaggio alle due donne guerriere cantate da Boiardo e da Ariosto.\nLa figura di Marfisa \u00e8 presente nel film \"\", dove viene interpretata da Zeudi Araya."}
{"id": "4371995", "revid": "599013", "url": "https://it.wikipedia.org/wiki?curid=4371995", "title": "R\u00e9gis Fuchs", "text": "Statistiche.\n\"Statistiche aggiornate a luglio 2012.\""}
{"id": "4372000", "revid": "729019", "url": "https://it.wikipedia.org/wiki?curid=4372000", "title": "Linea Seibu Toshima", "text": "La \u00e8 una breve linea ferroviaria suburbana a scartamento ridotto gestita dalle Ferrovie Seibu. La ferrovia fa parte dei servizi diretti della linea Seibu Ikebukuro, e tutti i treni continuano su questa fino al capolinea della stazione di Ikebukuro."}
{"id": "4372013", "revid": "1305772", "url": "https://it.wikipedia.org/wiki?curid=4372013", "title": "Luigi Mattei (disambigua)", "text": "Con Luigi Mattei possiamo intendere:"}
{"id": "4372014", "revid": "599013", "url": "https://it.wikipedia.org/wiki?curid=4372014", "title": "Marcel Jenni", "text": "Statistiche.\n\"Statistiche aggiornate a luglio 2012.\""}
{"id": "4372017", "revid": "838137", "url": "https://it.wikipedia.org/wiki?curid=4372017", "title": "Pugilato agli XI Giochi del Mediterraneo", "text": "La competizione di Pugilato agli XI Giochi del Mediterraneo ha previsto 12 gare, tutte maschili."}
{"id": "4372019", "revid": "709565", "url": "https://it.wikipedia.org/wiki?curid=4372019", "title": "Episodi de Il mio amico Arnold (sesta stagione)", "text": "La sesta stagione della sitcom Il mio amico Arnold \u00e8 stata trasmessa negli Stati Uniti dal 1\u00ba ottobre 1983 al 12 maggio 1984. Dana Plato lascia il cast a fine stagione, Mary Jo Catlett viene inserita nella sigla iniziale mentre Dixie Carter e Danny Cooksey appaiono su base ricorrente. I titoli degli episodi non verranno pi\u00f9 tradotti in italiano ma mantenuti in lingua originale.\n\"Mr. T and mr. t\".\nTrama.\nPer fare colpo sulla cugina di Dudley, Arnold imita Mr. T, giunto a casa Drummond per girare un episodio di \"A-Team\". \n\"The Goat\".\nTrama.\nArnold vuole raggiungere la popolarit\u00e0 a scuola e pensa di rubare la mascotte e far credere ai compagni di averla ritrovata.\n\"Rashomon II\".\nTrama.\nDopo essere stati tenuti in ostaggio da un ladro, il signor Drummond, Arnold e Willis danno la loro versione dei fatti. Pearl, la quale ha assistito alla scena dalla cucina, racconta a Kimberly cosa \u00e8 realmente accaduto.\n\"The Lie\".\nTrama.\nWillis ha bisogno di un lavoro e sostiene di saper praticare il primo soccorso. La verit\u00e0 viene a galla quando Arnold ha bisogno di aiuto.\n\"Drafted\".\nTrama.\nA causa di un errore del computer, Arnold viene arruolato nell'Esercito.\n\"The Van Drummonds\".\nTrama.\nArnold e Willis vengono continuamente incolpati per i guai commessi da Hans, il cugino olandese dei Drummond arrivato all'attico con sua madre Anna.\n\"The Moonlighter\".\nTrama.\nArnold scopre che la sua insegnante lavora come cameriera in un locale e ne rimane deluso.\n\"Coming of Age\".\nTrama.\nPer il suo compleanno, Kimberly riceve dal signor Drummond un fondo fiduciario. Contrariamente al volere di suo padre, la ragazza vorrebbe spendere questi soldi per andare in Europa.\n\"Assert Yourself\".\nTrama.\nArnold, vedendo che Dudley non esegue i suoi ordini, decide di gareggiare contro di lui per il ruolo di rappresentante di classe.\n\"Mrs. Z\".\nTrama.\nMinacciato da un'estorsione, il signor Drummond assume una guardia del corpo.\n\"The Senior Class Queen\".\nTrama.\nKimberly si batte per far ammettere le donne in un circolo a scuola ma Willis non sembra essere favorevole.\n\"Where There's Smoke\".\nTrama.\nArnold e Dudley imparano dal signor Ramsey quanto sia nocivo il fumo delle sigarette.\n\"Drummond's Lady \".\nTrama.\nIl signor Drummond conosce Maggie McKinney, un'istruttrice televisiva di aerobica, e se ne innamora.\n\"The Hitchhikers: Part 1\".\nTrama.\nArnold e Kimberly decidono di fare l'autostop per tornare a casa ma non sanno che ci\u00f2 che li aspetta sar\u00e0 terribile. \n\"The Hitchhikers: Part 2\".\nTrama.\nArnold riesce a scappare dopo essere stato sequestrato ma non ricorda dove \u00e8 ubicato il covo del rapitore. Soltanto sotto ipnosi riesce a ricordarsene e a far salvare Kimberly. \n\"Hooray for Hollywood: Part 1\".\nTrama.\nIl signor Drummond decide di partire per Hollywood con la sua famiglia per chiarirsi con Maggie. \n\"Hooray for Hollywood: Part 2\".\nTrama.\nI ragazzi apprendono dal signor Drummond che lui e Maggie si sposeranno. Arnold non \u00e8 molto entusiasta, soprattutto quando scopre che avr\u00e0 un fratellastro. \n\"The Wedding: Part 1\".\nTrama.\nA poco tempo dal matrimonio, Maggie scopre che l'avvocato del signor Drummond ha suggerito un accordo prematrimoniale.\n\"The Wedding: Part 2\".\nTrama.\nCircondati da amici e parenti, il signor Drummond e Maggie diventano ufficialmente marito e moglie.\n\"The Honeymoon's Over\".\nTrama.\nArnold e Pearl non sono contenti dei nuovi cambiamenti in casa Drummond, visto che uno dovr\u00e0 badare a Sam e l'altra deve cedere la sua stanza a Willis. \n\"The Bar Mitzvah Boy\".\nTrama.\nArnold pensa di convertirsi all'ebraismo dopo aver visto la quantit\u00e0 di regali di un Bar Mitzvah. \n\"Kathy's Olympics\".\nTrama.\nArnold ha riposto dei soldi in un vecchio paio di scarpe che Maggie ha gettato via ma che Sam \u00e8 riuscito a recuperare. \n\"The Houseguest\".\nTrama.\nDopo essersi scontrata con suo padre, Charlene si trasferisce dai Drummond.\n\"The Boyfriend\".\nTrama.\nKimberly vorrebbe andare a vivere con il suo ragazzo ma il signor Drummond non approva."}
{"id": "4372023", "revid": "135224", "url": "https://it.wikipedia.org/wiki?curid=4372023", "title": "Palazzo San Francesco (Domodossola)", "text": "Palazzo San Francesco \u00e8 un antico edificio posto nel centro storico di Domodossola, sede del \"civico museo di Palazzo San Francesco\".\nLa storia.\nIl Palazzo San Francesco fu costruito sulla pianta di una chiesa antecedente (risalente alla fine del XIII secolo) in onore del Santo omonimo. Quest'ultima, a cui era annesso un convento, era a tre navate delimitate da dodici colonne in serizzo con capitelli scolpiti simboleggianti scene eucaristiche, sfingi, mascheroni, foglie d'acanto. Proprio nel convento si tennero quattro concili provinciali (XV e XVI secolo) e il 19 marzo 1381 venne firmato l'atto di dedizione degli Ossolani ai Visconti. Per ricordare questo fatto il municipio chiam\u00f2 \"Piazza della Convenzione\" il largo davanti alla facciata della chiesa. I rivolgimenti politici e culturali che accompagnarono la nascita del Regno Napoleonico d'Italia portarono al passaggio della chiesa al \"Demanio dello Stato\".\nSuccessivamente, la chiesa venne acquistata dalla famiglia Belli che tra il 1810 e il 1879 attu\u00f2 il primo importante intervento edilizio trasformando l'edificio da chiesa a \"Palazzo Belli\": il campanile venne demolito, cerato un piano sopraelevato e costruito uno scalone esterno a doppia rampa per assicurare il collegamento verticale fra i piani.\nNel 1879 la Fondazione Gian Giacomo Galletti acquist\u00f2 l'edificio e lo rinomin\u00f2 \"Palazzo Galletti\". Nel 1884, dopo un parziale restauro, la Fondazione vi istitu\u00ed la propria sede ospitando le varie collezioni artistiche, naturalistiche ed etnografiche e la biblioteca della Fondazione stessa. L'ultimo consistente intervento edilizio avvenne tra il 1908 e il 1912, al fine di destinare il piano terreno ad uso scolastico.\nNel 1986, con lo scioglimento della Fondazione Gian Giacomo Galletti, il Palazzo divenne propriet\u00e0 del Comune di Domodossola. Dopo alcuni anni di restauro, il piano terreno di Palazzo San Francesco, con gli affreschi dell\u2019antica chiesa risalenti agli anni tra il XIV e XVI sec., diventa sede di mostre permanenti e temporanee. Dal 2011, una sezione del Palazzo ospita la \"civica pinacoteca vigezzina\" di propriet\u00e0 comunale, con opere fra l\u2019altro di Giuseppe Rossetti, Carlo Gaudenzio Lupetti, Bernardino e Lorenzo Peretti, Carlo Fornara e Giovanni Battista Ciolina.\nAi piani superiori \u00e8 prevista nei prossimi anni la ricollocazione delle diverse collezioni archeologiche e di altre collezioni d'arte del \"Museo Galletti\" attualmente in deposito presso il \"Deposito Museale\" di Via Rosmini, 20. Nel Deposito sono visibili le collezioni di paleontologia ed osteologia mondiali, mineralogia ossolana, botanica ossolana, la collezione scientifica \"Dell'Angelo\", zoologia ed ornitologia ossolana e sudamericana, la sala del Sempione con la raccolta di monete e medaglie, e i materiali e i documenti sulla costruzione della strada napoleonica, del traforo e la prima trasvolata delle Alpi, compiuta da Jorge Ch\u00e1vez."}
{"id": "4372027", "revid": "106224", "url": "https://it.wikipedia.org/wiki?curid=4372027", "title": "Museo di Palazzo San Francesco", "text": ""}
{"id": "4372028", "revid": "310967", "url": "https://it.wikipedia.org/wiki?curid=4372028", "title": "Teresio Maria Carlo Vittorio Ferrero della Marmora", "text": ""}
{"id": "4372029", "revid": "729019", "url": "https://it.wikipedia.org/wiki?curid=4372029", "title": "Linea Seibu Sayama", "text": "La \u00e8 una breve linea ferroviaria urbana a scartamento ridotto gestita dalle Ferrovie Seibu situata nella citt\u00e0 di Tokorozawa, nella prefettura di Saitama in Giappone. La ferrovia fa parte dei servizi diretti della linea Seibu Ikebukuro, e tutti i treni continuano su questa fino al capolinea della stazione di Ikebukuro."}
{"id": "4372032", "revid": "729019", "url": "https://it.wikipedia.org/wiki?curid=4372032", "title": "Battaglia di La Verde", "text": "La battaglia di La Verde, combattuta il 26 novembre 1874 nell'ambito delle guerre civili argentine, fu uno scontro bellico tra le forze nazionali argentine, guidate dal colonnello Jos\u00e9 Inocencio Arias, e un esercito rivoluzionario guidato da Bartolom\u00e9 Mitre.\nLa battaglia si tenne nei pressi della fattoria \"La Verde\", nel partido di Nueve de Julio, e si risolse con la completa vittoria dell'esercito argentino e la disfatta dei rivoluzionari.\nContesto storico.\nAlle elezioni presidenziali argentine del 1874 il \"Partido Autonomista\" di Adolfo Alsina strinse un accordo con diversi governatori provinciali per appoggiare Nicol\u00e1s Avellaneda, ministro del governo Sarmiento, a discapito del \"Partido Nacionalista\" di Bartolom\u00e9 Mitre. Dopo turbolente elezioni, Avellaneda fu eletto alla presidenza il 12 aprile; i seguaci di Mitre accusarono brogli elettorali e decisero quindi di ribellarsi al governo nazionale.\nI ribelli cercarono appoggio soprattutto nell'esercito, assicurandosi la lealt\u00e0 del comandante del fronte meridionale della provincia di Buenos Aires, Ignacio Rivas, un generale di origine uruguaiana fedele a Mitre; quest'ultimo si spost\u00f2 aa Montevideo per poter organizzare al meglio la rivoluzione. Nell'interno dell'Argentina, intanto, tra le province di C\u00f3rdoba e San Luis, il generale Jos\u00e9 Miguel Arredondo inizi\u00f2 una propria sollevazione, che tuttavia non arriv\u00f2 mai a coordinarsi con quella di Buenos Aires.\nRivas riusc\u00ec a radunare alcuni battaglioni ben addestrati militarmente, per un totale di 400 unit\u00e0. Il resto degli effettivi fu reclutato nella guardia nazionale delle zone di frontiera della provincia; si trattava di milizie che venivano radunate saltuariamente e che ricevevano un periodico blando addestramento. Completavano le file dell'esercito liberale (chiamato da Mitre \"Ej\u00e9rcito Constitucional\") alcuni volontari di Buenos Aires e alcuni reparti indigeni.\nTornato dall'Uruguay, Mitre si mise a capo delle forze ribelli, iniziando a novembre la marcia verso Buenos Aires. Il governo nazionale gli mand\u00f2 contro un contingente di 5 000 uomini, guidati dal colonnello Luis Mar\u00eda Campos; nel tentativo di evitare lo scontro frontale con quest'ultimo, il comandante ribelle inizi\u00f2 una serie di movimenti nelle campagne della provincia.\nLa battaglia.\nNella sua marcia verso nord, Mitre si trov\u00f2 di fronte il reggimento di fanteria del colonnello Jos\u00e9 Inocencio Arias, che era giunto due giorni prima nei pressi della fattoria di \"La Verde\", dove aveva fatto allestire una serie di misure difensive. Il 26 novembre 1874, forte della sua grande superiorit\u00e0 numerica, il comandante dei ribelli ordin\u00f2 di attaccare il nemico con tutte le sue forze.\nMitre poteva disporre di pi\u00f9 di 5 000 uomini, con una numerosa cavalleria ed una esigua fanteria; non disponeva di artiglieria e le armi di precisione in suo possesso erano poche. Le truppe disponevano di antiquati fucili ad avancarica, pistole e lance. L'esercito nazionale, invece, era formato da uomini perfettamente addestrati e dotati dei moderni fucili Remington.\nPur essendo inferiori nel numero, le truppe di Arias avevano potuto scegliere il terreno di scontro e avevano organizzato al meglio le loro difese; i fucili a ripetizione, inoltre, permisero loro di respingere le cariche di cavalleria, infliggendo numerose perdite. Dopo due ore di combattimento, Mitre ordin\u00f2 la ritirata. Da parte sua, Arias non era nelle condizioni di intraprendere l'inseguimento delle truppe nemiche allo sbando. Nello scontro mor\u00ec il colonnello Francisco Borges, nonno dello scrittore Jorge Luis Borges, combattendo nelle file dei ribelli.\nConseguenze.\nInseguito dall'esercito nazionale, Mitre, le cui forze si assottigliavano a causa della diserzione di numerosi elementi, fu costretto ad arrendersi ad Arias il 2 dicembre; prima si assunse la responsabilit\u00e0 della sollevazione ed ottenne l'indulto per i soldati del suo esercito. Pochi giorni dopo, il 7 dicembre Arredondo fu irrimediabilmente sconfitto da Julio Argentino Roca nella battaglia di Santa Rosa.\nDopo aver passato sei mesi in carcere, Mitre fu liberato da un indulto presidenziale per i precedenti servizi resi alla nazione. Avellaneda, indebolito dalla crisi economica che aveva colpito il Paese, decise alla fine di stipulare un accordo con lui, facendo entrare nel gabinetto di governo alcuni suoi sostenitori. L'accordo permise anche ad Arredondo di rientrare dall'esilio.\nL'ultima grande questione rimasta da risolvere, quella della capitale, fu risolta nel 1880, dopo un'ultima guerra civile tra l'esercito nazionale e la provincia di Buenos Aires, con la creazione del distretto federale di Buenos Aires, che ridusse l'egemonia di questa provincia a vantaggio di quelle dell'interno."}
{"id": "4372033", "revid": "1305772", "url": "https://it.wikipedia.org/wiki?curid=4372033", "title": "Dohrn", "text": "Dohrn:"}
{"id": "4372037", "revid": "84184", "url": "https://it.wikipedia.org/wiki?curid=4372037", "title": "Furtw\u00e4ngler", "text": ""}
{"id": "4372038", "revid": "123452485", "url": "https://it.wikipedia.org/wiki?curid=4372038", "title": "Architettura gotica e filosofia scolastica", "text": "Architettura gotica e filosofia scolastica (\"Gothic Architecture and Scholasticism\") \u00e8 un saggio dello storico dell'arte tedesco Erwin Panofsky edito dal 1950. \nL'autore fa un \u00abesitante tentativo di correlare l'architettura gotica e la filosofia scolastica\u00bb, tanto convergenti nella realt\u00e0 del tempo che storici della filosofia e storici dell'arte danno loro, senza influenze esterne al proprio campo, la stessa collocazione temporale: Panofsky dimostra in cinque capitoli questa stretta relazione.\nCapitolo I.\nIl primo capitolo esplica il sincronismo dell'architettura gotica e della filosofia scolastica.\nLe differenze tra il primo periodo e quello classico, in ambo i campi, sono le stesse: se nelle statue dell\"'High Gothic\" l'organizzazione dei corpi \u00e8 pi\u00f9 realistica e naturale, cos\u00ec la Summa della scolastica differisce dalle meno organizzate enciclopedie e dai Libri Sententiarium precedenti. Analogo nello svolgimento \u00e8 anche il terminare di queste fasi classiche in una \"graduale decomposizione del sistema esistente\". Da un lato s'affievolisce la fiducia nel potere sintetico della ragione, punto cardine del discorso di Tommaso D'Aquino, dall'altro il tipo di cattedrale tende ad un modello pi\u00f9 arcaico e meno sistematico. Gli esiti, triplici, nella filosofia, sono: l'irrigidimento in tradizione scolastiche, la volgarizzazione in trattati popolari come Somme-le-Roy e il Tesoretto di Brunetto Latini, l'intricarsi in discorsi d'un'elaborazione fittissima. Anche nell'architettura gli esiti sono tre: un gotico maturo \"dottrinario\" o estremamente semplificato o ricercatissimo.\nAl \"Late Scholasticism\" seguono poi due correnti che, pur apparentemente contrapposte, Panofsky vede come \"extr\u00eames qui se touchent\": il misticismo antirazionale di Eckhart e il nominalismo di Ockham, stretti assieme da una nucleare componente di soggettivismo (intuizione filologica \u00e8 l'uso prediletto della parola \"intuitus\" da entrambi i pensatori). \nNello stesso tempo, in seno all'arte gotica si diffonde la ricerca prospettica di Giotto e Duccio tra il 1330 e il 1340, mentre la scultura apprendeva un \"nuovo modo di concepire in funzione del processo di visione\", costruendo come a presentare uno \"spazio pittorico\" agli occhi dello spettatore. Un nuovo criterio comune, la sensibilit\u00e0 al soggetto, \u00e8 anche qui presente.\nCapitolo II.\nQual \u00e8 la natura del rapporto tra l'architettura gotica e la filosofia scolastica, in quest'arco \u00abconcentrato\u00bb (1130-1279) nell'\u00abarea di cento miglia che ha come centro Parigi\u00bb?\n\u00ab\u00c8 pi\u00f9 concreto di un semplice parallelismo, e tuttavia \u00e8 pi\u00f9 generale di quelle influenze individuali esercitate su pittori, scultori, architetti da consiglieri eruditi\u00ab\u00bb.\nPanofsky utilizza la nozione di \u00ab\"mental habit\"\u00bb, ma solo \u00abriportando questo abusato luogo comune al suo preciso significato scolastico di principio che regola l'atto\u00bb. E la forza formatrice di abitudini, \u00ab\"the habit-forming force\"\u00bb \u00e8, appunto, la filosofia scolastica.\nSe i costruttori di chiese non leggevano direttamente i testi scolastici, certo la scuola, i sermoni e le disputationes de quolibet potevano offrire all'intelletto comune la cognizione di tutto lo scibile (che non si racchiudeva in \u00abterminologie esoteriche\u00bb). La nuova figura del professionista urbano, poi, in rapporto paritario con professionisti di disparati ambiti, giovava alla comunicazione: e l'architetto nasceva come figura di spicco. Era un architetto professionista, un uomo di mondo, colto e d'un certo prestigio sociale. Scelto \u00abpropter sagacitatem ingenii\u00bb, a lui si giunse a dedicare effigi in cui era ritratto nel reggere il modello della sua chiesa, cosa in precedenza limitata ai committenti; a lui poteva dedicarsi persino l'appellativo di \u00abDoctor\u00bb (l'epitaffio di Pierre de Montereau indica quest'ultimo come \"doctor lathomorum\") dunque \u00absi era giunti a considerare l'architetto una sorta di scolastico\u00bb.\nCapitolo III.\nIn che modo il mental habit influenzava l'architettura?\nIl contenuto concettuale della dottrina scolastica \u00e8 da trascurare, quanto importa \u00e8 il \u00ab\"modus operandi\"\u00bb, che s'imprimeva subito alla mente del laico a contatto con lo scolastico.\nMa perch\u00e9 si capisca il modus operandi, Panofsky spiega il concetto di \"manifestatio\", \u00abprimo principio regolatore della prima scolastica e della scolastica classica\u00bb. Riportando san Tommaso d'Aquino, che scrive della ragione atta solo a chiarificare gli enunciati della sacra dottrina e non a verificarla, il compito della ragione risulta allora anche quello di delucidare cosa essa stessa sia: ambizione che rende comprensibili le derise pagine della classica Summa. Organizzata in uno schematismo rigidissimo, essa agisce su tre requisiti: \n\u00abil tutto intensificato dall'equivalente letterario della similitudines di Tommaso d'Aquino: terminologia suggestiva, \"parallelismus membrorum\" e rima\u00bb.\nNe nasce un'articolazione sistematica mai prima conosciuta: se i classici erano divisi in libri, ecco finalmente i capitoli (e anche l'abitudine di noi moderni \u00abinconsapevoli eredi della scolastica\u00bb di far riferimento, per un'esatta citazione, d'un'edizione a stampa ritenuta autorevole). I trattati conoscono parecchie divisioni: partes, membra/quaestiones/distinctiones, articuli.\nPer il principio di \"manifestatio\" l'ordine e la logica del pensiero doveva essere tangibilmente esplicito: per Panofsky questo \u00e8 il \u00abPostulato della chiarificazione per il gusto della chiarificazione\u00bb.\nCapitolo IV.\nSe si pensa alla Commedia dantesca, non solo nel contenuto ma nella stessa forma trinitaria, o all'approccio scolastico alla poesia di Dante nella Vita nuova (bisogner\u00e0 aspettare Petrarca perch\u00e9 la ricerca d'eufonia preceda quella di logica) si capisce l'influenza enorme della filosofia scolastica: essa manifesta il principio chiarificatore persino in un'esplicazione di quanto potrebbe restare implicito, persino di quanto non \u00e8 necessario. \nArriva a trascurare l'ordine naturale di esposizione a favore di un'artificiale simmetria.\nS'avvicina alla filosofia del XII secolo la moderna Gestalt quando parla di \u00abpoteri formativi dei processi sensoriali\u00bb: la scolastica ricorre ai sensi per sollecitare l'immaginazione, che chiarifica la ragione perch\u00e9 questa possa delucidare a proposito della fede. L'influenza nel discorso (le frasi ricorrenti, le rime) quanto nell'articolazione visiva (divisioni e suddivisioni continue) \u00e8 evidente. Cos\u00ec nelle arti si giunge ad una complessa composizione.\nEd \u00e8 proprio nell'architettura che i tre requisiti dell'esposizione letteraria della Summa scolastica sono percepibilissimi:\nQuesta precisione porta Panofsky a considerare che \n\u00abSiamo in presenza non di un razionalismo inteso in senso puramente funzionalistico, n\u00e9 di un'illusione intesa nel senso dell'estetica moderna dell\"'art pour l'art\". Siamo al cospetto di ci\u00f2 che pu\u00f2 chiamarsi una \"logica visiva\"\u00bb.\nIl principio \u00e8 sempre quello della \"manifestatio\": gli elementi della cattedrale sono funzionali alla sua stabilit\u00e0, la loro esposizione fa parte del chiarimento del processo.\nCapitolo V.\nLo sviluppo in un secolo del gotico, uno sviluppo concentrato ma non coerente, s'articola in un procedere a sbalzi secondo quello che per Panofsky \u00e8 il \u00absecondo principio regolatore della scolastisca\u00bb, la \"concordantia\", \u00abl'accettazione e la riconciliazione ultima di possibilit\u00e0 contraddittorie\u00bb. Il richiamo agli scolastici qui si riferisce al fatto che il tentativo di conciliazione tra diverse affermazioni di actuoritates, persino opposte, divenne questione di principio quando Abelardo scrisse il Sic et non, dove mostr\u00f2 in quante contraddizioni cadessero le auctoritates (tra cui, la Bibbia), le elaborazioni concilianti seguirono a fiotti, invasero le \"disputatio de quolibet\" e diedero forma al tipo d'argomentazione scolastica in:\nGli architetti agiscono rispetto alle chiese del passato come gli scolastici rispetto alle \"auctoritates\": motivi architettonici non possono essere respinti, ma solo conciliati, Panofsky lo dimostra nelle vicende del\nche si sviluppano in un succedersi di Sic et Non per giungere alla soluzione finale conciliante. Il progresso \u00aba balzi\u00bb \u00e8 compreso."}
{"id": "4372039", "revid": "767487", "url": "https://it.wikipedia.org/wiki?curid=4372039", "title": "I Sorrisi", "text": "I Sorrisi \u00e8 stato un gruppo musicale interprete di sigle televisive di anime e cartoni animati, tra cui Donna Ragno e Il magico mondo di Gig\u00ec.\nAttivo dal 1981 al 1985, per quello che riguarda le sigle pubblicate in Italia, il gruppo era composto dagli autori e produttori israeliani Shuki Levy e Haim Saban e come autori dei testi italiani Alberto Testa e Ciro Dammicco. I nomi degli interpreti delle sigle degli unici due 45 giri pubblicati a loro nome in Italia non vengono indicati nei crediti, cos\u00ec come nelle videosigle dove compaiono soltanto gli autori dei brani.\nShuki Levy.\nEmigrato da Israele negli Stati Uniti, nel 1975 Shuki Levy inizia la propria carriera musicale fondando un duo musicale insieme all'attrice Aviva Paz.\nLevy diverr\u00e0 principalmente conosciuto per aver composto la colonna sonora di alcuni celebri cartoni animati statunitensi degli anni ottanta come \"Jayce il cavaliere dello spazio\", \"L'ispettore Gadget\", \"M.A.S.K.\", \"Dinosaucers\", \"Dragon Quest\", \"I dominatori dell'universo\", \"Eagle Riders\" (terzo adattamento occidentale dell'anime \"Gatchaman\") e \"She-Ra, la principessa del potere\". In totale Shuki Levy ha scritto le colonne sonore di oltre centotrenta serie, ha ottenuto quindici fra dischi d'oro e di platino ed ha venduto circa quattordici milioni di dischi in tutto il mondo.\nNegli anni novanta, Levy \u00e8 diventato noto soprattutto per il lavoro presso la Saban Entertainment sul franchise \"Power Rangers\", \"Masked Rider\", \"VR Troopers\", \"Masked Rider - Il cavaliere mascherato\" e \"Beetleborgs - Quando si scatena il vento dell'avventura\". Ha inoltre scritto e diretto numerosi episodi per alcune serie televisive e diretto qualche film cinematografico, come \"Eye of Doom\" (1987), \"Perfect Victims\" (1988) e \"Blind Vision\" (1991).\nHaim Saban.\nHaim Saban (\u05d7\u05d9\u05d9\u05dd \u05e1\u05d1\u05df) (Alessandria d'Egitto, 15 ottobre 1944[1]) \u00e8 un imprenditore e produttore televisivo israeliano naturalizzato statunitense, classificato dalla rivista Forbes come il centoduesimo uomo pi\u00f9 ricco del mondo[2].\nBiografia [modifica]\nProveniente da una famiglia di modeste origini, Haim Saban rimase ad Alessandria d'Egitto, dove era nato, sino ai dodici anni, per poi trasferirsi insieme alla famiglia a Tel Aviv in Israele.\nSaban inizi\u00f2 la propria carriera nel mondo dell'intrattenimento come organizzatore di concerti, ma a seguito di un fallimento nel 1973 dovette fermarsi, e prefer\u00ec trasferirsi a vivere in Francia. Qui Saban fonda un'etichetta discografica insieme all'amico e connazionale Shuki Levy e trova i primi successi come produttore discografico di colonne sonore di serie televisive di successo come \"Goldrake\", \"Candy Candy\", \"Starsky &amp; Hutch\" e \"Dallas\".\nNegli Stati Uniti, Saban diventa famoso come produttore televisivo e fondatore della Saban Entertainment nel 1988. Durante questo periodo, Haim Saban e Shuki Levy diventano celebri per le colonne sonore di vari programmi degli anni ottanta, sia di produzione Saban (come \"Kidd Video\" e \"Maple Town\"), sia per prodotti di altre compagnie (come \"L'ispettore Gadget\", \"M.A.S.K.\", \"Dinosaucers\", \"Dragon Quest\", \"He-Man e i dominatori dell'universo\" e \"She-Ra, la principessa del potere\"). Nel 1998, \"The Hollywood Reporter\" riport\u00f2 che in effetti Saban non aveva composto tutte le colonne sonore per il quale era stato accreditato. Negli anni novanta la Saban Entertainment divenne famosissima in tutto il mondo per la produzione di serie come \"Power Rangers\", \"Masked Rider - Il cavaliere mascherato\", \"VR Troopers\" e \"Beetleborgs - Quando si scatena il vento dell'avventura\", adattamenti occidentali di produzioni tokusatsu giapponese.\nNel 1995, ha avviato una joint venture con Rupert Murdoch per lanciare il canale per bambini Fox Kids. Rupert Murdoch ha venduto la propria partecipazione alla Disney nel 2001 per $ 5,3 miliardi. Il repertorio musicale della Saban Entertainment, tuttavia, \u00e8 rimasto il possesso di Haim Saban.\nSono piuttosto risapute anche le tendenze politiche di Saban, simpatizzante per il Partito Laburista Israeliano ed attivista del Partito Democratico negli Stati Uniti, al quale ha contribuito anche con generose donazioni..\nDiscografia.\n45 giri\nsigle non pubblicate:"}
{"id": "4372043", "revid": "709565", "url": "https://it.wikipedia.org/wiki?curid=4372043", "title": "Episodi de Il mio amico Arnold (settima stagione)", "text": "La settima stagione della sitcom Il mio amico Arnold \u00e8 stata trasmessa negli Stati Uniti dal 29 settembre 1984 al 4 maggio 1985. Dixie Carter e Danny Cooksey entrano nel cast principale e vengono inseriti nella sigla iniziale. La Carter, tuttavia, lascer\u00e0 la serie alla fine della stagione. \n\"A Haunting We Will Go\".\nTrama.\nArnold e Sam esplorano una casa infestata.\n\"Arnold and Lisa's Mother\".\nTrama.\nArnold boicotta il progetto di scienze di Lisa poco prima della mostra.\n\"Bed-Wetting\".\nTrama.\nSam soffre di incontinenza e Arnold non \u00e8 molto comprensivo nei suoi confronti.\n\"Undercover Lover\".\nTrama.\nWillis frequenta una nuova ragazza della sua scuola, in realt\u00e0 una spia sotto copertura che cerca di fermare il traffico di droga.\n\"Arnold's Strike\".\nTrama.\nArnold \u00e8 stato sospeso per aver protestato contro il nuovo regolamento della scuola.\n\"Sam's Father\".\nTrama.\nL'ex marito di Maggie arriva a casa Drummond e dichiara di voler portare Sam via con s\u00e9.\n\"Carmella Meets the Gooch\".\nTrama.\nIl Gufo \u00e8 di nuovo in circolazione e Arnold e Sam chiedono aiuto a Carmella, una ragazza italiana, alla quale promettono un appuntamento con Willis.\n\"Arnold the Entrepreneur\".\nTrama.\nArnold e Sam cominciano a vendere repellente per insetti. Il piccolo per\u00f2 non viene ricompensato dal fratellastro e decide di creare un business tutto suo.\n\"The Honorable Arnold J. Jackson\".\nTrama.\nArnold viene nominato giudice della sua classe e deve decidere se salvare un'amicizia o uscire con una ragazza.\n\"The Gymnasts\".\nTrama.\nStuart, un amico paralizzato di Willis, \u00e8 il protagonista di una cerimonia ma non \u00e8 contento della carit\u00e0 che i partecipanti gli dimostrano.\n\"Tonsils\".\nTrama.\nIl signor Drummond e Sam si ritrovano nella stessa stanza d'ospedale, il primo per un problema al ginocchio e il secondo per rimuovere le tonsille.\n\"Arnold's Songbird\".\nTrama.\nArnold ha promesso ai suoi compagni che avrebbe portato a scuola un personaggio famoso e chiede aiuto a Carmella.\n\"Baseball Blues\".\nTrama.\nIl signor Drummond diventa l'allenatore della squadra di baseball in cui gioca Sam e per creare un team vincente \u00e8 costretto a lasciare il piccolo in panchina.\n\"Arnold Saves the Squirrel\".\nTrama.\nSam si batte per evitare che il suo programma preferito venga cancellato e chiede aiuto ad Arnold.\n\"Sam Adopts a Grandparent\".\nTrama.\nCome compito affidato agli scout, Sam deve costruire un aeroplano in miniatura con un anziano, il quale rifiuta di collaborare. \n\"Harry Birthday Drummond\".\nTrama.\nKimberly torna da Parigi per il compleanno di suo padre, a cui regala l'albero genealogico della loro famiglia. Il signor Drummond \u00e8 inizialmente felice ma poi si rende conto che il suo cognome morir\u00e0 con lui.\n\"Sam's New Pal\".\nTrama.\nSam invita a casa una persona appena conosciuta che, con suo stupore, si scopre essere una ragazza. \n\"Russian Embassy\".\nTrama.\nPer colpa di Sam, il razzo di Arnold viene spedito sulla sede dell'Ambasciata russa.\n\"Cheers To Arnold\".\nTrama.\nArnold cerca di convincere un amico a smettere di bere. Quando l'insegnante entra in bagno e lo sorprende con una bottiglia in mano, la colpa ricade su di lui. \n\"A Camping We Will Go\".\nTrama.\nIl signor Drummond parte per il campeggio con Arnold e Sam. Egli deve vedersela con il padre del figliastro, il quale ha molta pi\u00f9 esperienza di lui.\n\"Beauty is in the Eye of Arnold\".\nTrama.\nArnold vorrebbe invitare al ballo della scuola una ragazza che i suoi amici non considerano bella. \n\"Blue Collar Drummond\".\nTrama.\nIl signor Drummond si finge segretamente un impiegato per vedere cosa pensano di lui i suoi dipendenti. \n\"Street Smarts\".\nTrama.\nDopo essere stato aggredito, Arnold decide di tenere sempre con s\u00e9 un coltello mentre il signor Drummond vorrebbe farlo partecipare a un corso a scuola.\n\"A Special Friend\".\nTrama.\nArnold e Sam diventano amici di un'artista di strada che scoprono essere soggetta a crisi epilettiche. Quando Pearl apprende ci\u00f2, rivela che anche lei soffre di epilessia."}
{"id": "4372045", "revid": "834", "url": "https://it.wikipedia.org/wiki?curid=4372045", "title": "Canottaggio agli XI Giochi del Mediterraneo", "text": "Il programma di canottaggio agli XI Giochi del Mediterraneo si sono svolti ad Atene in Grecia be. Ha previsto 6 gare, tutte maschili."}
{"id": "4372052", "revid": "729019", "url": "https://it.wikipedia.org/wiki?curid=4372052", "title": "Linea Seibu Haijima", "text": "La \u00e8 una linea ferroviaria suburbana a scartamento ridotto gestita dalle Ferrovie Seibu situata nella periferia occidentale di Tokyo. La ferrovia fa parte dei servizi diretti della linea Seibu Shinjuku, e tutti i treni continuano su questa fino al capolinea Seibu Shinjuku.\nStazioni e servizi.\nTipologie di servizio.\nTutti i treni fermano in tutte le stazioni. Alcuni Locali e Espressi provenienti da Seibu-Shinjuku imboccano la linea Seibu Tamako a Hagiyama, diretti a Seibu-Y\u016benchi, e viceversa\nMateriale rotabile.\nL'elettrotreno serie 40000 \u00e8 stato introdotto nel Marzo 2017 ma solo nella primavera 2018 \u00e8 stato dispiegato anche sul gruppo delle linee Shinjuku. Ci\u00f2 avvenne in concomitanza con l'introduzione dell'Haijima Liner, un servizio, con posti riservati, di sola andata per le ore di punta serali. L'elettrotreno, come alcuni Tobu serie 50000, utilizza sedili rotanti, in grado di passare tra la disposizione longitudinale a quella trasversale"}
{"id": "4372053", "revid": "118737074", "url": "https://it.wikipedia.org/wiki?curid=4372053", "title": "Luca Balestrieri", "text": "Biografia.\nEntra in Rai nel 1986, quale assistente del presidente Enrico Manca. Nel 1992-93 elabora i primi progetti di canali tematici. Nel 1996 assieme a Carlo Sartori realizza Rai Sat 1 e Rai Sat 2, dedicati rispettivamente a cultura e programmi per bambini, diffusi in chiaro da satellite.\nNel 2007, Claudio Cappon lo nomina direttore della struttura aziendale che si occupa del digitale terrestre e rappresentante Rai in DGTVi, l'associazione delle televisioni impegnate nel passaggio al digitale..\nDal 2008 \u00e8 nel Consiglio di amministrazione di Rai Way. Nel 2008 negozia per conto di Rai con Mediaset e Telecom Italia Media la costituzione di Tiv\u00f9 srl per la realizzazione della piattaforma satellitare gratuita Tiv\u00f9sat, che diventa operativa nel 2009;. In qualit\u00e0 di presidente, assieme ad Alberto Sigismondi (consigliere delegato) guida la crescita di Tiv\u00f9sat che diventa una delle principali piattaforme satellitari gratuite europee. Nel 2012 \u00e8 confermato da Luigi Gubitosi nel CdA di Rai Way e torna a far parte del Cda di RaiNet.\nHa pubblicato saggi e articoli sui media e la comunicazione, tra i quali: \"L'informazione audiovisiva. Problemi di linguaggio\" (ERI, 1981); e, assieme a Luigi Mattucci, \u201cComunicazioni, modernizzazione e sviluppo: il caso italiano\u201d in L'economia della relazioni. Ricchezza e occupazione nell'et\u00e0 post industriale a cura di Claudio de Vincenti (Laterza1997); \"L'industria delle immagini\" (Luiss University Press, 2016). Ha collaborato con le riviste Nuovi Argomenti, Europa/Europe, Argomenti umani."}
{"id": "4372054", "revid": "1711941", "url": "https://it.wikipedia.org/wiki?curid=4372054", "title": "Lexicon. Guida non autorizzata ai romanzi e al mondo di Harry Potter", "text": "Lexicon. Guida non autorizzata ai romanzi e al mondo di Harry Potter (\"The Lexicon: An Unauthorized Guide to Harry Potter Fiction and Related Materials\") \u00e8 un libro scritto da Steve Vander Ark nel 2009.\nSi tratta di una sorta di enciclopedia della saga di \"Harry Potter\", derivata dal sito \"The Harry Potter Lexicon\", ideato dallo stesso autore.\nControversia legale.\nLa pubblicazione del libro \u00e8 stata al centro di una disputa legale: la Warner Bros. e J. K. Rowling, autrice della saga, hanno infatti citato in giudizio la casa editrice RDR Books, nel tentativo di bloccare la vendita del libro, originariamente prevista per il novembre 2007 con il titolo \"The Harry Potter Lexicon. The Most Complete and Amazing Reference to the Magical World of Harry Potter\", accusandolo di violazione di copyright. L'8 settembre 2008 la sentenza ha stabilito che un autore non ha in linea generale il diritto di bloccare la pubblicazione di guide e/o libri di riferimento su opere letterarie, poich\u00e9 esse non devono essere considerate opere derivate; la Corte ha per\u00f2 stabilito che il \"Lexicon\" violava il diritto d'autore, poich\u00e9 ricorreva eccessivamente a citazioni o semplici parafrasi, senza poter rientrare nella clausola del \"fair use\", e ne ha quindi bloccato la pubblicazione.\nDopo la decisione della Corte, Steve Vander Ark ha provveduto a riscrivere il \"Lexicon\", in modo da risolvere le preoccupazioni espresse dalla Rowling e le considerazioni della sentenza, e ha infine pubblicato la nuova versione del libro nel gennaio 2009."}
{"id": "4372056", "revid": "585241", "url": "https://it.wikipedia.org/wiki?curid=4372056", "title": "The Harry Potter Lexicon. The Most Complete and Amazing Reference to the Magical World of Harry Potter", "text": ""}
{"id": "4372057", "revid": "729019", "url": "https://it.wikipedia.org/wiki?curid=4372057", "title": "Aeroporto di San Carlos", "text": "L'Aeroporto di San Carlos (\"San Carlos Airport\") \u00e8 un aeroporto civile e pubblico di propriet\u00e0 della Contea che si trova nella Contea di San Mateo in California. Si trova a 2 miglia nautiche (3,7\u00a0km) nord-est dal \"Central business district\" di San Carlos. Il National Plan of Integrated Airport Systems (NPIAS) del FAA classifica l'aeroporto come aeroporto di supporto (Relief airport)\nall'Aeroporto Internazionale di San Francisco.\n\u00c8 posto appena fuori dalla strada federale U.S. Route 101 ed \u00e8 la sede del \"Civil Air Patrol West Bay Composite Squadron 192\".\nAdiacente all'aeroporto si trova il museo dedicato all'aviazione Hiller Aviation Museum.\nStoria.\nIl \"San Carlos Airport\" \u00e8 stato trasferito nella sua posizione odierna nel 1950. Prima di quell'anno l'aeroporto si trovava mezzo miglio pi\u00f9 a sud-ovest dove oggi sorge un negozio della catena Best Buy.\nL'aeroporto originale fu inaugurato da \"Frank S. Cooley\" nel 1928.\nCaratteristiche.\nIl \"San Carlos Airport\" copre un'area di 110 acri (45 ettari) ed \u00e8 posto ad un'altitudine di 2 metri sul Livello del mare.\nHa una Pista d'atterraggio in Asfalto orientata 12/30 che misura 972 x 23 metri. Una proposta di allungare la pista di 400 metri \u00e8 stata bocciata nel 1999. I velivoli con massa superiore alle 12500 libbre (5,670\u00a0kg) non possono operare dal \"san Carlos Airport\"."}
{"id": "4372060", "revid": "287204", "url": "https://it.wikipedia.org/wiki?curid=4372060", "title": "Furtwangler", "text": ""}
{"id": "4372061", "revid": "125345231", "url": "https://it.wikipedia.org/wiki?curid=4372061", "title": "Episodi de Il mio amico Arnold (ottava stagione)", "text": "L\u2019ottava stagione della sitcom Il mio amico Arnold \u00e8 stata trasmessa negli Stati Uniti dal 27 settembre 1985 al 7 marzo 1986. Quest'ultima stagione va in onda sulla ABC e vede entrare nel cast Mary Ann Mobley con il ruolo di Maggie McKinney, in sostituzione di Dixie Carter. In Italia \u00e8 trasmessa in prima visione su Italia 1 nel 1987. \n\"Sam's Missing: Part 1\".\nTrama.\nSam viene rapito in un negozio di alimentari da un tizio ancora disperato per la morte del figlio.\n\"Sam's Missing: Part 2\".\nTrama.\nMentre i Drummond cercano disperatamente di ritrovare Sam, il bambino riesce a mettersi in contatto con la sua famiglia.\n\"Bully for Arnold\".\nTrama.\nUn bullo della scuola chiede ad Arnold di tenere d'occhio la sua ragazza durante la sua assenza. Le cose si complicano quando la ragazza in questione si scopre innamorata di lui.\n\"Love on the Run\".\nTrama.\nIl signor Drummond e Maggie non stanno pi\u00f9 passando del tempo insieme e ci\u00f2 mette in allarme Sam.\n\"Willis Goes to College\".\nTrama.\nWillis decide di fingersi malato a causa di una difficile settimana al college.\n\"Arnold's Job\".\nTrama.\nArnold ha iniziato a lavorare presso un giornale ma presto comincer\u00e0 a pensare di doversi licenziare a causa delle mansioni affidategli.\n\"A Tale of Two Teachers\".\nTrama.\nArnold tiene una lezione in classe al posto dell'insegnante.\n\"So you Want to Be a Rock Star?\".\nTrama.\nArnold, per fare colpo su di una ragazza, forma una band insieme a Sam e ai suoi amici.\n\"Speak No Evil\".\nTrama.\nIl signor Drummond e Arnold si trovano in disaccordo quando il ragazzo, volendo boicottare un incontro a scuola, convince gli amici a lanciare frutta contro i partecipanti.\n\"Arnold's Bad Rep\".\nTrama.\nArnold mente ai suoi compagni dicendo di aver avuto gi\u00e0 una prima volta con la sua ragazza. Quando per\u00f2 gli si presenta davvero l'opportunit\u00e0, capisce di non essere ancora pronto.\n\"It's My Party and I'll Cry If I Want To\".\nTrama.\nSam festeggia il suo compleanno con la presenza di un personaggio televisivo ma i compagni sono pi\u00f9 interessati all'ospite che al festeggiato.\n\"Arnold's Initiation\".\nTrama.\nArnold \u00e8 disposto a tutto pur di entrare in un gruppo molto esclusivo.\n\"Bulimia\".\nTrama.\nKimberly, tornata a casa, nasconde a tutti di soffrire di bulimia.\n\"Sam's Big Brother\".\nTrama.\nAd Arnold non fa per niente piacere il fatto che Sam stia passando molto pi\u00f9 tempo con Willis che con lui.\n\"Arnold's Tangled Web\".\nTrama.\nArnold, dopo aver ascoltato una telefonata dove il signor Drummond ordina di licenziare un impiegato, omette al padre di aver preso un brutto voto a scuola.\n\"Lifestyles of the Poor and Unknown\".\nTrama.\nSam \u00e8 continuamente vessato da un suo compagno ma non sa che il bambino \u00e8 solamente invidioso della sua famiglia. \n\"The Big Bribe\".\nTrama.\nArnold \u00e8 felice poich\u00e9 uscir\u00e0 con la ragazza che gli piace ma scopre che tutto \u00e8 stato organizzato da Willis.\n\"The Photo Club\".\nTrama.\nArnold rimane accidentalmente chiuso in una stanza con Lisa, la sua acerrima nemica.\n\"The Front Page\".\nTrama.\nArnold scopre che gli atleti della sua scuola fanno uso di steroidi e vorrebbe parlarne sul giornale scolastico."}
{"id": "4372062", "revid": "729019", "url": "https://it.wikipedia.org/wiki?curid=4372062", "title": "Linea Seibu Kokubunji", "text": "La \u00e8 una linea ferroviaria suburbana a scartamento ridotto gestita dalle Ferrovie Seibu situata nella periferia occidentale di Tokyo. La ferrovia fa parte dei servizi diretti della linea Seibu Shinjuku, e alcuni treni continuano su questa fino alla stazione di Hon-Kawagoe, e fino alla Seibuen sulla linea Seibu Seibuen.\nStoria.\nLa ferrovia venne inaugurata nel 1894 come parte della Ferrovia di Kawagoe-Kokubunji. All'epoca la stazione di Ogawa era la sola fermata intermedia della linea. Nel 1927 la ferrovia venne divisa a Higashi-Murayama con l'apertura di una nuova sezione fra quest'ultima e Takadanobaba. La sezione rimanente divenne l'attuale linea Kokubunji, che nel 1948 fu elettrificata. In seguito, fra Ogawa e Kokubunji vennero aggiunte due stazioni: Takanodai nel 1948, e Koigakubo nel 1955. La sistemazione del torrente Hanesawa e il raddoppio dei binari fra questo punto e Koigakubo fu completato nel 1968, e dal luglio 2008 sulla linea vengono effettuati annunci sonori anche in inglese, oltre che in giapponese."}
{"id": "4372063", "revid": "248115", "url": "https://it.wikipedia.org/wiki?curid=4372063", "title": "Carlo Tullio Altan", "text": ""}
{"id": "4372066", "revid": "47767", "url": "https://it.wikipedia.org/wiki?curid=4372066", "title": "Giaime (nome)", "text": "Origine e diffusione.\nNome di scarsa diffusione, risultante dall'adattamento fonetico di \"Jaime\", la forma spagnola di Giacomo.\nOnomastico.\nEssendo sostanzialmente una variante di Giacomo, l'onomastico viene festeggiato lo stesso giorno di tale nome, ossia generalmente il 25 luglio, in ricordo di san Giacomo il Maggiore, oppure il 3 maggio, in ricordo di san Giacomo il Minore."}
{"id": "4372067", "revid": "767487", "url": "https://it.wikipedia.org/wiki?curid=4372067", "title": "Stranded in Arcady", "text": "Stranded in Arcady \u00e8 un film muto del 1917 diretto da Frank Hall Crane. La sceneggiatura di Philip Bartholomae si basa sull'omonimo romanzo di Francis Lynde pubblicato a New York nel 1917.\nTrama.\nLucy Millington e Donald Prime sono rapiti e tenuti prigionieri nei selvaggi boschi di Arcadia da alcuni avventurieri che cercano di mettere le mani sulle loro eredit\u00e0. Lucy \u00e8 una ragazza indipendente che si ritiene superiore agli uomini, Donald \u00e8 un romanziere che, invece, si ritiene un'autorit\u00e0 in campo femminile. Scappando insieme e affrontando tutta una serie di avventure, i due impareranno a rispettarsi e finiranno per innamorarsi l'uno dell'altra. In pi\u00f9, riusciranno a sventare il piano dei loro nemici, rivendicando in tempo la loro eredit\u00e0.\nProduzione.\nIl film fu prodotto dall'Astra Film.\nDistribuzione.\nDistribuito dalla Path\u00e9 Exchange, usc\u00ec nelle sale cinematografiche statunitensi il 14 ottobre 1917. Il copyright del film, richiesto dalla Path\u00e9 Exchange, Inc., fu registrato il 19 ottobre 1917 con il numero LU11585.\nCopia completa della pellicola si trova conservata negli archivi della Lobster Films di Parigi."}
{"id": "4372070", "revid": "767487", "url": "https://it.wikipedia.org/wiki?curid=4372070", "title": "Odd Oppedal", "text": "Carriera.\nClub.\nOppedal gioc\u00f2 con la maglia del Brann dal 1953 al 1964.\nNazionale.\nConta una presenza per la . Il 26 agosto 1962, infatti, fu in campo nella vittoria per 2-1 contro la ."}
{"id": "4372071", "revid": "125719905", "url": "https://it.wikipedia.org/wiki?curid=4372071", "title": "Palazzo di S\u00e3o Bento", "text": "Il Palazzo di S\u00e3o Bento \"(Pal\u00e1cio de S\u00e3o Bento)\" \u00e8 la sede dell'Assemblea della Repubblica ed \u00e8 situato nel quartiere storico di Madragoa, nella citt\u00e0 di Lisbona.\nNella zona retrostante del palazzo si trova la sede del Primo ministro Portoghese.\nDall'anno 2002 \u00e8 stato inserito nell'elenco dei monumenti nazionali portoghesi.\nStoria.\nCostruito dall'architetto Baltazar \u00c1lvares, nasce come monastero benedettino nel 1598. I monaci vi soggiornarono fino al 1820. Nel XVII secolo vi furono costruite le cripte dei marchesi di Castelo Rodrigo.\nIl palazzo fu gravemente danneggiato nel terremoto del 1755.\nIn seguito alla Rivoluzione liberale portoghese del 1820 e alla soppressione degli ordini religiosi in Portogallo l'edificio divenne propriet\u00e0 dello Stato e il parlamento portoghese vi si insedi\u00f2 nel 1834.\nLe denominazioni ufficiali del palazzo, da quando \u00e8 sede del parlamento, sono state:\nArchitettura.\nAl palazzo si accede mediante una scalinata esterna realizzata nel 1941, fiancheggiata da statue leonine. All'ingresso principale, in stile neoclassico, si trovano quattro statue allegoriche dalle sembianze femminili che simboleggiano le virt\u00f9 della moderazione, della giustizia, della forza e della saggezza. Il frontone, alto sei metri e lungo 30 metri, \u00e8 stato decorato dal pittore Sim\u00f5es de Almeida."}
{"id": "4372076", "revid": "547034", "url": "https://it.wikipedia.org/wiki?curid=4372076", "title": "Episodi di Girls (seconda stagione)", "text": "La seconda stagione della serie televisiva Girls \u00e8 stata trasmessa sul canale statunitense HBO dal 13 gennaio al 17 marzo 2013.\nIn Italia la stagione \u00e8 stata trasmessa su MTV dal 13 febbraio al 17 aprile 2013.\nVoltiamo pagina.\nTrama.\nQualche mese \u00e8 passato dopo gli eventi della scorsa stagione. Hannah si prende cura di Adam, che ha una gamba rotta in seguito all'incidente dopo il loro ultimo litigio: i due, tuttavia, non stanno pi\u00f9 insieme. Adam sembra non rassegnarsi, mentre Hannah in realt\u00e0 ha gi\u00e0 voltato pagina: la ragazza si gode una tranquilla e passionale relazione con Sandy, un ragazzo afroamericano dolce e gentile. Inaspettatamente, Marnie viene licenziata: la ragazza si trova cos\u00ec disoccupata, senza un fidanzato e con una madre assillante. Hannah ed Elijah sono ufficialmente coinquilini e sembrano andare d'amore e d'accordo: i due danno una festa per inaugurare il loro appartamento, invitando tutti gli amici e George, il fidanzato di Elijah, che si ubriaca e finisce col comportarsi in maniera inappropriata. Anche Shoshanna e Ray, dopo un brevissimo tentativo di relazione, hanno deciso di non vedersi pi\u00f9. Mentre Shoshanna appare molto distaccata, Ray le confessa di non poter stare lontano da lei, e i due finiscono per fare sesso di nuovo. Dopo aver chiesto ad Hannah di allontanare George, ormai troppo molesto, Elijah e Marnie si trovano in casa da soli: complici l'alcol e l'attrazione reciproca, i due iniziano un rapporto sessuale, che non viene portato a termine ma che, entrambi convengono, dovr\u00e0 rimanere un segreto. Jessa e Thomas-John, sempre pi\u00f9 legati, rientrano dal viaggio di nozze.\nCambiamo prospettiva.\nTrama.\nMarnie ha l'ennesimo colloquio di lavoro andato a vuoto: dopo averne parlato con Shoshanna e Ray, la ragazza decide quindi di cambiare direzione e di sfruttare il suo bel fisico, abbandonando le gallerie d'arte per un posto come hostess in un club. Elijah e George litigano dopo il party: il ragazzo rivela al fidanzato di aver fatto sesso con Marnie. George lo lascia, spingendolo ad interrogarsi sulla propria sessualit\u00e0. Hannah cerca di concentrarsi sulla sua relazione con Sandy, mentre un Adam ormai guarito e sempre pi\u00f9 assillante la perseguita con canzoni d'amore, serenate non richieste e incursioni in casa. La ragazza, terrorizzata dalle conseguenze che ci potrebbero essere, chiama la polizia, gridando ad Adam di lasciarla in pace: il risultato \u00e8 che il ragazzo viene arrestato, non per lo stalking verso Hannah ma per una multa non pagata, e i due si separano in malo modo promettendo di non rivedersi pi\u00f9. Tuttavia, anche con Sandy non \u00e8 tutto rose e fiori: Elijah, infatti, fa continui riferimenti alle idee repubblicane del ragazzo, mentre la vita matrimoniale di Jessa e Thomas-John sembra mettere Hannah ancora pi\u00f9 in crisi. La ragazza, quindi, provoca con Sandy una discussione su politica e temi razziali: i due si scontrano duramente e finiscono con il lasciarsi.\nAmicizie pericolose.\nTrama.\nHannah decide di provare la strada del giornalismo freelance e si propone a un giornale online: la direttrice accetta subito la sua candidatura, ma vuole che la ragazza scriva di esperienze estreme, che possano attirare i lettori. Per questo, dopo aver saputo che Hannah non ha mai sniffato cocaina, le suggerisce di provare e di raccontare la sua esperienza in un articolo. Per evitare conseguenze irreparabili, Elijah si offre di accompagnarla: i due coinquilini si procurano una dose tramite Laird, un ormai ex tossicodipendente che vive nel loro palazzo al piano terra. Sotto l'effetto della cocaina, i due trascorrono una serata estrema in un club, durante la quale Elijah si lascia sfuggire di aver fatto sesso con Marnie. Hannah rimane basita per il comportamento scorretto di entrambi; sar\u00e0 proprio Laird a riportare a casa i due ragazzi, completamente sballati, dopo averli seguiti per ore. Nel mentre, nel locale dove Marnie lavora arriva Booth Jonathan, l'artista per cui la ragazza si era presa una cotta l'anno precedente: egli le rivolge le stesse attenzioni del passato e la porta a casa sua, dove le mostra alcune delle sue installazioni. I due hanno un rapporto sessuale, apparentemente poco soddisfacente: ciononostante, Marnie, eccitata da quanto \u00e8 successo, corre immediatamente a casa di Hannah per sospendere le ostilit\u00e0 e raccontarle tutto. Purtroppo la ragazza si trova davanti una Hannah delusa e in ripresa dopo la notte brava, che, dopo aver cacciato Elijah di casa, litiga pesantemente anche con lei, rinfacciandole di non averla messa a parte di quanto era successo e di essere una pessima amica.\nConfronti dolorosi.\nTrama.\nHannah organizza una cena a casa sua per festeggiare la pubblicazione del suo nuovo articolo. Ovviamente Elijah non \u00e8 invitato, ma lo sono Ray e Shoshanna, Charlie e Audrey... e Marnie. Gli ospiti male assortiti cominciano subito a litigare fra loro: Shoshanna scopre che Ray \u00e8 stato cacciato dal proprio appartamento, e si rende bruscamente conto che il fidanzato trentatreenne dorme da lei quasi tutte le notti, essendosi in pratica trasferito nel suo appartamento. Audrey rivolge a Marnie una serie di frecciatine, che culminano in un litigio e in Marnie che si allontana bruscamente dalla cena. Charlie la segue in terrazza e prova a baciarla, confessandole di pensare ancora a lei; Marnie per\u00f2 lo respinge, rivelandogli di avere una relazione con Booth Jonathan. Anche Shoshanna affronta il fidanzato; al termine del confronto, la ragazza rivela a Ray di essersi innamorata di lui, e i due rinsaldano il proprio rapporto confessandosi i reciproci profondi sentimenti. Thomas-John ha organizzato una cena per presentare Jessa ai genitori: la ragazza, per la propria candida sfrontatezza, conquista il padre ma fa una pessima impressione alla madre. Prima di andarsene, la madre mette a Thomas-John una pulce nell'orecchio: dato che Jessa non studia pi\u00f9 e non lavora, come si manterrebbe se non fosse sposata? Thomas-John si confronta immediatamente con la moglie e i due litigano pesantemente. Jessa non riesce a trovare una risposta soddisfacente alle accuse del marito e i due finiscono per lasciarsi. La ragazza corre quindi a casa di Hannah, infilandosi con lei nella vasca da bagno e versando lacrime amare, mentre l'amica la conforta.\nVoglio essere felice.\nTrama.\nHannah e Ray stanno lavorando da Grumpy's, quando nel locale irrompe uno dei vicini, arrabbiatissimo perch\u00e9 continua a ritrovare nel cassonetto della spazzatura le buste di immondizia della caffetteria. L'uomo chiede che vengano rispettati gli spazi: Ray, in tutta onest\u00e0, sostiene di non sapere nemmeno di cosa si parli e lo caccia in malo modo. Hannah, senza farsi vedere, segue l'uomo fino a casa: la ragazza trova il coraggio di suonare il campanello, di entrare in casa e di confessare a Joshua (cos\u00ec il nome del vicino) di essere la responsabile dell'immondizia scambiata. Se inizialmente la ragazza buttava la spazzatura nel bidone di Joshua per necessit\u00e0, non sapendo dove si trovava il cassonetto di Grumpy's, poi ne aveva quasi fatto un divertimento. Inaspettatamente, Hannah comincia a sentire una forte attrazione per Joshua e lo bacia: i due hanno cos\u00ec un rapporto sessuale e finiscono con l'avere una mini-relazione che dura tutto il weekend. Hannah si trova catapultata nel mondo di Joshua: pi\u00f9 grande di lei di quasi dieci anni, divorziato, con un lavoro di successo e una casa bellissima, l'uomo ha l'effetto di sconvolgere la ragazza mostrandole un mondo che prima non conosceva. Joshua non ha fretta di fuggire al mattino, anzi si mostra contento se Hannah rimane a fargli compagnia; non deve affannarsi a cercare un lavoro stabile, non vive in un appartamento striminzito, non ha pi\u00f9 paura di essere giudicato. Questo la porta a riflettere sulla propria situazione, finendo per scoppiare in lacrime davanti a Joshua e rivelargli le proprie riflessioni: Hannah aveva deciso di vivere una vita piena di esperienze, anche estreme, per poterne poi scrivere, arrivando anche ad atti di autolesionismo e situazioni imbarazzanti, ma in realt\u00e0 ha scoperto di voler semplicemente essere felice e di volere un'esistenza normalmente tranquilla, come tutti gli altri. La ragazza decide quindi di abbandonare il proprio narcisismo e di smetterla di vivere per le altre persone, cercando solo la propria felicit\u00e0: Joshua, per\u00f2, \u00e8 sopraffatto dalla cupezza del mondo interiore di Hannah e si ritrae. Hannah ritorna quindi a casa e al proprio lavoro da Grumpy's, dopo un weekend completamente surreale.\nPunti di (s)vista.\nTrama.\nFinalmente per la carriera di Hannah arriva qualcosa di significativo: la ragazza conosce David Pressler-Goings, famoso editore e blogger, che dopo aver letto i suoi scritti dichiara di credere molto in lei e le chiede di scrivere in breve tempo un e-book. Adesso, per\u00f2, che c'\u00e8 una scadenza impellente, Hannah non riesce pi\u00f9 a scrivere: nel tentativo di risolvere la situazione, decide di accettare l'invito di Marnie a una festa a casa di Booth Jonathan, pur sapendo che si trover\u00e0 in imbarazzo. Marnie si comporta da vera padrona di casa e organizza un party perfetto, salvo poi scoprire quello che Booth pensa veramente: la ragazza \u00e8 solo l'ennesimo flirt occasionale, non una reale storia e tantomeno una relazione. Avvilita, Marnie scoppia a piangere disperata. Alla fine della serata, Hannah e Marnie si telefonano, ma nessuna delle due riesce ancora ad aprirsi e finiscono con il mentire ancora, fingendo che vada tutto bene. In cerca della sua copia di \"Piccole Donne\", che aveva prestato ad Hannah, Ray finisce a casa di Adam; i due parlano per la prima volta e finiscono a camminare per Staten Island insieme, nel tentativo di restituire un cane che Adam aveva rubato. Dopo un litigio a proposito di Hannah e Shoshanna, i due si separano in malo modo. Ray tenta quindi di riportare il cane per conto suo, ma una volta localizzato il proprietario, deve fare i conti con la figlia; la ragazza non rivuole indietro il cane e rivolge al ragazzo una scarica di insulti che lo feriscono profondamente.\nGenitori e figli.\nTrama.\nJessa, ancora sconvolta per la fine del suo matrimonio, decide di andare a trovare suo padre Salvatore, portandosi dietro Hannah, alle prese con le conseguenze dell'HPV. Salvatore vive in una piccola cittadina di campagna nello stato di New York, raggiungibile solo in treno, con la nuova moglie Petula e il fratellastro di Jessa, Frank, un diciannovenne insicuro. Salvatore e Petula vivono come degli hippy: il padre di Jessa \u00e8 da sempre estraniato e freddo, di conseguenza non accoglie affettuosamente la figlia, come invece la ragazza si aspettava. Jessa e Hannah escono con Frank e un amico: durante una pazza notte nel bosco, i quattro si avventurano in auto nella foresta e Hannah e Frank finiscono col fare sesso. Quando Jessa lo viene a sapere, non prende la notizia molto bene e le due amiche hanno una discussione. Jessa affronta suo padre e gli rinfaccia di non esserle mai stato vicino e di averla sempre considerata un peso: Salvatore, colpito, promette che in futuro le cose cambieranno. L'uomo si offre di accompagnare le amiche alla fermata del treno, facendosi promettere da Jessa una visita in breve tempo, salvo poi abbandonarle in un negozio. Un'Hannah sconvolta e una Jessa per niente stupita arrivano quindi a piedi alla stazione. Mentre Hannah si assenta per un impellente bisogno di urinare, Jessa sparisce nel nulla, lasciando l'amica sola sulla strada per tornare a casa.\nContare qualcosa.\nTrama.\nUn vecchio demone di Hannah ritorna a farle compagnia: si tratta del disturbo ossessivo-compulsivo con cui la ragazza aveva avuto a che fare durante l'adolescenza. La sindrome OCD la spinge a ripetere ogni cosa otto volte, contando a bassa voce ma in maniera evidente: Hannah, sempre pi\u00f9 stressata per la consegna impellente del suo ebook, non riesce a fronteggiare la malattia. I genitori della ragazza arrivano a New York e Hannah cerca di nascondere i sintomi del disturbo in tutti i modi: Loreen e Tad, per\u00f2, scoprono immediatamente i problemi della figlia e la trascinano da uno psichiatra. L\u00ec si scopre che il disturbo di Hannah \u00e8 cominciato durante la scuola superiore e che i genitori sono estremamente preoccupati del fatto che potrebbe avere il sopravvento su di lei. Marnie viene a sapere che Charlie \u00e8 diventato estremamente ricco: il ragazzo ha inventato un'app che impedisce di contattare gli ex fidanzati, ispirata dalla loro brusca rottura, che si \u00e8 presto trasformata in un business milionario. La notizia la colpisce molto e Marnie rivela, finalmente, a se stessa il sogno della sua vita: cantare. Shoshanna va alla festa di una compagna di corso: nel palazzo, ha un flirt e un rapporto sessuale con il portiere. Questo porta la ragazza a riflettere sulla relazione fra lei e Ray. Adam ricomincia a frequentare gli Alcolisti Anonimi: durante una riunione, il ragazzo conosce una signora che gli combina un appuntamento con la figlia. Natalia si rivela essere una ragazza estremamente carina e simpatica, e i due cominciano a uscire insieme.\nUn momento difficile.\nTrama.\nDavid fa sempre pi\u00f9 pressione su Hannah affinch\u00e9 l'ebook della ragazza venga pubblicato in fretta: questo fa peggiorare sempre di pi\u00f9 il disturbo OCD di Hannah. La ragazza ormai si muove in un universo parallelo, ripetendo all'infinito ogni cosa per otto volte; cercando di pulirsi un orecchio, arriva perfino a conficcarsi un cotton-fioc nel timpano. Dolorante e sanguinante, Hannah si reca all'ospedale, sentendosi pi\u00f9 sola che mai. Adam e Natalia, intanto, continuano a uscire insieme; quando i due fanno sesso, i modi animaleschi di Adam spaventano la ragazza. Mentre Adam poteva tranquillamente mostrare il suo lato oscuro ad Hannah, Natalia cerca invece di controllarlo, e questo spinge il ragazzo a riflettere. Ray avverte che Shoshanna \u00e8 sempre pi\u00f9 distante, e cerca di fare di tutto per riconquistarla, con pochi risultati. Marnie viene invitata ad una festa aziendale che Charlie ha organizzato per celebrare il successo della sua app; l'ex fidanzato la tratta freddamente, nonostante i tentativi di riavvicinamento della ragazza. A un certo punto, Marnie prende il microfono e canta una canzone per Charlie, coronando il suo sogno di cantare in pubblico ma mettendolo in imbarazzo; quando i due rimangono soli, Charlie rimprovera Marnie, ma i due finiscono di nuovo a letto assieme.\nInsieme.\nTrama.\nLa povera Hannah sta sempre peggio: chiusa nel suo appartamento, privata dell'appoggio dei genitori e degli amici, con un orecchio ancora sanguinante, la ragazza si chiede come fare per andare avanti. In preda alla rabbia, Hannah telefona a Jessa e le lascia un messaggio disperato, chiedendole dov'\u00e8 e rinfacciandole di non essere presente quando c'\u00e8 pi\u00f9 bisogno di lei. Dopo un brunch, appare evidente che i tentativi di Ray per riconciliarsi con Shoshanna sono andati a vuoto: il ragazzo non capisce cosa sia improvvisamente cambiato nella loro relazione, ma si dichiara comunque innamorato, presente e desideroso di risolvere tutti i problemi. Shoshanna allora gli confessa di aver fatto sesso con un altro, gli dice di aver bisogno di spazio e lo lascia, lasciandolo triste e interdetto. Marnie e Charlie proseguono la loro accesa riunione, ma la ragazza sente il bisogno di definire la situazione, avendo il timore che Charlie la stia solo usando per avere un rapporto sessuale: i sentimenti del ragazzo per lei, per\u00f2, sono veri, e i due tornano insieme, dichiarando di essersi sempre amati. Sentendosi completamente sola al mondo, Hannah chiama Adam su Facetime: non appena il ragazzo vede che \u00e8 lei, mette a soqquadro l'appartamento per rispondere e, una volta resosi conto che la ragazza sta male, si precipita nell'appartamento di Hannah mezzo nudo, sollevandola tra le sue braccia e rivelandole di non essersene mai andato veramente."}
{"id": "4372077", "revid": "327773", "url": "https://it.wikipedia.org/wiki?curid=4372077", "title": "Flehmen", "text": "La smorfia del Flehmen, anche chiamata posizione del Flehmen o reazione del Flehmen (dal verbo tedesco \"flehmen\", traducibile in \"mostrare l'arcata superiore dei denti\"), consiste nell'incurvare il labbro superiore in un modo caratteristico degli ungulati, felidi e altri mammiferi, ed \u00e8 una manifestazione comportamentale associata ad una serie di contrazioni dovute all'attivazione del sistema circolatorio di un organo speciale dell'animale, dove un'arteria centrale si rigonfia mentre le vene circostanti consentono il deflusso del sangue, al fine di aspirare feromoni dai canali nasopalatini (o \"di Stenson\"), che a seconda delle specie sboccano sia nel naso che nella bocca o solo in uno di questi. Questo meccanismo si alterna in cicli secondo un effetto peristaltico dell'organo stesso, il che facilita appunto l'ingresso di feromoni nell'organo vomeronasale, chiamato anche organo di Jacobson. &lt;br&gt;\n\u00c8 importante sottolineare che questo comportamento non si verifica in genere con altri segnali biochimici, come i semplici odori, ma solo con i feromoni.\nCome si mostra.\nDurante il Flehmen, l'animale ritira le labbra in modo simile ad una 'smorfia o sorrisetto'. In questo modo, quando esamina i feromoni lasciati da altri animali della stessa o differente specie, l'animale espone maggiormente l'organo vomeronasale attirandovi le molecole feromonali, e pu\u00f2 cos\u00ec rilevare, ad esempio, il feromone di altri membri della sua stessa specie, o la presenza di prede. Il Flehmen permette agli animali di determinare la presenza o l'assenza dell'estro, lo stato fisiologico e il tempo trascorso dal passaggio degli animali fiutati.\nFisiologia.\nL'organo vomeronasale, parte del sistema olfattivo accessorio, \u00e8 un organo chemiocettore che gioca un ruolo nella percezione di feromoni. \u00c8 cos\u00ec chiamato perch\u00e9 \u00e8 un organo pari a forma cilindrica e si trova ai lati dell'osso vomere, trovandosi sopra il palato, \u00e8 attivo in tutti i mammiferi anche nell'uomo. La trasduzione ha come secondo messaggero l'Inositolo trifosfato (IP3).\nAnimali che presentano il Flehmen.\nI gatti, incluso il gatto domestico, esibiscono un naturale e facilmente osservabile \"sorriso\" a denti scoperti per introdurre i feromoni nell'organo. L'organo e la sua funzione vennero descritti nel 1813.\nQuesto comportamento non \u00e8 esclusivo dei predatori. \u00c8 noto anche nei cavalli. Lo si nota, ad esempio quando uno stallone valuta annusando e leccando l'urina di una cavalla in calore. Per rilevare l'estro il maschio di giraffa che esegue il Flehmen assapora anche l'urina delle femmine.\nA parte i gatti domestici\ne i cavalli, altri animali che eseguono il Flehmen includono i bisonti,\ntigri,\ntapiri, leoni,\ngiraffe,\ncapre,\nlama e\nantilopi kob.\nLa smorfia del Flehmen \u00e8 stata osservata in quasi tutte le specie degli ungulati ed alcune specie della famiglia dei Felidi.\nScopo.\nI maschi usano comunemente la smorfia del Flehmen come meccanismo vomeronasale per identificare lo stato riproduttivo delle femmine della loro specie sulla base dei feromoni nell'urina o nei genitali delle femmine o altre secrezioni. Ci\u00f2 \u00e8 visibile nelle pecore, dove i becchi, quando avvertono i feromoni dei genitali femminili, eseguono il Flehmen pi\u00f9 frequentemente il giorno precedente all'estro, ovvero nel periodo di massima ricettivit\u00e0 sessuale.\nAnche le femmine e i maschi ancora sessualmente immaturi eseguono il Flehmen. Tra i cavalli immaturi, maschi e femmine esibiscono il Flehmen senza distinzione. Anche gli elefanti immaturi rispondono a certi stimoli eseguendo il Flehmen. L'organo vomeronasale dei neonati mostra una maturit\u00e0 strutturale simile a quella degli adulti, ed \u00e8 funzionale gi\u00e0 a sei settimane di et\u00e0.\nIl Flehmen non \u00e8 limitato alla comunicazione intraspecifica. Le capre rispondono con il Flehmen ai feromoni contenuti in urine di 20 differenti specie, mammiferi e non. Ci\u00f2 suggerisce che c'\u00e8 un elemento comune nelle urine di tutti gli animali, un feromone, che provoca la smorfia del Flehmen. In particolare, i livelli di feromone di una forma modificata di androgeni, ormoni sessuali, sono stati associati al meccanismo del Flehmen nelle capre.\nIl Flehmen gioca anche un ruolo nella sincronia riproduttiva tra le femmine, che \u00e8 stato studiato nell'antilope nera. La frequenza del Flehmen cambia durante le stagioni, con i livelli massimi proprio prima del concepimento. Le femmine di antilope si associano strettamente le une le altre nello stesso stato riproduttivo. Inoltre, il livello di sincronia \u00e8 predicibile conoscendo la frequenza con cui vengono analizzate le urine femminili. Il Flehmen \u00e8 usato dalle femmine di antilope nera per regolare il tempismo sia del concepimento che del parto. \u00c8 stato mostrato che nelle femmine di bisonte americano, il flehmen stimola l'inizio dell'estro e la sincronizzazione degli atti copulativi.\nChimica del Flehmen.\nUn animale che manifesta il Flehmen capta sia composti volatili che non volatili, a seconda della specie e del tipo di accesso all'organo. I feromoni possono essere sostanze sia volatili che non, dipende dalle loro dimensioni che variano da circa 100 Dalton, dimensioni molto piccola, a quelle di peptidi, proteine e steroidi.\nSimili risposte.\nUna smorfia simile a quella del Flehmen pu\u00f2 essere vista in associazione al dolore. Nei cavalli, \u00e8 spesso associata ad un leggero dolore addominale."}
{"id": "4372079", "revid": "767487", "url": "https://it.wikipedia.org/wiki?curid=4372079", "title": "The Mark of Cain (film 1917)", "text": "The Mark of Cain \u00e8 un film muto del 1917 diretto da George Fitzmaurice. Prodotto dall'Astra Film e distribuito dalla Path\u00e9 Exchange, aveva come interpreti Antonio Moreno, Irene Castle, J.H. Gilmour, Eleanor Black, John Sainpolis.\nTrama.\nIl giovane Kane Langdon viene accusato della morte dello zio, il vecchio Trowbridge, che \u00e8 stato misteriosamente assassinato. Alice, la figlia adottiva di Trowbridge, non crede nella colpevolezza di Kane e, quando questi scappa, si unisce a lui nelle indagini per scoprire la verit\u00e0 sull'omicidio. I due vengono a sapere che se Alice sposer\u00e0 un vecchio amico di Trowbridge, il giudice Hoyt, erediter\u00e0 lei tutta la fortuna del padre adottivo. Capiscono cos\u00ec che \u00e8 stato proprio Hoyt a uccidere l'amico dopo averlo costretto a redigere quel testamento per impadronirsi dell'eredit\u00e0 quando il giudice avr\u00e0 sposato Alice, della quale \u00e8 sempre stato un grande ammiratore. Dopo essere riusciti a fargli confessare il delitto, i due innamorati possono finalmente vivere liberamente il loro amore.\nProduzione.\nIl film fu prodotto dall'Astra Film. Venne girato nel New Jersey. Generalmente, la regia del film \u00e8 attribuita a George Fitzmaurice, ma alcune fonti riportano anche il nome di Frank H. Crane.\nDistribuzione.\nIl copyright del film, richiesto dalla Path\u00e9 Exchange, inc., fu registrato il 20 ottobre 1914 con il numero LU11601.\nDistribuito dalla Path\u00e9 Exchange, usc\u00ec nelle sale cinematografiche statunitensi il 4 novembre 1917. Ne venne fatta un riedizione, sempre distribuita dalla Path\u00e9, che usc\u00ec il 4 aprile 1922 in una versione ridotta in tre rulli.\nCopia completa della pellicola si trova conservata negli archivi della Cin\u00e9math\u00e8que Fran\u00e7aise di Parigi."}
{"id": "4372082", "revid": "671029", "url": "https://it.wikipedia.org/wiki?curid=4372082", "title": "Tromsdalen Fotball 2012", "text": "Questa voce raccoglie le informazioni riguardanti il Tromsdalen Fotball nelle competizioni ufficiali della stagione 2012.\nStagione.\nIl Tromsdalen chiuse la stagione al 13\u00ba posto in classifica, retrocedendo cos\u00ec nella 2. divisjon. L'avventura nella Coppa di Norvegia 2012, invece, termin\u00f2 al terzo turno con l'eliminazione per mano del Troms\u00f8. Il calciatore pi\u00f9 utilizzato fu H\u00e5kon Kj\u00e6ve, con le sue 33 presenze (30 in campionato, 3 nella coppa nazionale). Il miglior marcatore fu invece H\u00e5vard Lysvoll, autore di 12 reti (tutte in campionato).\nMaglie e sponsor.\nLo sponsor tecnico per la stagione 2012 fu Umbro, mentre lo sponsor ufficiale fu Sparebank. La divisa casalinga era composta da una maglietta blu con inserti rossi, pantaloncini e calzettoni rossi. Quella da trasferta era invece costituita da un completo bianco."}
{"id": "4372083", "revid": "104458", "url": "https://it.wikipedia.org/wiki?curid=4372083", "title": "Jan Matura", "text": "Biografia.\nHa esordito in campo internazionale ai Mondiali di Trondheim 1997 gareggiando sia nella combinata nordica sia nel salto con gli sci, per poi dedicarsi nei primi anni di carriera - fino al 2001 - esclusivamente alla combinata. In Coppa del Mondo di combinata nordica ha esordito il 3 gennaio 1999 a Schonach (9\u00b0) e ha disputato l'ultima gara il 10 febbraio 2001.\nIn Coppa del Mondo di salto con gli sci ha esordito il 4 gennaio 2002 a Innsbruck (48\u00b0) e ha ottenuto la prima vittoria, nonch\u00e9 primo podio, il 19 gennaio 2013 a Sapporo.\nIn carriera ha preso parte a quattro edizioni dei Giochi olimpici invernali, (gareggiando nella combinata nordica: 35\u00b0 nell'individuale, 8\u00b0 nella gara a squadre), (gareggiando nel salto con gli sci: 47\u00b0 nel trampolino normale, 37\u00b0 nel trampolino lungo, 12\u00b0 nella gara a squadre), (gareggiando nel salto con gli sci: 21\u00b0 nel trampolino normale, 22\u00b0 nel trampolino lungo, 9\u00b0 nella gara a squadre) e (gareggiando nel salto con gli sci: 23\u00ba nel trampolino normale, 18\u00ba nel trampolino lungo, 7\u00ba nella gara a squadre), a nove dei Campionati mondiali (4\u00b0 nella gara a squadre a Trondheim 1997 il miglior risultato nella combinata nordica, 5\u00b0 nel trampolino lungo a Val di Fiemme 2013 il miglior risultato nel salto con gli sci) e a sette dei Mondiali di volo (5\u00b0 nella gara a squadre a Planica 2010 il miglior risultato)."}
{"id": "4372084", "revid": "55542065", "url": "https://it.wikipedia.org/wiki?curid=4372084", "title": "Patelle", "text": ""}
{"id": "4372085", "revid": "671029", "url": "https://it.wikipedia.org/wiki?curid=4372085", "title": "Ullensaker/Kisa Idrettslag 2012", "text": "Questa voce raccoglie le informazioni riguardanti l'Ullensaker/Kisa Idrettslag nelle competizioni ufficiali della stagione 2012.\nStagione.\nL'Ullensaker/Kisa chiuse la stagione al 6\u00ba posto, raggiungendo cos\u00ec le qualificazioni all'Eliteserien. Dopo aver eliminato Sandefjord e Bod\u00f8/Glimt, la squadra perse il doppio confronto con il Sandnes Ulf, restando cos\u00ec nella 1. divisjon. L'avventura nella Coppa di Norvegia 2012 si chiuse al terzo turno, quando l'Ullensaker/Kisa fu sconfitto dal Lillestr\u00f8m. Il calciatore pi\u00f9 utilizzato in stagione fu Arnold Origi Otieno, con le sue 36 presenze (29 in campionato, 3 nella coppa nazionale e 4 nelle qualificazioni all'Eliteserien), mentre il miglior marcatore fu Steevan Dos Santos con 10 reti (7 in campionato, una in coppa e 2 nelle qualificazioni all'Eliteserien).\nMaglia e sponsor.\nLo sponsor tecnico per la stagione 2012 fu Umbro, mentre lo sponsor ufficiale fu Jessheim Storsenter. La divisa casalinga era composta da una maglietta gialla con una inserti verdi, pantaloncini e calzettoni verdi. Quella da trasferta era invece costituita da una maglia bianca, pantaloncini neri e calzettoni bianchi."}
{"id": "4372086", "revid": "827882", "url": "https://it.wikipedia.org/wiki?curid=4372086", "title": "Walmor Chagas", "text": "Biografia.\nChagas esord\u00ec a 19 anni come attore teatrale e per tutti gli anni cinquanta fu attivo sulle scene, riuscendo peraltro a completare gli studi universitari in Filosofia. Nel 1963 interpret\u00f2 il suo primo film e dal 1965 apparve anche nelle telenovele. Tra i suoi tanti ruoli televisivi si ricordano quelli sostenuti nella telenovela \"Happy End\" e nella miniserie \"Avenida Paulista\". In teatro affront\u00f2 pi\u00e8ces di Tennessee Williams, Jean Anouilh, Ugo Betti, Luigi Pirandello, Friedrich Schiller e tanti altri.\nIl 18 gennaio 2013 fu trovato morto nella sua residenza presso San Paulo, con un proiettile conficcato nella testa, probabilmente per suicidio. Aveva 82 anni, ed era vedovo della collega Cacilda Becker nonch\u00e9 padre adottivo della cantante Clara Becker."}
{"id": "4372089", "revid": "1632387", "url": "https://it.wikipedia.org/wiki?curid=4372089", "title": "A Cold-Blooded Epitaph", "text": "A Cold-Blooded Epitaph \u00e8 un EP del gruppo musicale statunitense The Black Dahlia Murder, pubblicato nel 2002."}
{"id": "4372090", "revid": "55542135", "url": "https://it.wikipedia.org/wiki?curid=4372090", "title": "Anemoni di mare", "text": ""}
{"id": "4372094", "revid": "1305772", "url": "https://it.wikipedia.org/wiki?curid=4372094", "title": "Giovanni Cappelletti", "text": "Biografia.\nNato nell'alta Val d'Illasi da Rosa Anselmi e Cipriano Cappelletti, rimane orfano di madre a soli cinque anni. Educato dalle suore Orsoline e sotto la guida dello zio don Umberto Cappelletti, parroco nella vicina Sant'Andrea di Badia, nel 1933 entra nel seminario vescovile di Verona e il 16 giugno 1944 riceve l'ordinazione sacerdotale a Bussolengo. Proveniente da una famiglia di sentimenti antifascisti, dal 1943 al 1945 affianca il movimento di resistenza partigiana impegnandosi attivamente accanto alla brigata Pasubio e alla missione militare italiana RYE, pur a rischio di perdere la vita (come accade anche a suo fratello maggiore Bruno, nome di battaglia \"Mercurio\"), nel dar aiuto a latitanti e fuggiaschi dai nazifascisti; tuttavia non viene mai meno ai princ\u00ecpi di giustizia e di carit\u00e0 anche nei confronti dei \"nemici\" e ferma \u00e8 la sua condanna di ogni violenza inutile, soprattutto al termine del conflitto quando si scatena la caccia al fascista. Sulla base delle esperienze dirette vissute in quegli anni drammatici e con l'intento di rivendicare il ruolo non indifferente svolto all'epoca dai cattolici, preti e laici, rediger\u00e0 in seguito (1981), su insistente sollecitazione dell'editore Carlo Nordera, il volume \"I cattolici e la Resistenza nel Veronese\".\nVicario cooperatore nel 1944-1948 a Bonferraro (frazione di Sorg\u00e0 di cui il giovane sacerdote scriver\u00e0 qualche anno dopo la storia), viene poi nominato parroco a Fane (nel comune di Negrar) dal 1948 al 1952, a San Pietro in Valle (Gazzo Veronese) e, dall'ottobre 1962, arciprete della basilica di Sant'Anastasia nel cuore antico della citt\u00e0 di Verona. Consapevole dell'importanza dei mezzi di comunicazione nel trasmettere il messaggio religioso, s'impegna sia come saggista che come giornalista collaborando fin dal 1946 con il settimanale della curia diocesana \"Verona fedele\". Nel 1965 inizia a scrivere anche per il mensile diocesano \"Pace a questa casa\", di cui diviene direttore nel 1977 reggendolo poi con grande zelo fino alla morte. Dirige pure \"La nostra voce\", il bimestrale edito dalle Orsoline, le suore che lo avevano educato da piccolo e che a Verona hanno la loro casa generalizia. Nel 1979 riceve il titolo di Cappellano di Sua Santit\u00e0, continuando comunque il proprio ministero sacerdotale sempre contraddistinto dalla generosit\u00e0 verso i pi\u00f9 bisognosi ma anche da un grande interesse per la letteratura, l'arte e la musica.\nSono proprio l'interesse e la passione per l'arte che lo spingono a esaminare e a controllare di continuo la \"sua\" basilica, a riordinare filologicamente e secondo la tradizione la collocazione dei dipinti e delle opere. In tal modo si rende conto delle pericolose infiltrazioni d'acqua piovana e di umidit\u00e0 che minacciano di distruggere o sfigurare i capolavori storici e artistici custoditi in Sant'Anastasia. Lanciato l'allarme nel 1991, riesce ad avviare il primo di una serie di vasti interventi di recupero dell'edificio sacro prima che, a settantadue anni, l'avanzare della leucemia lo costringa a rinunciare alla guida della parrocchia. Pochi mesi dopo, il 22 settembre 1993, si spegne all'Ospedale Sacro Cuore di Negrar.\nPubblicazioni.\nAccanto e a completamento della sua attivit\u00e0 pastorale, monsignor Cappelletti si \u00e8 dedicato a un'intensa produzione letteraria, rivolta soprattutto, anche se non esclusivamente, alla pubblicazione di testi agiografici o di memorialistica (una ventina di monografie). In ambito giornalistico ha talvolta utilizzato anche lo pseudonimo Rosa Cipriano (formato dai nomi propri dei suoi genitori) per firmare alcuni articoli."}
{"id": "4372095", "revid": "1745361", "url": "https://it.wikipedia.org/wiki?curid=4372095", "title": "Hockey Club Auronzo", "text": "LHockey Club Auronzo \u00e8 stata una squadra di hockey su ghiaccio di Auronzo di Cadore.\nStoria.\nHa debuttato in serie A nella stagione 1949-50 sostituendo nella massima serie la formazione del Tofana.\nL'Auronzo \u00e8 tra le squadre con il maggior numero di presenze in serie A (20), l'ultima apparizione nel massimo campionato nazionale \u00e8 della stagione 1999/00. \nAttualmente ad Auronzo \u00e8 attivo solo il settore giovanile (under-12 ed under-10), con la denominazione di Unione Sportiva Tre Cime.\nPalmar\u00e8s.\nIl massimo risultato raggiunto in serie A dall'HC Auronzo \u00e8 un secondo posto nella stagione 1950-51 quando, nell'ultima gara in programma nel girone finale, quella decisiva, il Milano Inter batt\u00e9 i cadorini per 5-1 e si riconferm\u00f2 Campione d'Italia. Tre i terzi posti: stagioni 1951-52, 1954-55 (\"ex aequo\" col Cortina) e 1956-57.\nL'Auronzo ha vinto inoltre per 2 volte la serie A2 (stagioni 1983/84 e 1998/99) battendo in finale, in entrambe le occasioni, il Como."}
{"id": "4372097", "revid": "15756", "url": "https://it.wikipedia.org/wiki?curid=4372097", "title": "Vacancy chain", "text": "Nel linguaggio dell'economia, e della sociologia dell'organizzazione (ma anche in quello della biologia, dell'etologia, e dell'ecologia), le vacancy chain, o catene di opportunit\u00e0, sono particolari meccanismi asincroni di sostituzione e allocazione che agiscono in condizioni di scarsa disponibilit\u00e0 e realizzano, attraverso sequenze (\"chain\"), una redistribuzione di risorse tra i membri di organizzazioni sociali ed economiche.\nIl rovesciamento di paradigma sotteso dalla teoria delle \"vacancy chain\" consiste nel focalizzare l'attenzione non sul movimento delle singole risorse scambiate tra i membri, ma su quello risultante della \"lacuna\" (\"vacancy\") creata in origine dalla risorsa liberata, il cui spostamento \u00e8 il risultato del processo di allocazione.\nIl campo di applicazione del concetto di catena di opportunit\u00e0 si \u00e8 rivelato essere molto vasto, tanto che il termine \"risorsa\" va inteso in senso lato, facendo riferimento non solo a risorse materiali, ma anche a concetti immateriali, come una posizione lavorativa all'interno di un'organizzazione aziendale, o uno \"status\" sociale.\nIl meccanismo delle \"vacancy chain\" fu enucleato ed enunciato per la prima volta da Harrison White, maggior studioso dell'argomento, sociologo laureato all'universit\u00e0 di Princeton con un curriculum in fisica teorica maturata con il completamento di una precedente esperienza dottorale al Massachusetts Institute of Technology (MIT).\nStoria.\nTali catene si incontrano in presenza di determinate condizioni (enunciate e codificate da Harrison White), quando ci si trova di fronte a una nuova risorsa che fa il suo ingresso nel sistema, oppure quando una risorsa gi\u00e0 esistente si rende disponibile agli altri per effetto dell'abbandono, dell'allontanamento o del venir meno del possesso da parte di uno dei membri. Il primo caso si ha, ad esempio, quando una nuova unit\u00e0 unit\u00e0 abitativa diventa disponibile perch\u00e9 costruita ex novo o resa di nuovo agibile da un intervento di ristrutturazione edilizia. Il secondo caso si verifica quando una risorsa gi\u00e0 detenuta viene \"liberata\" dal possesso del soggetto titolare: questo pu\u00f2 avvenire, ad esempio, per effetto di una morte, o della decisione di cessare un'attivit\u00e0 economica, o dell'abbandono di un'abitazione per trasferimento in altra citt\u00e0 o per un ricongiungimento ad altro nucleo familiare (matrimonio, instaurazione di una convivenza, ritorno di un individuo alla famiglia di origine, ecc.), per un ricovero in casa di riposo, ecc.\nRisale al 1941 un ampio studio condotto da T. H. Frank sul mercato statunitense delle auto nuove e usate, in cui emerse l'esistenza di meccanismi di sostituzione in sequenza, che l'autore riconobbe come cruciali per il funzionamento e per la fluidit\u00e0 del mercato complessivo dell'industria automobilistica. Lo studio confermava un'intuizione gi\u00e0 interiorizzata dagli operatori di settore fin dall'inizio del XX secolo, circa la necessit\u00e0, da parte di venditori e concessionari, di farsi carico del ritiro e della rivendita dell'auto usata posseduta dai loro potenziali acquirenti.\nUn secondo studio, negli anni sessanta del Novecento, incentrato sul mercato immobiliare di Manhattan, fu portato avanti da Frank Kristof, direttore del settore ricerca e pianificazione del \"New York City Housing and Redevelopment Board\".\nLa piena enucleazione del fenomeno, e il conio dello stesso termine \"vacancy chain\", si devono ai fondamentali studi di Harrison White e di suoi allievi e collaboratori all'Harvard University (tra cui Ivan Chase e Michael Schwartz). Questi studi portarono alla modellizzazione matematica e confluirono nell'importante pubblicazione del 1970, per la Harvard University Press, di \"Chains of Opportunity. System Models of Mobility in Organizations\", opera destinataria del \"Premio Pitir\u00ecm Sorokin\" conferito dall'American Sociological Association nel 1971.\nDescrizione del processo.\nLe \"vacancy chain\" originano dalla nuova disponibilit\u00e0 di una risorsa (nuova, o gi\u00e0 esistente), un evento che innesca una serie di mutamenti e \"aggiustamenti\" che avvengono in sequenza: un primo soggetto avr\u00e0 la possibilit\u00e0 di appropriarsi della nuova risorsa; se lo far\u00e0, liberer\u00e0, probabilmente, anche un'altra risorsa da lui abbandonata perch\u00e9 ritenuta meno confacente; spinto dallo stesso motivo, un secondo soggetto potr\u00e0 finire per occupare il \"vuoto\" lasciato dal primo e, al contempo, potr\u00e0 generare, a sua volta, un nuovo vuoto occupabile, liberando una risorsa da lui ritenuta meno \"adatta\". Un terzo potr\u00e0 muoversi a sua volta, e cos\u00ec via, fino all'estinzione del processo dopo un certo numero di passi. Questa catena di riposizionamenti, che parte dalla prima lacuna e giunge a un termine, d\u00e0 luogo a quello che si definisce come \"vacancy chain\". L'arresto di una catena avviene in corrispondenza di una risorsa, l'ultima, che non viene occupata da nessuno per vari motivi: essa pu\u00f2 essere distrutta o riconosciuta come inutilizzabile (ad esempio, nel caso di demolizione di un'automobile o di un'abitazione), o perch\u00e9, per i motivi pi\u00f9 diversi, non incontra le preferenze di potenziali soggetti, o pu\u00f2 sparire dall'orizzonte perch\u00e9 redistribuita ad altri (ad esempio, una posizione lavorativa lasciata libera non viene pi\u00f9 rimpiazzata; oppure, il carico di lavoro di quella posizione viene redistribuito e riassorbito in azienda).\nCondizioni.\nPerch\u00e9 un processo di allocazione sia guidato dal meccanismo delle \"vacancy chain\", \u00e8 necessario che, nel loro complesso, le risorse che entrano in gioco siano accomunate, in astratto, da alcune caratteristiche condivise, codificate in modo preciso da Harrison Withe:\nSono poi richieste ulteriori condizioni:\nParadigma interpretativo.\n\u00c8 importante notare la diversa prospettiva da cui si analizza il fenomeno della mobilit\u00e0 secondo il modello \"vacancy chain\": l'interesse dello studioso si appunta sull'\"opportunit\u00e0\" che si sposta all'interno del sistema e non sul movimento dei soggetti coinvolti nell'occupazione/appropriazione delle risorse: in termini pi\u00f9 precisi, una \"vacancy chain\" non \u00e8 da considerarsi come il movimento di soggetti che si riposizionano per acquisire nuove risorse disponibili, ma come il fenomeno duale, in cui a muoversi \u00e8 la stessa \"lacuna\" lasciata libera (e questo spostamento, come ovvio, avviene in senso opposto a quello degli individui). Quello proposto da Harrison White \u00e8 un rovesciamento di paradigma rispetto alla tradizionale visione della mobilit\u00e0 nelle organizzazioni: in un sistema di impiego, ad esempio, lo studio delle \"vacancy chain\" si appunta non sui percorsi lavorativi dei soggetti a fare \"carriera\" (muovendosi in senso inverso rispetto ai soggetti) sono invece le \"lacune\". Questo rovesciamento di paradigma comporta alcune semplificazioni nell'approccio: la principale riguarda il fatto che si offre a un'efficace modellizzazione matematica mediante un processo markoviano; la seconda \u00e8 rappresentata da un vantaggio in termini di raccolta dei dati e rappresentazione dell'informazione, sia in termini di quantit\u00e0 che di tempo: nel tenere traccia di ogni singolo soggetto va tenuto conto che ciascuna persona, di norma, mantiene per un tempo relativamente lungo una stessa posizione, secondo una durata valutabile nell'ordine di grandezza di anni, se non di decadi (si pensi a un posto di lavoro o a un'abitazione di propriet\u00e0 o in affitto), mentre la sopravvivenza di una lacuna, di solito, ha una durata molto pi\u00f9 effimera, misurabile in termini mesi se non di settimane (ad esempio: una casa sfitta o in vendita, un'offerta per un posto di lavoro).\nIn quest'ottica, il fenomeno pu\u00f2 essere descritto in questi termini: una \"lacuna\" fa la sua comparsa nel sistema, quindi si sposta per un certo numero di passi, infine scompare dall'orizzonte osservativo, in un tempo valutabile nell'ordine di mesi.\nEffetti.\nLe catene di scambi asincroni note come \"vacancy chain\" producono il risultato di migliorare la condizione dei singoli individui coinvolti negli scambi, con un effetto che si riverbera sul benessere dell'intera organizzazione/comunit\u00e0: l'effetto benefico generale sar\u00e0 tanto maggiore quanto pi\u00f9 lunga sar\u00e0 la catena o quanto maggiore sar\u00e0 il valore delle singole unit\u00e0, mentre costi unitari pi\u00f9 bassi o catene pi\u00f9 brevi produrranno minori benefici. L'impatto, in termini di benefici, \u00e8 molto superiore rispetto alla competizione \"tout court\": in quest'ultima, due soggetti (o due gruppi) si contendono una risorsa e solo uno dei due (l'individuo o il gruppo vincitore) avr\u00e0 benefici dall'esito della contesa. Al contrario, perfino in \"vacancy chain\" brevi, che richiedono solo 2 o 3 passi, si ottiene un vantaggio per il doppio o il triplo dei soggetti.\nUn'analisi retrospettiva di Ivan Chase (basata sul gi\u00e0 citato studio di T. H. Frank sul mercato di auto nuove e usate negli Stati Uniti) ha stimato, nel 1941, una lunghezza media delle catene pari a circa tre acquirenti, una conferma di quanto sia importante, per chi vende automobili, prendersi cura del destino delle vetture usate dei clienti.\nApplicazioni.\nMercati immobiliari.\nUn ambito in cui tali meccanismi si manifestano in modo \u00e8 quello del mercato del settore immobiliare di una citt\u00e0 o di un'area urbana (e, in effetti, studi iniziali sul fenomeno hanno riguardato proprio un mercato immobiliare, quello di Manhattan degli anni sessanta, da Frank Kristof, direttore del settore ricerca e pianificazione della \"New York City Housing and Redevelopment Board\". Lo studio fu esteso poi ad altri singoli mercati immobiliari, non solo americani, o all'intero settore immobiliare statunitense. Ma fenomeni simili ricorrono anche in una vastissima serie di ambiti, come quello dei terreni agricoli, quello degli affitti, il mercato delle automobili di seconda mano, quello di altri oggetti usati, ecc.\nMercato del lavoro.\nAltro ambito privilegiato per l'osservazione di \"vacancy chain\" emergenti \u00e8 il mercato del lavoro, in cui il meccanismo si innesca quando un nuovo posto di lavoro viene creato oppure quando un posto di lavoro gi\u00e0 esistente si rende disponibile per rinuncia, pensionamento, o morte di un soggetto (si \u00e8 coniato, in questo caso, la definizione di \"job vacancy chains\"). Una catena di opportunit\u00e0 lavorativa pu\u00f2 interrompersi per vari motivi: l'azienda decide di non sostituire il lavoratore che ha lasciato libero il suo posto, abolendone le funzioni o redistribuendole ai lavoratori gi\u00e0 in organica senza renderlo disponibile a una nuova occupazione. L'interruzione pu\u00f2 essere dovuta al fatto che un posto viene occupato da un lavoratore disoccupato, o proveniente dall'esterno dell'orizzonte considerato (ad esempio, un immigrato proveniente dall'esterno dell'area localmente considerata), o, comunque, qualcuno proveniente dall'esterno della forza lavoro.\nLe analisi tradizionali dell'impatto dovuto a mutamenti di posizione dei lavoratori tendono a guardare al risultato complessivo e a non tenere in considerazione i rilevanti flussi che si muovono sotto la superficie di un mercato del lavoro di dimensioni metropolitane: considerare tali flussi un semplice 'rimescolamento' porta a sottovalutare o ignorare gli effetti sul benessere dovuti alla redistribuzione dei posti di lavoro che questi flussi sono in grado di mettere in moto.\nInoltre, l'approccio attraverso le vacancy chian permette di valutare gli effetti trickle-down, cio\u00e8 quelli dovuti alla propagazione e al percolamento di benefici anche oltre la sfera iniziale in cui si \u00e8 verificato lo stimolo. Le catene di opportunit\u00e0 sono il \"veicolo\" attraverso le quali tali effetti si propagano: lo studio delle vacancy chain permette, ad esempio, di apprezzare il modo in cui possono prodursi effetti di miglioramento del benessere lavorativo sulle classi sociali inferiori con la creazione di posti di lavoro (sia dovuta al mercato, sia a politiche di sovvenzionamento pubblico) che sono appannaggio delle classi sociali pi\u00f9 alte.\nMercati criminali.\nFenomeni similari coinvolgono anche ambiti inaspettatamente lontani, in cui il \"miglioramento\" apportato dalle catene \u00e8 un effetto socialmente deprecabile. \u00c8 il caso del \"mercato\" criminale, in cui dinamiche governate da \"vacancy chain\" si verificano di norma quando, ad esempio, il campo d'azione viene lasciato libero da un soggetto criminale catturato o, comunque, neutralizzato, dalle forze dell'ordine (o da suoi rivali, o a seguito di assassinio o caduta in disgrazia). In questo caso, un evento come l'estromissione dalla scena criminale di un attore (sia esso individuo, leader, o gruppo criminale), magari grazie all'operato delle forze di polizia, innesca necessariamente un meccanismo di sostituzione a catena che offre miglioramenti e avanzamenti di carriera all'interno dell'organizzazione criminale (l'esistenza di lunghe catene di opportunit\u00e0 \u00e8 stato verificato nel caso di piazze di spaccio lasciate libere a seguito di arresti di spacciatori di droga di grosso calibro).\nOrganizzazioni religiose.\nUn altro esempio viene dal campo delle organizzazioni religiose, studiato dallo stesso Harrison White: la modellizzazione basata su \"vacancy chain\" ha dimostrato la sua accuratezza predittiva nei confronti della mobilit\u00e0 tra le gerarchie interne delle congregazioni del clero episcopale, metodista e presbiteriano, in cui la mobilit\u00e0 era alimentata da nuove opportunit\u00e0 messe a disposizione da eventi come morti, pensionamenti, apertura di nuove chiese, cambi di carriere. In conformit\u00e0 al paradigma sotteso dalle \"vacancy chain\", a fare \"carriera\" (all'incontrario) tra le gerarchie del clero \u00e8 la posizione vacante generatasi all'inizio della catena.\nComunit\u00e0 non umane.\nAlla base del funzionamento delle sopraccitate \"vacancy chain\" \u00e8 un meccanismo fondamentale dell'agire umano. Si tratta della \u00abscelta individuale\u00bb, frutto di un processo cognitivo complesso, nel quale entrano in gioco sofisticati ingredienti, come la conoscenza delle diverse opzioni in gioco, o i giudizi di valore espressi dal soggetto. La conoscenza delle opzioni disponibili pu\u00f2 essere pi\u00f9 o meno buono o completo a seconda del soggetto, mentre sulla capacit\u00e0 di esprimere giudizi di valore (ad esempio, sulla scelta di un appartamento o di un'automobile) incide un'amplissima serie di fattori, molto specifici e individuali, come la cultura del soggetto, il proprio sistema di valori, i pregiudizi, le aspirazioni sociali, la maggiore o minore dipendenza da mode e trend, le particolari necessit\u00e0 individuali che si intendono soddisfare, e molto altro ancora. Risulta, pertanto, degno di nota che da tale complessit\u00e0 decisionale e comportamentale emergano meccanismi uniformi, pur in ambiti del tutto diversi. Ad esempio, la preferenza accordata a una nuova conchiglia da parte di un paguro \u00e8 un processo di scelta infinitamente meno complesso di quello che mettono in campo gli esseri umani quando scelgono una casa. Tuttavia, come si \u00e8 scoperto da uno studio di Ivan Chase, i meccanismi di riposizionamento e allocazione che emergono nelle comunit\u00e0 di paguri (in questo caso, esemplari della specie \"Pagurus longicarpus\" raccolti da popolazioni sulle spiagge di Long Island) esibiscono caratteristiche del tutto sovrapponibili a quelle delle \"vacancy chain\" umane, tanto da potersi immaginare vere e proprie simulazioni di comportamenti collettivi mediante esperimenti effettuati su modelli artificiali incentrati sul mondo animale, che permettono di evitare le problematicit\u00e0 e le implicazioni di esperimenti sociali compiuti sul mondo reale dei gruppi sociali e delle comunit\u00e0 umane.\nAl 2012, esistono studi preliminari che permettono di ipotizzare che la strategia delle \"vacancy chain\" si siano evolute in molte altre differenti specie: polpi, pesci ciclidi, patelle, pesci pagliaccio, aragoste (esemplari del Maine), picchi della coccarda; tutte queste specie sono accomunate, con i paguri, dal fatto di vivere in conchiglie, fessure e cavit\u00e0 della roccia o degli alberi o, in altri casi (come il pesce pagliaccio), in simbiosi mutualistica con gli anemoni di mare.\nAltri ambiti di applicazione.\nDopo gli studi di White, le \"vacancy chain\" sono state applicate a una vasta gamma di fenomeni disparati, come le progressioni di carriera degli ufficiali delle forze armate, le carriere nei corpi di polizia, le panchine degli allenatori di \"football americano\", ma anche alle bande di spacciatori di droga, lo sviluppo storico delle professioni, l'emergere di discriminazione basata sui gruppi etnici e quella basata sul genere (queste ultime sia nel mercato del lavoro sia in quello immobiliare). In tutti questi casi, si \u00e8 dimostrato come il crearsi di un'opportunit\u00e0 dava la possibilit\u00e0 di cambiare posizione a un numero di persone compreso, in media, tra 2,5 e 3,5 individui."}
{"id": "4372098", "revid": "104458", "url": "https://it.wikipedia.org/wiki?curid=4372098", "title": "Aleksandr Bessmertnych", "text": "Biografia.\nStagioni 2009-2017.\nIn Coppa del Mondo ha esordito l'8 marzo 2009 a Lahti (29\u00b0), ha ottenuto il primo podio il 19 gennaio 2013 a La Clusaz (2\u00b0) e la prima vittoria l'8 dicembre successivo a Lillehammer.\nHa esordito ai Campionati mondiali a Val di Fiemme 2013 (23\u00b0 nella 50\u00a0km) e ai Giochi olimpici invernali a (7\u00b0 nella 15 km, 2\u00b0 nella staffetta). L'anno dopo ai Mondiali di Falun \u00e8 stato 4\u00ba nella staffetta e 10\u00ba nella 50\u00a0km, mentre nella rassegna iridata di Lahti 2017 ha vinto la medaglia d'argento nella staffetta e si \u00e8 classificato 4\u00ba nella 15 km e 17\u00ba nell'inseguimento.\nStagioni 2018-2019.\nNell'ambito delle inchieste sul doping di Stato in Russia, il 22 dicembre 2017 il Comitato Olimpico Internazionale ha accertato una violazione delle normative antidoping da parte di Bessmertnych in occasione delle Olimpiadi di So\u010di, annullando conseguentemente i risultati ottenuti e proibendogli di partecipare a future edizioni dei Giochi olimpici. Il 1\u00ba febbraio 2018 il Tribunale Arbitrale dello Sport ha per\u00f2 accolto il ricorso presentato da Bessmertnych contro tale decisione; conseguentemente, anche la Federazione Internazionale Sci ha revocato la propria sospensione.\nAi Mondiali di Seefeld in Tirol 2019 ha vinto la medaglia d'argento nella 15 km e nella staffetta."}
{"id": "4372099", "revid": "55542528", "url": "https://it.wikipedia.org/wiki?curid=4372099", "title": "Spacciatore di droga", "text": ""}
{"id": "4372100", "revid": "55542536", "url": "https://it.wikipedia.org/wiki?curid=4372100", "title": "Gruppo criminale", "text": ""}
{"id": "4372103", "revid": "104458", "url": "https://it.wikipedia.org/wiki?curid=4372103", "title": "Alexander Bessmertnykh", "text": ""}
{"id": "4372107", "revid": "729019", "url": "https://it.wikipedia.org/wiki?curid=4372107", "title": "Linea Seibu Tamako", "text": "La \u00e8 una linea ferroviaria suburbana a scartamento ridotto gestita dalle Ferrovie Seibu situata nella periferia occidentale di Tokyo. La ferrovia \u00e8 parzialmente utilizzata dai servizi diretti della linea Seibu Shinjuku, e alcuni treni continuano su questa fino alla stazione di Seibu-Shinjuku. La linea prende il nome dal Lago Tama, una riserva idrica che fornisce acqua a Tokyo, situata al termine della linea, oltre la stazione di Seibu-Y\u016benchi."}
{"id": "4372108", "revid": "37401", "url": "https://it.wikipedia.org/wiki?curid=4372108", "title": "Museo nazionale di Baghdad", "text": ""}
{"id": "4372109", "revid": "767487", "url": "https://it.wikipedia.org/wiki?curid=4372109", "title": "La vendetta mi appartiene", "text": "La vendetta mi appartiene (\"Vengeance Is Mine\") \u00e8 un film muto del 1917 diretto da Frank Hall Crane sotto la supervisione di George Fitzmaurice. La sceneggiatura di Howard Irving Young si basa su \"Vengeance Is Mine\", romanzo di John A. Moroso di cui non si conosce la data di pubblicazione.\nProduzione.\nIl film, prodotto dall'Astra Film, venne girato a Fort Lee, nel New Jersey e a Saranac Lake, nello stato di New York.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche statunitensi il 16 dicembre 1917. In Francia, fu distribuito il 7 marzo 1919 con il titolo \"La Vengeance m'appartient\". Nello stesso anno, fu distribuito anche in Italia, dalla Path\u00e9, con visto di censura n\u00b014194.\nNel 1922, ne venne fatta una riedizione, sempre distribuita dalla Path\u00e9 Exchange, che usc\u00ec negli Stati Uniti il 7 maggio dalla durata ridotta a 3 rulli.\nNon si conoscono copie ancora esistenti della pellicola che viene considerata presumibilmente perduta."}
{"id": "4372110", "revid": "124123", "url": "https://it.wikipedia.org/wiki?curid=4372110", "title": "Nati nel 671", "text": ""}
{"id": "4372114", "revid": "599013", "url": "https://it.wikipedia.org/wiki?curid=4372114", "title": "Ein\u0101rs G\u0146edojs", "text": "Carriera.\nClub.\nHa cominciato la propria carriera nel Zveynieks Liepaya, militando nei campionati nazionali sovietici.\nDopo l'indipendenza pass\u00f2 allo Skonto, con cui vinse 3 campionati lettoni.\nInfine tent\u00f2 l'avventura all'estero, giocando per il Sadam Tallinn.\nNazionale.\nEsord\u00ec il 26 maggio 1992, nella gara amichevole contro Malta, entrando nell'ultimo quarto d'ora al posto di Gen\u0101dijs \u0160itiks. La sua prima gara da titolare fu la partita di Coppa del Baltico contro l'Estonia disputata un mese e mezzo dopo.\nHa disputato 18 gare con la nazionale lettone, senza mettere a segno reti."}
{"id": "4372118", "revid": "110157", "url": "https://it.wikipedia.org/wiki?curid=4372118", "title": "Curva ad ampiezza costante", "text": " \nIn geometria, una curva ad ampiezza costante \u00e8 una curva piana convessa la cui ampiezza (definita come la distanza ortogonale tra due linee parallele aventi ciascuna un punto in comune col perimetro della curva, ma nessuno con l'interno della curva) \u00e8 sempre la stessa indipendentemente dall'orientazione della curva. \nL'esempio pi\u00f9 tipico di curva ad ampiezza costante \u00e8 la circonferenza. Un cerchio ha la stessa ampiezza in tutte le direzioni: il suo diametro. \nUna curva convessa che, diversamente, non ha diametro costante \u00e8 ad esempio il quadrato, che varia il suo diametro tra la lunghezza del lato e quella della diagonale, le quali come noto stanno nel rapporto formula_1.\nCi si pu\u00f2 chiedere: se una figura piana convessa ha la stessa ampiezza in tutte le direzioni, \u00e8 necessariamente un cerchio? Sorprendentemente, la risposta \u00e8 che ci sono molte figure geometriche non circolari con ampiezza costante.\nIl triangolo di Reuleaux \u00e8 l'esempio pi\u00f9 semplice di curva ad ampiezza costante. Per costruirlo, prendiamo un triangolo equilatero con vertici ABC; con centro in A e diametro il lato del triangolo tracciamo l'arco di cerchio BC; poi con centro in B tracciamo l'arco AC e con centro in C tracciamo l'arco AB. La figura risultante ha ampiezza costante.\nCon procedimento analogo si possono costruire curve ad ampiezza costante a partire da ogni altro poligono regolare con numero di lati dispari (pentagono, ettagono, ecc.). Le curve cos\u00ec costruite mancano di continuit\u00e0 tangenziale ai vertici, ma \u00e8 possibile costruire curve ad ampiezza costante senza tale discontinuit\u00e0 (vedi seconda figura a fianco) partendo da poligoni regolari o irregolari con numero dispari di lati.\nApplicazioni.\nLa propriet\u00e0 di queste curve di avere ampiezza costante pu\u00f2 essere sfruttata per diverse applicazioni pratiche."}
{"id": "4372119", "revid": "74801", "url": "https://it.wikipedia.org/wiki?curid=4372119", "title": "Aventura (Florida)", "text": "Aventura \u00e8 un comune degli Stati Uniti d'America che occupa la parte nordorientale della Contea di Miami-Dade dello Stato della Florida.\nSecondo le previsioni per il 2011, la citt\u00e0 ha una popolazione di abitanti."}
{"id": "4372121", "revid": "729019", "url": "https://it.wikipedia.org/wiki?curid=4372121", "title": "Linea Seibu Tamagawa", "text": "La \u00e8 una linea ferroviaria suburbana a scartamento ridotto gestita dalle Ferrovie Seibu situata nella periferia occidentale di Tokyo. La linea unisce le stazioni di Musashi-Sakai e di Koremasa lungo il fiume Tama. Le stazioni intermedie sono sei, e la linea non \u00e8 direttamente collegata a nessun'altra delle Ferrovie Seibu, ed \u00e8 interamente a binario singolo. I treni possono incrociarsi e superarsi presso tutte le stazioni. \nNonostante la brevit\u00e0 della ferrovia, essa \u00e8 importante per i collegamenti offerti con l'Universit\u00e0 degli Studi Esteri di Tokyo, l'Ippodromo di Tokyo, il Tokyo Stadium, la scuola di polizia metropolitana di Tokyo e diversi cimiteri, fra cui quello di Tama, il pi\u00f9 grande di Tokyo.\nStoria.\nLa ferrovia inizialmente venne realizzata nel 1910 come linea merci per trasportare la ghiaia del fiume Tama, ma le operazioni terminarono nel 1967, rimanendo solo quelle per i passeggeri.\nDal 28 marzo 2001 la stazione di Tama Bochi-mae (cimitero di Tama) \u00e8 stata rinominata in Tama, e quella di Kita-Tama in Shiraitodai."}
{"id": "4372123", "revid": "767487", "url": "https://it.wikipedia.org/wiki?curid=4372123", "title": "D\u00e9trompez-vous", "text": "D\u00e9trompez-vous \u00e8 un film del 2007 diretto da Bruno Dega.\nTrama.\nLionel, un ginecologo di successo, si gode una vita pacifica e felice con la bella moglie Lisa e il loro adorabile figlioletto. Quello che l'uomo non pu\u00f2 immaginare \u00e8 che quest'ultima ha un'appassionata storia d'amore con Thomas la cui moglie - Carole, un'illustratrice di libri per bambini - casualmente prende un appuntamento per una visita nello studio di Lionel. Appena i due traditi si incontrano, scoprono che c'\u00e8 qualcosa che non va e decidono di ingegnarsi per cercare in ogni modo di salvare i rispettivi matrimoni.\nProduzione.\nIl film \u00e8 stato girato tra Lione, dove le riprese sono iniziate il 2 ottobre 2006, e l'isola di Cavallo in Corsica, dove si sono concluse il 24 novembre 2006."}
{"id": "4372126", "revid": "729019", "url": "https://it.wikipedia.org/wiki?curid=4372126", "title": "Linea Seibu Seibu-en", "text": "La \u00e8 una breve linea ferroviaria urbana a scartamento ridotto gestita dalle Ferrovie Seibu situata nella citt\u00e0 di Higashimurayama, nella periferia occidentale di Tokyo. Essendo la linea breve, solamente 2,4\u00a0km, e dotata di due stazioni, i treni effettuano servizio a spola. La mattina sono tuttavia presenti alcuni diretti fino alla stazione di Kokubunji."}
{"id": "4372129", "revid": "486946", "url": "https://it.wikipedia.org/wiki?curid=4372129", "title": "Tell Hariri", "text": ""}
{"id": "4372132", "revid": "110157", "url": "https://it.wikipedia.org/wiki?curid=4372132", "title": "Doral", "text": "Doral \u00e8 un comune degli Stati Uniti d'America situato nella parte centrale della Contea di Miami-Dade dello Stato della Florida.\nSecondo le stime al 2015, la citt\u00e0 ha una popolazione di 56.035 abitanti su una superficie di 35,30\u00a0km\u00b2."}
{"id": "4372134", "revid": "486946", "url": "https://it.wikipedia.org/wiki?curid=4372134", "title": "Et\u00e0 presargonica", "text": ""}
{"id": "4372135", "revid": "292162", "url": "https://it.wikipedia.org/wiki?curid=4372135", "title": "Dialetto siciliano occidentale", "text": "Il dialetto siciliano occidentale \u00e8 un insieme di variet\u00e0 diatopiche della lingua siciliana con caratteristiche comuni, parlate nelle province di Palermo, Trapani e nella parte centro-occidentale della provincia di Agrigento. La variet\u00e0 principale di tale gruppo \u00e8 costituita dal dialetto palermitano.\nDistribuzione geografica.\nLe variet\u00e0 raggruppate all'interno del \"siciliano occidentale\" sono parlate nella parte pi\u00f9 occidentale della Sicilia, corrispondente ai territori provinciali di Agrigento (esclusa la parte orientale), Palermo e Trapani, nonch\u00e9 nelle Isole Egadi e a Ustica. Per quanto riguarda Pantelleria, che pur rientra linguisticamente nel siciliano occidentale, le forti peculiarit\u00e0 del dialetto locale fanno s\u00ec che tale parlata costituisca un gruppo a s\u00e9 stante.\nClassificazione.\nIn seguito alle ricerche sul campo e a una pi\u00f9 approfondita conoscenza della realt\u00e0 dialettale dell'isola, and\u00f2 oltre la sommaria classificazione operata da , proponendo di suddividere i dialetti siciliani basandosi, in primo luogo, sulla presenza o meno del vocalismo metafonetico. Distinse, in tal modo, un \"siciliano occidentale\" da uno, pi\u00f9 articolato, \"centro-orientale\".\nRientrano, pertanto, tra le variet\u00e0 occidentali:\nPur coi limiti messi in risalto dallo stesso Piccitto, che bas\u00f2 la sua classificazione principalmente sul vocalismo tonico, recep\u00ec in buona parte questa classificazione e individu\u00f2 nell'area occidentale (non metafonetica) uno dei sottogruppi nei quali divise la Sicilia linguistica.\nDialetti.\nNella sistemazione delle sigle di localizzazione dei dialetti siciliani operata nel \"Vocabolario siciliano\", le parlate afferenti al gruppo occidentale sono state classificate nel seguente modo:"}
{"id": "4372136", "revid": "1711941", "url": "https://it.wikipedia.org/wiki?curid=4372136", "title": "Steve Vander Ark", "text": "Biografia.\nNato in California, all'et\u00e0 di tre anni si \u00e8 trasferito a Cutlerville, nel Michigan.\nNel 2000 ha creato \"The Harry Potter Lexicon\", il pi\u00f9 noto sito web correlato alla saga di \"Harry Potter\", con l'intento di creare un'enciclopedia per raccogliere e organizzare tutte le informazioni tratte dai libri; il sito \u00e8 diventato in breve tempo uno dei favoriti dai fan dei libri, raccogliendo anche i complimenti dalla stessa J. K. Rowling, che ha dichiarato di averlo a volte consultato per controllare alcuni dati.\nNell'agosto 2007 la casa editrice RDR Books ha proposto a Vander Ark di pubblicare un'enciclopedia dedicata a \"Harry Potter\" basata sul sito del \"Lexicon\". La pubblicazione di tale libro \u00e8 stata per\u00f2 al centro di una disputa legale con la Rowling, che ha accusato la casa editrice di violazione di copyright; il libro \"Lexicon. Guida non autorizzata ai romanzi e al mondo di Harry Potter\" \u00e8 stato quindi pubblicato solo nel gennaio 2009, dopo la perdita della causa da parte della RDR Books e la conseguente riscrittura del libro da parte di Vander Ark in modo da venire incontro alle richieste della Rowling.\nVander Ark ha pubblicato altri due libri sulla saga di \"Harry Potter\": \"In Search of Harry Potter\", un libro di viaggio sui luoghi citati nei romanzi, e \"A Reader's Guide to Book One: Philosopher's Stone\", un'analisi del primo libro, \"Harry Potter e la pietra filosofale\"."}
{"id": "4372137", "revid": "486946", "url": "https://it.wikipedia.org/wiki?curid=4372137", "title": "Et\u00e0 presargonide", "text": ""}
{"id": "4372138", "revid": "486946", "url": "https://it.wikipedia.org/wiki?curid=4372138", "title": "Periodo presargonico", "text": ""}
{"id": "4372139", "revid": "481666", "url": "https://it.wikipedia.org/wiki?curid=4372139", "title": "Terrafilm", "text": ""}
{"id": "4372142", "revid": "292162", "url": "https://it.wikipedia.org/wiki?curid=4372142", "title": "Dialetto siciliano metafonetico centrale", "text": "Il dialetto siciliano metafonetico centrale \u00e8 una variante diatopica della lingua siciliana parlata nella Sicilia centrale (territori di Caltanissetta, Enna, parte orientale dell'agrigentino e Madonie, nel palermitano).\nDistribuzione geografica.\nLe variet\u00e0 raggruppate all'interno del \"siciliano metafonetico centrale\" sono parlate nella parte centrale della Sicilia, corrispondente ai territori provinciali di Agrigento (la parte orientale, comprendente i centri di Canicatt\u00ec e Licata), Caltanissetta ed Enna, nonch\u00e9 al comprensorio madonita (citt\u00e0 metropolitana di Palermo).\nDialetti.\nNella sistemazione delle sigle di localizzazione dei dialetti siciliani operata nel \"Vocabolario siciliano\", le parlate afferenti al gruppo centrale sono state classificate nel seguente modo:"}
{"id": "4372143", "revid": "287204", "url": "https://it.wikipedia.org/wiki?curid=4372143", "title": "Florida City", "text": "Florida City \u00e8 un comune degli Stati Uniti d'America situato nella parte pi\u00f9 meridionale della Contea di Miami-Dade dello Stato della Florida.\nSecondo le previsioni del 2011, la citt\u00e0 ha una popolazione di 11.511 abitanti su una superficie di 8,30\u00a0km\u00b2."}
{"id": "4372144", "revid": "2164232", "url": "https://it.wikipedia.org/wiki?curid=4372144", "title": "Dialetto siciliano metafonetico sudorientale", "text": "Il dialetto siciliano metafonetico sudorientale \u00e8 un insieme di varianti diatopiche della lingua siciliana, parlate nella provincia di Ragusa e nella parte meridionale delle province di Catania e Siracusa.\nLessico.\nL'insieme delle varianti diatopiche romanze che costituisce il cosiddetto gruppo metafonetico sudorientale della lingua siciliana, \u00e8 composto da un continuum dialettale appartenente alla famiglia delle lingue italo-romanze che, come qualsiasi altra variet\u00e0 linguistica, presenta influenze e prestiti di adstrato derivanti, oltre che dalle restanti continuit\u00e0 italo-romanze delle quali forma parte, anche da altre continuit\u00e0 linguistiche neolatine distanti da essa (come quelle gallo-romanze ed ibero-romanze) e da continuit\u00e0 non romanze (principalmente greco-bizantine ed arabo-medievali); data anche la posizione geografica dell'isola, centrale nel Mar Mediterraneo, e predisposta quindi al contatto con tutte le popolazioni che hanno solcato il suddetto mare nel corso dei millenni. \nParticolarmente importante (come lo \u00e8 del resto per tutta la continuit\u00e0 italo-romanza meridionale estrema) \u00e8 l'apporto fornito dalla lingua greca, la quale rappresenta, in assoluto, la principale influenza esterna sull'idioma locale, dato che, a differenza di qualsiasi altra influenza esteriore - che \u00e8 limitata unicamente a prestiti lessicali, e quindi solamente di adstrato e null'altro - quella della lingua greca, dovuto anche alla sua millenaria presenza nell'isola, non ha solamente intaccato il lessico, ma \u00e8 bens\u00ec penetrata anche nel substrato vernacolare dei parlanti siciliano, anteriormente attraverso il greco antico e, posteriormente, tramite il greco bizantino, i quali sono coesistiti per lungo tempo in diglossia con il latino. A causa di quanto detto, per una parola di origine greca presente nei dialetti siciliani, non \u00e8 filologicamente facile risalire a quale periodo greco i siciliani iniziarono ad usarla (se in epoca magnogreca o in epoca bizantina) o, ancora, se la stessa parola non sia arrivata in Sicilia per vie diverse. Ad esempio, in epoca romana, nella Sicilia del III secolo a.C., la lingua latina aveva gi\u00e0 preso in prestito diverse parole dalla lingua greca antica. Tra gli esempi di grecismi lessicali si pu\u00f2 citare il termine, comune nella cittadina di Comiso, attraverso il quale, quando qualcuno vuole dare dello stupido a un suo compaesano, utilizza la parola \"l\u00f2llu\": buffo termine proveniente probabilmente dal basso greco \"\u03bb\u03c9\u03bb\u03bf\u03b6\" \u2013 lolos (appunto \"stupido\"). Sempre di origine greca sono vocaboli come \"\"amm\u00e0tila\" (\"\u03bc\u03ac\u03c4\u03b7\u03bd\" \u2013 \"maten\") cio\u00e8 \"inutilmente\", \"invano\", o anche \"sc\u00e0ffa\" (\"\u03c3\u03ba\u03b1\u03c6\u03ae\" \u2013 \"scaf\u00e8\") che vuol dire \"conca\", \"fossa\". Sono da ricordare anche altri vocaboli, ormai in disuso nel dialetto corrente ma che qualcuno tende ancora a utilizzare, come la parola \"saccu\u00f2sima\", dal greco \"\u03c3\u03b1\u03c7\u03c7\u03cc\u03c3\u03b5\u03b9\u03c1\u03b1\" \u2013 \"saccoseira\", per indicare la cordicella con cui il popolano di un tempo legava la sua bisaccia.\nL'influenza della lingua araba \u00e8 riscontrabile in alcuni termini specifici, la maggior parte dei quali relazionati all'agricoltura o ad attivit\u00e0 relative a quest'ultima. Ci\u00f2 \u00e8 comprensibile dovuto al fatto che, gli arabi, introdussero in Sicilia nuovi modelli agricoli, nonch\u00e9 un moderno sistema di irrigazione e nuove specie vegetali, divenute nel corso dei secoli endemiche dell'isola e presenti tutt'oggi. Tra gli arabismi si citano \"tabut\" (che si \u00e8 trasformato in \"tabb\u00f9tu\", ovvero la \"cassa da morto\"), \"quela\" che si \u00e8 trasformato in \"c\u00e0lia\", che vuol dire \"ceci abbrustoliti\"; \"fara\" \u00e8 l\"'aria infuocata\" (tipica estiva) che in arabo \u00e8 \"fadha\"; e ancora da \"dijeb\" deriva la \"ghi\u00e8bbia\", che \u00e8 la \"cisterna\"; oppure il nome dell'oggetto, oggi non pi\u00f9 in uso, che gli antichi popolani chiamavano \"lib\u00e2nu\"\", dall'arabo \"liban\", in riferimento a quel mozzicone di \"corda\" che, un tempo, veniva messo al collo per penitenza in certi giorni dell'anno. \"Tann\u00f9ra\" era invece quel \"fornello rusticano\", comune presso la povera gente, che gli arabi denominano \"tannor\". \nDalle lingue gallo-romanze derivano termini quali \"\"alluci\u00e0ri\", con cui si intende \"abbagliare\", che proviene da \"allucer\"; \"mucher\", invece, ha generato \"ammucci\u00e0ri\", cio\u00e8 \"nascondere\"; mentre, \"lum\u00e8ra\", \u00e8 la \"lampada\", e deriva da \"lumi\u00e8re\". Dal francese \"couturier\" proviene il termine \"custuri\u00e9ri\" che starebbe a identificare il \"sarto\"; o, ancora, con l'aggettivo \"firr\u00e0nti\", che deriva dall'antico normanno \"ferraut\", si individua una certa razza d'asini grigi molto apprezzati. \nE' possibile riscontrare anche un cospicuo numero di prestiti dalle lingue ibero-romanze - in particolar modo dal castigliano, e, in minor misura, dal catalano (quest'ultimo incluso pi\u00f9 spesso tra le lingue occitano-romanze) - nei dialetti locali, sebbene essi siano limitati esclusivamente al lessico superficiale, come, ad esempio, al nome di specifici oggetti o alla definizione di taluni atteggiamenti. Tuttavia, specialmente per quanto riguarda il castigliano, \u00e8 errato attribuire all'influenza spagnola ogni singola somiglianza tra il siciliano e quest'idioma: essendo ambedue lingue romanze o neolatine, la maggior parte degli elementi comuni o somiglianti vanno infatti fatti risalire esclusivamente al latino volgare. Specificando quindi che, un termine con esiti analoghi a quelli del siciliano (o dei dialetti siciliani) in altre lingue romanze (como il castigliano o il catalano), non sta a significare che esso sia passato da queste ultime al siciliano o in eventuali altre lingue neolatine che dovessero presentare la stessa analogia, e viceversa. Alcuni esempi di castiglianismi sono: \"attriv\u00ectu\", da \"atrevido\", che significa \"audace\", o il termine \"cagghi\u00e0ri\", da \"callar\", che sta per \"tacere\"; sempre da questa lingua proviene la parola \"truppic\u00e0ri\", che deriva da \"trompicar\", e cio\u00e8 \"inciampare\". \nNon si esclude che molti vocaboli catalani e castigliani provengano a loro volta dall'arabo.\nModi di dire.\n\"\"Firriari la Lecca e la Mecca\", si dice di chi, per gusto o per esigenze di vita, vada \"girovagando qua e l\u00e0 per il mondo\": \"Leca\" era il nome di una famosa moschea di Cordova, dove si usava andare con la stessa riverenza che alla Mecca. \nAltro detto tipico della zona \u00e8: \"sint\u00ecrisi pigghi\u00e0tu r\u00ea turchi\", il quale fa riferimento al sentirsi oppresso dagli eventi, smarrirsi per l'incombere di un pericolo o il verificarsi di avvenimenti sfavorevoli, essere \"agitato\", \"ansioso\", \"irrequieto\": in Sicilia - ma non solo - \"turco\" era sinonimo di saraceno, musulmano, arabo, moro, nordafricano e un tempo questi corsari infestavano il Mar Mediterraneo con navi da corsa veloci e bene armate, pronti all'arrembaggio di qualsiasi altra imbarcazione che incrociasse la loro rotta. Le coste siciliane erano particolarmente esposte ai loro assalti repentini che seminavano morte e distruzione."}
{"id": "4372145", "revid": "830939", "url": "https://it.wikipedia.org/wiki?curid=4372145", "title": "Charles Rabou", "text": "Biografia.\nFiglio di un sottufficiale, fece buoni studi al Lyc\u00e9e Henri-IV di Parigi e poi alla facolt\u00e0 di legge a Digione (\"Universit\u00e9 de Bourgogne\"). Dopo la laurea si dedic\u00f2 al giornalismo scrivendo di argomenti politici e letterari su vari giornali (\"La Quotidienne\", \"Le Messager des Chambres\", \"Le Nouvelliste\", \"Le Journal de Paris\", \"La Charte de 1830\"). Nel 1829 fu tra i fondatori della \"Revue de Paris\", che diresse dal 1830 al 1833 valendosi fra i collaboratori di Honor\u00e9 de Balzac, di cui Rabou fu sempre buon amico. Nel 1832 fond\u00f2 \"La Cour d'Assise\", che chiuder\u00e0 nel 1834.\nCon la direzione della \"Revue de Paris\" (1830-1833) si dedic\u00f2 alla letteratura. In collaborazione con Balzac e Chasles nel 1832 scrisse i \"Contes bruns\", una raccolta alla quale i tre contribuirono con racconti non firmati. Scrisse numerosi romanzi, ormai dimenticati, ma soprattutto port\u00f2 a termine alcuni romanzi di Balzac (\"Le D\u00e9put\u00e9 d'Arcis\", \"Le Comte de Sallenauve\", \"La Famille Beauvisage\", \"Les Petits Bourgeois\") rimasti incompiuti per la morte dell'autore il quale peraltro, prima della morte, aveva incaricato Rabou di portare a termine."}
{"id": "4372146", "revid": "83531", "url": "https://it.wikipedia.org/wiki?curid=4372146", "title": "Dialetto siciliano orientale", "text": "Il dialetto siciliano orientale (detto non metafonetico orientale) \u00e8 una variante della lingua siciliana parlata nelle province di Catania e Siracusa.\nDistribuzione geografica.\nLe variet\u00e0 raggruppate all'interno del \"siciliano orientale\" sono parlate nella parte pi\u00f9 orientale della Sicilia, corrispondente ai territori provinciali di Catania e Siracusa.\nDialetti.\nNella sistemazione delle sigle di localizzazione dei dialetti siciliani operata nel \"Vocabolario siciliano\", le parlate afferenti al gruppo orientale (esclusi il dialetto messinese e le parlate del nord-est e sud-est) sono state classificate nel seguente modo:"}
{"id": "4372148", "revid": "1313191", "url": "https://it.wikipedia.org/wiki?curid=4372148", "title": "Navone (famiglia)", "text": "I Navone sono una nobile e antica famiglia della Serenissima Repubblica di Genova.\nStoria.\nIl casato ha origini legate al paese di Chiappa (allora parte del Feudo Imperiale e Marchesato di Savignone-Crocefieschi e oggi del Comune di Valbrevenna), dove \u00e8 attestato a partire da documenti del 1230.\nTra la fine del XIV secolo e l'inizio del XVI secolo vari membri della famiglia hanno ricoperto cariche pubbliche all'interno della Repubblica di Genova.\nRicoprirono il ruolo di Consiglieri Tommaso Navone nel 1391, Oberto Navone nel 1406, Cristoforo Navone e Domenico Navone nel 1518.\nGiovanni Navone quondam Oberto fu nel 1435 uno degli otto Presidenti di Genova in difesa della libert\u00e0 e del popolo. Venne nominato ufficiale di Balia nel 1458 ed in seguito impegnato in altre magistrature.\nNel 1444 Giacomo Navone fu Ufficiale di moneta.\nNel 1464 Tommaso Navone fu Ufficiale di mercanzia.\nNel 1488 Giorgio e Antonio Navone intervennero al giuramento di fedelt\u00e0 a Giovan Galeazzo Sforza, duca di Milano, che all'epoca governava la citt\u00e0 di Genova.\nNel 1496 Francesco Navone fu uno degli eletti al ricevimento dell'Imperatore Massimiliano e nel 1501 entr\u00f2 a far parte del Consiglio degli Anziani.\nNel 1500 Andrea Navone, artefice ghibellino, fu Ufficiale della Borsa.\nNel 1528 la famiglia fu ascritta alla Nobilt\u00e0 di Genova e, a seguito della riforma voluta da Andrea Doria, aggregata nell'albergo Negrone.\nIl 10 marzo 1576 nella chiesa di S. Croce in Genova vennero pubblicate le nuove leggi della Repubblica, che abolirono l'istituto degli Alberghi, e la famiglia patrizia riprese il suo cognome originario.\nNei documenti storici il cognome viene talvolta aggettivato e dunque troviamo le varianti \"Navona\" (per le donne) e \"Navoni\" (in presenza di pi\u00f9 membri della famiglia).\nDopo il Cinquecento la famiglia gentilizia dei Navone si \u00e8 suddivisa in molti rami e sopravvive oggi, con toni minori, con nuclei nel genovese e nel torinese.\nArma.\nDi rosso, ad un navone fogliato.\nLo scudo \u00e8 timbrato da un elmo di famiglia nobile (ventaglia chiusa e bavaglia abbassata, gorgiera fregiata di collana e medaglia, posizione di tre quarti a destra).\nTitolo nobiliare: Nobile, Patrizio genovese."}
{"id": "4372149", "revid": "380654", "url": "https://it.wikipedia.org/wiki?curid=4372149", "title": "L'eliminatore", "text": ""}
{"id": "4372151", "revid": "287204", "url": "https://it.wikipedia.org/wiki?curid=4372151", "title": "Hialeah Gardens", "text": "Hialeah Gardens \u00e8 un comune degli Stati Uniti d'America situato nella parte settentrionale della Contea di Miami-Dade dello Stato della Florida.\nSecondo le stime del 2011, la citt\u00e0 ha una popolazione di 22.257 abitanti su una superficie di 6,50\u00a0km\u00b2."}
{"id": "4372152", "revid": "384895", "url": "https://it.wikipedia.org/wiki?curid=4372152", "title": "Isognathus rimosa", "text": "Isognathus rimosa () \u00e8 un lepidottero appartenente alla famiglia Sphingidae, diffuso in America Settentrionale, Centrale e Meridionale.\nDescrizione.\nAdulto.\nIl colore di fondo della pagina superiore dell'ala anteriore va dal bianco sporco al marroncino tenue, con macchie bianche marginali pi\u00f9 ampie di quanto osservabile in \"I. menechus\". in particolare una banda bianca \u00e8 situata trasversalmente nella zona subapicale, mentre un'altra corre parallelamente al quarto basale della costa. L'area basale scura \u00e8 assente oppure molto ridotta in alcuni esemplari. Non \u00e8 visibile alcuna macchia discale. Nel maschio \u00e8 ben visibile una striatura nerastra tra M e CuA, totalmente assente nella femmina.\nLa pagina inferiore dell'ala anteriore ha tonalit\u00e0 comprese tra il giallo ocra della zona basale ed il marroncino della zona terminale; nel maschio si possono riscontrare striature pi\u00f9 scure nel postmarginale, appena accennate nella femmina.\nIl recto dell'ala posteriore \u00e8 giallo per i due terzi basali, ma mostra una banda marrone (pi\u00f9 spessa nella femmina) che parte dal terzo distale della costa e giunge, con margine interno irregolare, fino all'angolo anale, dove si stempera in una macchia che riprende i colori dell'ala anteriore, occupando l'intera lunghezza del termen; questa banda scura si spinge venso l'interno dell'ala ed in corrispondenza di M arriva a sfiorare la cellula discale.\nLa pagina inferiore rivela tonalit\u00e0 di marroncino affini a quelle dell'ala anteriore, pur con linee trasversali appena accennate nella fascia postmarginale, e con un giallino non molto marcato nella zona anale.\nL'apice dell'ala anteriore (che nel recto della femmina pu\u00f2 assumere tonalit\u00e0 biancastre) non \u00e8 falcato, mentre il termen \u00e8 lievemente dentellato in ambo i sessi, ma soltanto nell'ala anteriore.\nLe antenne, bianche superiormente e nerastre sulla superficie posteriore, sono filiformi e lievemente uncinate all'estremit\u00e0, con una lunghezza pari a circa la met\u00e0 della costa.\nIl torace \u00e8 pi\u00f9 chiaro di quello di \"I. menechus\" e di \"I. scyron\". Le tegulae sono prive di cresta dorsale scura.\nL'addome appare chiaro sia dorsalmente, sia ventralmente, con bande trasversali ben distinte.\nL'apertura alare varia tra 70 e 102\u00a0mm, con la femmina un po' pi\u00f9 grande del maschio.\nLarva.\nIl bruco \u00e8 cilindrico e verdastro, con capo piccolo, tondeggiante e giallognolo. Il cornetto caudale sull'ottavo urotergite non \u00e8 molto lungo, se paragonato a quello osservabile in altre specie di \"Isognathus\". Si osservano due linee subdorsali costituite da macchie gialle di forma irregolare e bordate di bianco, oltre a due linee costituite da macchie bianche bordate di nero, anch'esse irregolari, che corrono ciascuna lungo la linea spiracolare. La colorazione vivace suggerisce che la larva possa essere di sapore sgradevole per i predatori.\nPupa.\nLa crisalide \u00e8 adectica ed obtecta, con un cremaster poco sviluppato; si rinviene all'interno di un bozzolo dalle pareti sottili, posto negli strati superficiali della lettiera del sottobosco.\nBiologia.\nComportamento.\nLa specie, come le sue congeneri, ha abitudini principalmente crepuscolari. Durante l'accoppiamento, le femmine richiamano i maschi grazie ad un feromone rilasciato da una ghiandola posta all'estremit\u00e0 addominale.\nL'adulto emerge dal bozzolo da 8 a 24 giorni dopo l'impupamento.\nPeriodo di volo.\nLa specie \u00e8 multivoltina, con adulti che sfarfallano in tutti i mesi dell'anno; in Arizona \u00e8 possibile osservarli in agosto.\nAlimentazione.\nGli adulti suggono il nettare di diverse specie di fiori, tra cui quelli del genere \"Petunia\" (Solanaceae).\nLe piante ospiti sono membri del genere \"Plumeria\" (Apocynaceae) tra cui:\nDistribuzione e habitat.\nL'areale della specie risulta in gran parte compreso all'interno del Neotropico, pur sconfinando a nord anche nell'ecozona neartica; esso include: gli Stati Uniti sudoccidentali (Arizona), il Messico (Veracruz \u00e8 il \"locus typicus\" della sottospecie \"I. r. inclitus\"), il Guatemala, il Belize, l'Honduras, il Nicaragua, la Costa Rica, Cuba (Holgu\u00edn \u00e8 il \"locus typicus\" della sottospecie \"I. r. rimosa\"), Haiti (Cap-Ha\u00eftien \u00e8 il \"locus typicus\" della sottospecie \"I. r. molitor\"), la Repubblica Dominicana, Porto Rico (R\u00edo Piedras \u00e8 il \"locus typicus\" della sottospecie \"I. r. wolcotti\"), la Giamaica (\"locus typicus\" della sottospecie \"I. r. jamaicensis\"), la Colombia (\"locus typicus\" della sottospecie \"I. r. papayae\" - attribuzione incerta), il Venezuela, la Guyana, il Suriname, la Guyana francese (Caienna) ed il Brasile nord-occidentale.\nL'habitat \u00e8 rappresentato da foreste tropicali e sub-tropicali, dal livello del mare fino a modeste altitudini.\nTassonomia.\nAlcuni autori, tenuto conto della notevole variabilit\u00e0 fenotipica di questo taxon, non distinguono varie sottospecie, ma soltanto forme locali all'interno della specie.\nSinonimi.\nSono stati riportati sette sinonimi.\nSottospecie.\nSono state descritte sei sottospecie:\nConservazione.\nLo stato di conservazione della specie non \u00e8 stato ancora valutato dalla Lista rossa IUCN."}
{"id": "4372153", "revid": "606039", "url": "https://it.wikipedia.org/wiki?curid=4372153", "title": "Anceryx andae", "text": ""}
{"id": "4372154", "revid": "606039", "url": "https://it.wikipedia.org/wiki?curid=4372154", "title": "Anceryx mnechus", "text": ""}
{"id": "4372155", "revid": "606039", "url": "https://it.wikipedia.org/wiki?curid=4372155", "title": "Anceryx pelops", "text": ""}
{"id": "4372156", "revid": "606039", "url": "https://it.wikipedia.org/wiki?curid=4372156", "title": "Anceryx silenus", "text": ""}
{"id": "4372157", "revid": "606039", "url": "https://it.wikipedia.org/wiki?curid=4372157", "title": "Erinnyis congratulans", "text": ""}
{"id": "4372158", "revid": "606039", "url": "https://it.wikipedia.org/wiki?curid=4372158", "title": "Erinnyis rimosa", "text": ""}
{"id": "4372159", "revid": "606039", "url": "https://it.wikipedia.org/wiki?curid=4372159", "title": "Isognathus rimosus", "text": ""}
{"id": "4372161", "revid": "606039", "url": "https://it.wikipedia.org/wiki?curid=4372161", "title": "Isognathus inclitus", "text": ""}
{"id": "4372162", "revid": "606039", "url": "https://it.wikipedia.org/wiki?curid=4372162", "title": "Isognathus jamaicensis", "text": ""}
{"id": "4372163", "revid": "606039", "url": "https://it.wikipedia.org/wiki?curid=4372163", "title": "Isognathus woodi", "text": ""}
{"id": "4372164", "revid": "606039", "url": "https://it.wikipedia.org/wiki?curid=4372164", "title": "Isognathus molitor", "text": ""}
{"id": "4372165", "revid": "606039", "url": "https://it.wikipedia.org/wiki?curid=4372165", "title": "Isognathus papayae", "text": ""}
{"id": "4372166", "revid": "606039", "url": "https://it.wikipedia.org/wiki?curid=4372166", "title": "Isognathus laura", "text": ""}
{"id": "4372167", "revid": "606039", "url": "https://it.wikipedia.org/wiki?curid=4372167", "title": "Isognathus andae", "text": ""}
{"id": "4372168", "revid": "606039", "url": "https://it.wikipedia.org/wiki?curid=4372168", "title": "Isognathus wolcotti", "text": ""}
{"id": "4372169", "revid": "767487", "url": "https://it.wikipedia.org/wiki?curid=4372169", "title": "Cesare Bicchi", "text": "Biografia.\nCesare Bicchi nacque a Lucca nel 1818 da una famiglia di umile condizione (il padre era fornaio e la madre sarta). Studi\u00f2 nell'Universit\u00e0 di Lucca dove fu allievo di Benedetto Puccinelli. Si laure\u00f2 nel 1846 e divenne poco dopo supplente dello stesso Professor Puccinelli alla direzione dell'Orto Botanico di Lucca. \nLa prematura morte del Puccinelli fu per\u00f2 motivo di arresto della carriera del Bicchi. Il giovane medico avrebbe infatti aspirato a succedere al professore nella direzione dell'Orto e sulla cattedra di botanica, ma gli fu preferito Attilio Tassi (1851), scienziato di valore appoggiato dal governo del Granducato di Toscana, stato a cui Lucca era stata da poco annessa. \nA quel punto il Bicchi dovette, per un decennio, darsi alla professione medica. \nAlle soglie dell'unit\u00e0 italiana (1860), il Tassi si trasfer\u00ec all'Universit\u00e0 di Siena e il Bicchi pot\u00e9 ottenere la direzione dell'Orto Botanico (1860). \nEbbe tra i suoi allievi anche Odoardo Beccari, di cui riconobbe le grandi doti tanto da intitolargli una nuova specie di tulipano (\"Tulipa beccariana\" Bicchi). \nDurante la sua direzione, la Biblioteca dell'Orto Botanico di Lucca si arricch\u00ec di alcuni preziosi volumi antichi che furono ceduti da Teodoro Caruel. \nFu anche collaboratore dell'Erbario Crittogamico Italiano; si occup\u00f2 di micologia (di lui resta presso il Museo Botanico di Lucca un erbario micologico) e di ampelografia, facendo fare dei bellissimi acquarelli delle principali cultivar di vite della Lucchesia; fu insegnante di botanica presso la scuola di farmacia di Lucca. \nSi ritir\u00f2 dalla direzione dell'Orto Botanico solo nel 1906, quando aveva 88 anni. Mor\u00ec l'anno seguente lasciando all'istituto che aveva guidato per oltre 40 anni un notevole erbario (Herbarium Bicchianum). \nAl Bicchi \u00e8 intitolato il Museo dell'Orto Botanico di Lucca. "}
{"id": "4372171", "revid": "120377166", "url": "https://it.wikipedia.org/wiki?curid=4372171", "title": "Piazza della Libert\u00e0 (Tallinn)", "text": "L'estone Vabaduse V\u00e4ljak, italianizzata in Piazza della Libert\u00e0 \u00e8 una piazza al termine sud della citt\u00e0 vecchia di Tallinn, la capitale dell'Estonia.\nLocalizzazione.\n\u00c8 delimitata ad est dalla Chiesa di San Giovanni (costruita tra il 1862 ed il 1867), a sud da Kaarli Boulevard e dall'entrata di un moderno centro commerciale sotterraneo (costruito nel 2008 - 2009), e ad ovest dalla Colonna della Vittoria dell'Indipendenza estone (2009), che commemora la vittoria della Guerra di indipendenza estone del 1918 - 1920.\nProgettazione.\nLa progettazione pi\u00f9 recente della piazza \u00e8 stata eseguita dagli architetti estoni Tiit Trummal, Veljo Kaasik ed Andres Alver.\nL'area si sviluppa su 7752 m\u00b2 con dimensioni perimetrali approssimative di 110 metri per 75 metri.\nDurante l'occupazione sovietica, la piazza era chiamata \"Piazza della Vittoria\" (\"V\u00f5idu v\u00e4ljak\")."}
{"id": "4372172", "revid": "478814", "url": "https://it.wikipedia.org/wiki?curid=4372172", "title": "Turbanti Rossi", "text": ""}
{"id": "4372173", "revid": "287204", "url": "https://it.wikipedia.org/wiki?curid=4372173", "title": "Ana Paula Arosio", "text": ""}
{"id": "4372174", "revid": "767487", "url": "https://it.wikipedia.org/wiki?curid=4372174", "title": "Shotgun Stories", "text": "Shotgun Stories \u00e8 un film del 2007 scritto e diretto dall'esordiente Jeff Nichols.\nTrama.\nLa morte del padre scatena una faida tra i tre figli avuti con una prima moglie, che l'hanno conosciuto solo come un alcolizzato violento che non ha dato loro nemmeno dei veri nomi (Son, Boy, Kid) e che li ha abbandonati come se non fossero mai esistiti, cresciuti infelicemente da una madre amareggiata per l'abbandono, e i quattro della nuova famiglia, per i quali ha rappresentato invece una figura modello, come cristiano devoto e membro stimato della comunit\u00e0."}
{"id": "4372176", "revid": "22475", "url": "https://it.wikipedia.org/wiki?curid=4372176", "title": "Contes bruns", "text": "Contes bruns: une t\u00eate \u00e0 l'envers \u00e8 una raccolta di racconti in lingua francese pubblicata per la prima volta anonima nel 1832.\nStoria.\nLa raccolta fu preparata da Honor\u00e9 de Balzac, Philar\u00e8te Chasles e Charles Rabou per sfruttare il grande successo ottenuto dal genere letterario dei racconti a partire dal 1829, anno in cui sulla rivista \"Revue de Paris\" apparvero le traduzioni dei racconti di Hoffmann e i primi racconti di Stendhal. Poich\u00e9 il volume, pubblicato anonimo da Canel e Guyot, ebbe grande successo, ne fu fatta una seconda edizione in cui erano rivelati i nomi degli autori (Balzac, Chasles e Rabou; quest'ultimo era all'epoca direttore della \"Revue de Paris\"). Fra i primi lettori di questa raccolta in Italia deve essere compreso anche il Belli, il quale tuttavia attribu\u00ec erroneamente tutti i racconti a Balzac\nIl libro fu inserito nell'Indice dei libri proibiti il 16 settembre 1841."}
{"id": "4372179", "revid": "256896", "url": "https://it.wikipedia.org/wiki?curid=4372179", "title": "Centro di eccellenza per le Stability Police Units", "text": ""}
{"id": "4372180", "revid": "28592", "url": "https://it.wikipedia.org/wiki?curid=4372180", "title": "Distretto di Prigorodny", "text": ""}
{"id": "4372183", "revid": "28592", "url": "https://it.wikipedia.org/wiki?curid=4372183", "title": "Piazza Vabaduse V\u00e4ljak (Tallinn)", "text": ""}
{"id": "4372184", "revid": "128695", "url": "https://it.wikipedia.org/wiki?curid=4372184", "title": "Peter Mcnamara", "text": ""}
{"id": "4372193", "revid": "767487", "url": "https://it.wikipedia.org/wiki?curid=4372193", "title": "World Out There", "text": "World Out There \u00e8 il quarto album della band indipendente italiana Via del blues.\nPubblicato nel febbraio 2013 \u00e8 composto da 10 tracce originali ed una cover di \"I Been Hit Too Hard\" dei The Doorways."}
{"id": "4372195", "revid": "599013", "url": "https://it.wikipedia.org/wiki?curid=4372195", "title": "John Sadri", "text": " Ha al suo attivo due titoli in singolare e tre in doppio nel circuito maggiore. Ha raggiunto la finale in un torneo del Grande Slam sia in singolare, all'Australian Open 1979, sia in doppio, all'Australian Open 1981. Le sue migliori classifiche mondiali sono state il 14\u00ba posto in singolare il 29 settembre 1980 e il 16\u00ba in doppio il 13 dicembre 1982.\nCarriera.\nA livello universitario.\nFino al 1978 \u00e8 impegnato soprattutto con la North Carolina State University nei tornei universitari statunitensi della NCAA, della Intercollegiate Tennis Association (ITA) e della Atlantic Coast Conference (ACC). Vince due titoli in doppio nel 1976 e 1978 e due in singolare nel 1977 e 1978 della ACC. Si aggiudica due volte il titolo ITA All-American nel 1977 e 1978. Il 29 maggio 1978 \u00e8 protagonista insieme a John McEnroe di una delle pi\u00f9 memorabili finali NCAA. La sfida viene vinta da McEnroe dopo quattro ore per 7-6, 7-6, 5-7, 7-6, con un solo punto di differenza nel computo totale.\nDa professionista.\n1978: top 100, un titolo Challenger in singolare e due in doppio, prima vittoria su un top 10.\nDopo le fugaci apparizioni nel circuito ATP nel 1976, sconfitto in due set dal n\u00ba 10 del mondo Ken Rosewall a North Conway, e nel 1977, battuto in due set da Tony Roche a Charlotte, inizia a giocare stabilmente tra i professionisti nel giugno 1978. Quel mese vince il suo primo incontro battendo Christophe Freyss al Challenger di Shreveport e si spinge fino ai quarti di finale. Al successivo Challenger di Raleigh perde la finale del doppio in coppia con Tom Csipkay. Torna a cimentarsi nel circuito ATP a Washington e perde al primo turno da Eddie Dibbs mentre al torneo di doppio a Cleveland disputa la sua prima finale ATP in coppia con Tony Graham. A fine agosto esordisce con una vittoria agli US Open e al secondo turno supera per la prima volta un top 10 del ranking ATP, battendo in tre set il n\u00ba 7 del mondo Corrado Barazzutti prima di arrendersi a Colin Dowdeswell. Il mese dopo perde la finale del Challenger di Tinton Falls contro Sashi Menon ma vince la finale in doppio insieme a Keith Richardson. Subito dopo alza il suo primo trofeo da professionista in singolare battendo in due set Kevin Curren nella finale del Challenger di Lincoln, e si ripete in doppio ancora con Richardson. Grazie a questi risultati entra per la prima volta tra i top 100 del ranking in singolare e chiude la stagione al 93\u00ba posto, dopo essere stato 83\u00ba in novembre. Nella settimana a cavallo del capodanno del 1979 fa il suo esordio all'Australian Open e si spinge fino al terzo turno.\n1979: finale all'Australian Open e top 50.\nNel periodo successivo arriva ai quarti nei tornei ATP di Baltimora e Little Rock. In maggio si aggiudica il Challenger di Raleigh battendo in finale in tre set Charles Owens. Al suo debutto a Wimbledon, nel secondo turno batte il n\u00ba 10 ATP Jos\u00e9 Higueras ed esce al turno successivo per mano di Sandy Mayer, mentre nel torneo di doppio arriva in semifinale con Tim Wilkison perdendo in 5 set dalla coppia Gottfried/Ramirez. Con Wilkison arriva alla finale ATP di North Conway ma si deve arrendere a Tiriac/Vilas che si impongono per 6-4, 7-6. Agli US Open Sadri non va oltre il secondo turno in singolare ma con Wilkison raggiunge i quarti in doppio. In autunno raggiunge le semifinali in entrambi i tornei ATP di Tokyo, perdendo rispettivamente da Terry Moor e Bj\u00f6rn Borg, arrivando quindi ai quarti a Hong Kong. Chiude il 1979 al 45\u00ba posto mondiale, suo nuovo best ranking. La settimana dopo ottiene il risultato pi\u00f9 significativo in carriera arrivando alla finale dell'Australian Open 1979, disputata il 2 gennaio 1980 contro il campione uscente Guillermo Vilas, che si conferma campione battendo Sadri 7-6, 6-3, 6-2; in doppio con Wilkinson si ferma in semifinale.\n1980: primo titolo ATP in singolare e in doppio, WCT finals e n\u00ba 14 del ranking ATP.\nNella nuova classifica ATP del 7 gennaio, Sadri si trova in 28\u00aa posizione. Il buon momento continua nel successivo Auckland Open dove conquista il suo primo titolo ATP battendo in finale Tim Wilkison per 6-4, 3-6, 6-3, 6-4. I due disputano la finale anche in doppio, perdendo in due set contro Feigl/Frawley. Un'ulteriore conferma arriva a Philadelfia con le vittorie su Vitas Gerulaitis, Stan Smith e Harold Solomon prima di piegarsi in quattro set al n\u00ba 3 del mondo McEnroe in semifinale. Chiude il suo grande mese di gennaio con i quarti di finale a Richmond, battuto di nuovo da Vilas. In marzo raggiunge i quarti anche a Memphis, Washington e Rotterdam, con i quali arriva al 19\u00ba posto del ranking.\nFanno seguito sei sconfitte consecutive tra le quali spiccano quelle contro Johan Kriek alle prestigiose WCT Finals e contro Van Winitsky alla sua prima e ultima apparizione al Roland Garros. In coppia con Wilkison si aggiudica in giugno il primo trofeo ATP in doppio al Manchester Open battendo in finale Dennis Ralston/Roscoe Tanner per 6-3, 6-4. In luglio disputa la semifinale a Newport e in agosto i quarti a Toronto, una serie di altri discreti risultati gli consentono di arrivare il 29 settembre alla 14\u00aa posizione della classifica mondiale, che rester\u00e0 il suo best ranking in carriera. In ottobre perde la finale a Melbourne con Wilkison contro Buehning/Taygan; la settimana dopo supera il n\u00ba 6 ATP Ivan Lendl nei quarti a Tokyo e in semifinale si arrende al n\u00ba 3 Jimmy Connors al tie-break del set decisivo. Dopo i quarti di finale a Sydney, chiude il 1980 al 16\u00ba posto del ranking, la miglior classifica di fine anno di tutta la carriera, e la settimana dopo arriva ai quarti dell'Australian Open, con la strada nuovamente sbarrata da Guillermo Vilas.\n1981: finale in doppio all'Australian Open.\nInizia il 1981 con due quarti di finale raggiunti nei tornei ATP di Monterrey e Philadelphia. In marzo torna a disputare una finale del circuito maggiore a Denver e soccombe in due set al n\u00ba 4 ATP Gene Mayer. Nei tre mesi successivi gioca solo quattro tornei ed esce sempre al primo turno. In agosto torna a vincere un incontro sull'erba londinese del Queen's e si spinge fino alla semifinale contro Brian Gottfried, che si impone in due set. A Wimbledon non va oltre il terzo turno. Il finale di stagione non gli regala soddisfazioni, supera il secondo turno solo a San Francisco e a Hong Kong, mentre esce al primo turno agli US Open e all'Australian Open. Le cose vanno meglio in doppio, in coppia con Henry Pfister perde al tie-break decisivo la finale a Sydney contro McNamara/McNamee e soprattutto la finale all'Australian Open, persa in 3 set contro Edmondson/Warwick. La crisi di risultati in singolare lo porta all'inizio del 1982 al 48\u00ba posto del ranking. \n1982: un titolo in singolare e due in doppio, n\u00ba 16 del ranking in doppio.\nComincia bene la stagione con la finale di Citt\u00e1 del Messico, nella quale si piega al quinto set a Tom\u00e1\u0161 \u0160m\u00edd, e a fine gennaio arriva nei quarti a Philadelphia. In febbraio torna in una finale al Denver Open, superando tra gli altri il n\u00ba 5 ATP Jose-Luis Clerc al primo turno e il n\u00ba 11 Sandy Mayer in semifinale. Nell'atto conclusivo ha la meglio su Andres Gomez con il punteggio di 4-6, 6-1, 6-4 e si aggiudica il secondo e ultimo trofeo ATP in singolare in carriera. Sulla scia di questo successo il 1\u00ba marzo torna nella top 30. Raggiunge i quarti di finale in marzo sul sintetico di Rotterdam e in maggio sulla terra battuta di Forest Hills a New York. La stagione sull'erba non gli frutta grandi risultati, in particolare esce al primo turno a Wimbledon con la sconfitta al quinto set subita da Steve Denton. Nella seconda parte della stagione arriva ai quarti sull'erba di Newport e in semifinale a Carlsbad in agosto. Nei sette tornei successivi vince in totale solo due incontri, uscendo al primo turno anche agli US Open. Si riprende all'Australian Open in dicembre, arrivando al quarto turno, e all'ultimo torneo stagionale di Sydney esce al terzo turno. Nel frattempo, in coppia con Andy Andrews aveva vinto due trofei ATP in doppio, in luglio avevano avuto la meglio in tre set nella finale di Newport su Ball/Frawley e in agosto nella finale dello Stowe Open avevano battuto in due set Fishbach/Fromm. Il 13 dicembre diventa il n\u00ba 16 del ranking in doppio.\n1983: tracollo nel ranking.\nNei primi mesi del 1983 i successi di Sadri sono rari, a inizio anno \u00e8 32\u00ba del ranking ma quando vanno in scadenza i punti guadagnati l'anno prima a Denver si ritrova il 7 febbraio al 92\u00ba posto. A fine febbraio raggiunge i quarti a Monterrey in singolare e in doppio arriva in finale in coppia con Andrews. Inizia quindi una serie di sconfitte quasi ininterrotte, a Wimbledon esce al primo turno e agli US Open batte all'esordio Stan Smith, per poi venire eliminato da McEnroe che gli lascia 5 soli giochi. Al Ferrara Open in novembre ritrova una semifinale e viene sconfitto dal futuro vincitore del torneo Thomas H\u00f6gstedt. Esce al primo turno anche agli Australian Open. Anche il resto della stagione in doppio \u00e8 anonimo, ma si riscatta arrivando in semifinale con Andrews agli US Open.\n1984: quarti di finale a Wimbledon e ritorno nei top 30.\nInizia il 1984 al 120\u00ba posto del ranking in singolare ma non gioca fino a marzo, rientra al Challenger di Vienna e arriva in finale, che perde da Jan Gunnarsson in due set ma che gli permette di rientrare nei top 100. Il recupero prosegue e in aprile vince il Challenger di Montreal, dopo il quale torna a concentrarsi sui tornei del circuito maggiore senza ottenere inizialmente risultati significativi. La serie negativa si interrompe a Wimbledon, dove al quarto turno sconfigge in 5 set il n\u00ba 18 ATP Vitas Gerulaitis prima di lasciare strada per l'ennesima volta al n\u00ba 1 del mondo McEnroe nei suoi primi quarti di finale disputati nello Slam londinese, che gli valgono il 40\u00ba posto del ranking. Conferma il buon momento a Newport raggiungendo la semifinale, persa contro Tim Mayotte dopo due tie-break. Sfiora l'impresa nei quarti del Cincinnati Open contro il n\u00ba 4 del mondo Mats Wilander; vince il tie-break del primo set e perde al tie-break il secondo prima di cedere 6-1 al terzo allo svedese che in finale piegher\u00e0 McEnroe in due set. Tra i migliori risultati di fine stagione vi sono la semifinale a Honolulu in settembre, i quarti di finale a Hong Kong in ottobre, la semifinale a Treviso e il quarto turno all'Australian Open in novembre. Chiude il 1984 alla 29\u00aa posizione del ranking in singolare mentre in doppio non ottiene grandi risultati in stagione e chiude alla 165\u00aa.\n1985: ultima finale ATP.\nNei primi tornei del 1985, Sadri non vince mai pi\u00f9 di un incontro e per trovare un buon risultato deve aspettare marzo, quando a Rotterdam supera negli ottavi il n\u00ba 4 del mondo Wilander e si ferma nei quarti, eliminato da Smid. Subito dopo raggiunge i quarti anche a Milano. Dopo un'altra serie di tornei deludenti, in luglio torna a disputare una finale del circuito maggiore sull'erba di Newport superando il n\u00ba 20 ATP Scott Davis nei quarti e il n\u00ba 18 Tim Mayotte in semifinale. Il terzo titolo in carriera gli viene negato da Tom Gullikson, che lo sconfigge 6-3, 7-6. Nell'ultima parte della stagione non vince mai pi\u00f9 di due incontri in un torneo, tra i risultati pi\u00f9 importanti spicca la vittoria su Jimmy Arias a Tokyo; finisce l'anno al 46\u00ba posto nel ranking. In doppio il miglior torneo del 1985 \u00e8 quello di Hong Kong, nel quale in coppia con Brad Gilbert si spinge fino in semifinale, persa 4-6, 7-6, 4-6 contro Drewett/Warwick.\n1986-1987: declino e ritiro.\nNella prima parte del 1986 non vince mai pi\u00f9 di una partita a torneo, in marzo strappa un set al n\u00ba 1 del mondo Ivan Lendl al primo turno di Boca Raton. In luglio supera per la prima volta in stagione il secondo turno a Wimbledon, battendo in 4 set il n\u00ba 19 ATP Johan Kriek prima di arrendersi a Matt Anger. In settembre si prende la rivincita su Anger al primo turno a San Francisco, supera quindi Jaime Yzaga e nei quarti subisce contro McEnroe la 12\u00aa e ultima sconfitta nei 12 incontri disputati da professionista. In novembre esce definitivamente dai top 100. Vince il suo primo incontro del 1987 in febbraio a Memphis e in aprile disputa per l'ultima volta un quarto di finale del circuito maggiore a Seul. In giugno vince per l'ultima volta due incontri di fila al Queen's, prima di uscire per mano di Boris Becker. Disputa l'ultimo torneo dello Slam a Wimbledon e al primo turno ottiene la sua ultima vittoria da professionista lasciando solo 6 giochi al n\u00ba 81 ATP Johan Carlsson. Chiude la carriera a Newport perdendo al primo turno contro Vallis Wilder con il punteggio di 3-6, 6-7."}
{"id": "4372200", "revid": "1543377", "url": "https://it.wikipedia.org/wiki?curid=4372200", "title": "Osservatorio di Cavriana", "text": "L'osservatorio di Cavriana \u00e8 un osservatorio astronomico italiano situato in localit\u00e0 Monte Pagano nel comune di Cavriana, alle coordinate . Il suo codice \"MPC\" \u00e8 \"571 Cavriana\".\nL'osservatorio nasce per iniziativa privata dell'astronomo Luciano Lai, gestore anche dell'Osservatorio astronomico di Madonna di Dossobuono, ed \u00e8 dedicato al filosofo Giordano Bruno.\nAdibito a stazione astrometrica, \u00e8 dotato di una strumentazione costituita da:\nIl Minor Planet Center lo accredita per la scoperta di due asteroidi effettuate entrambe nel 1983."}
{"id": "4372202", "revid": "830939", "url": "https://it.wikipedia.org/wiki?curid=4372202", "title": "Philar\u00e8te Chasles", "text": "Biografia.\nPhilar\u00e8te Chasles apparteneva a una famiglia della borghesia colta. Suo padre Pierre Jacques Michel Chasles (1754-1826) fu uno dei membri della Convenzione nazionale che nel 1793 vot\u00f2 per l'esecuzione di Luigi XVI e diede al figlio un'educazione basata sull'\"\u00c9mile\" di Rousseau; Philar\u00e8te era cugino del matematico Michel Chasles e sar\u00e0 padre del filologo \u00c9mile Chasles. A 15 anni Philar\u00e8te Chasles inizi\u00f2 un periodo di apprendistato presso uno stampatore. Nel 1815 suo padre risult\u00f2 essere coinvolto in una delle tante cospirazioni politiche; lo stesso Philar\u00e8te Chasles fu arrestato e pass\u00f2 due mesi in carcere. Dopo il suo rilascio, per il quale si adoper\u00f2 personalmente Chateaubriand, Chasles si rec\u00f2 a Londra, dove fu aiutato dall'editore Abraham John Valpy. Qui si appassion\u00f2 alla cultura inglese, e soprattutto alla letteratura inglese, sulla quale inizi\u00f2 a pubblicare articoli su riviste. Dopo il ritorno in Francia, prosegu\u00ec la carriera scrivendo articoli su riviste letterarie come la \"Revue des Deux Mondes\", la \"Revue Britannique\" e il \"Journal des D\u00e9bats\" del quale fu anche per molti anni editore. Nel 1832 fu uno degli autori, assieme a Honor\u00e9 de Balzac e a Charles Rabou, dei \"Contes bruns\". Nel 1837 fu nominato direttore della \"Biblioth\u00e8que Mazarine\". Nel 1841 ottenne la cattedra di \"Lingue e letterature germaniche\" presso il Coll\u00e8ge de France e nel 1853 ottenne, assieme ad Edgar Quinet, la cattedra di \"Lingue e letterature dell'Europa moderna\"."}
{"id": "4372203", "revid": "767487", "url": "https://it.wikipedia.org/wiki?curid=4372203", "title": "Puy de Montiroir", "text": "Il Puy de Montiroir \u00e8 un vulcano dormiente nella catena dei Puys, nel Massiccio Centrale francese.\nSi trova 1,5 km a nord-ovest della citt\u00e0 di Manzat e quaranta chilometri da Clermont-Ferrand, nel dipartimento del Puy-de-D\u00f4me. Questo vulcano insieme a Gour Tazenat, forma il limite settentrionale dei monti Puys. La sua vetta si trova a 698 metri sul livello del mare.\nCome tutti gli altri vulcani della zona \u00e8 dormiente e non si esclude una nuova eruzione, tuttavia oggi viene coltivato."}
{"id": "4372206", "revid": "287204", "url": "https://it.wikipedia.org/wiki?curid=4372206", "title": "177853 Lumezzane", "text": "177853 Lumezzane \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,6042976\u00a0UA e da un'eccentricit\u00e0 di 0,2029540, inclinata di 14,23016\u00b0 rispetto all'eclittica.\nL'asteroide \u00e8 dedicato all'omonima localit\u00e0 italiana."}
{"id": "4372214", "revid": "1543377", "url": "https://it.wikipedia.org/wiki?curid=4372214", "title": "Direzione generale affari politici e di sicurezza", "text": "La Direzione generale affari politici e di sicurezza (DGAP) \u00e8 una delle otto direzioni generali in cui si articola la struttura del Ministero degli affari esteri. Nell'attuale ripartizione delle funzioni e competenze tra gli uffici del Ministero, la DGAP \u00e8 la direzione che, in linea generale, tratta le questioni di natura politico-strategica e di sicurezza internazionale, curando i rapporti su tali questioni sia nei rilevanti fori multilaterali che a livello bilaterale.\nRiforme.\nLe aree tematiche attualmente di competenza della DGAP, rispondendo alle nuove esigenze della politica estera, riflettono la riorganizzazione del Ministero degli esteri contenuta nel decreto del presidente della Repubblica 19 maggio 2010, n. 95. che d\u00e0 attuazione alle norme della legge 133/2008 le quali impongono la riduzione degli assetti organizzativi delle amministrazioni centrali dello Stato. Con la riforma del 2010 \u00e8 stata abbandonata la precedente distinzione, in vigore dal 2001, tra direzioni generali con competenze geografiche e direzioni generali con competenze tematiche, e viene adottata invece, in analogia a quanto avviene nei ministeri degli esteri dei principali altri Paesi europei, una nuova articolazione fondata su un numero pi\u00f9 ridotto di direzioni generali divise per macroaree tematiche, coincidenti con le aree di priorit\u00e0 della politica estera: Affari politici e sicurezza, Mondializzazione e questioni globali, Promozione del sistema Paese, Unione europea, Direzione generale per gli italiani all'estero e le politiche migratorie e Direzione generale per la cooperazione allo sviluppo.\nOrganizzazione.\nA capo della Direzione generale affari politici e di sicurezza, cos\u00ec come delle altre direzioni generali del Ministero affari esteri, vi \u00e8 un direttore generale che \u00e8 attualmente l\u2019ambasciatore Pasquale Ferrara.\nLa Direzione generale per gli affari politici e di sicurezza (DGAP) si articola in nove uffici e quattro unit\u00e0.\nUffici.\nLe competenze dei nove uffici in cui si articola la DGAP sono le seguenti.\nL'ufficio I \u00e8 competente per il sistema delle Nazioni Unite, contribuisce alla definizione della politica estera italiana nei confronti del sistema onusiano nel suo complesso - incluse le operazioni per il mantenimento della pace e la diplomazia preventiva - e coordina l'azione italiana in Assemblea Generale, in Consiglio di Sicurezza e nei rapporti con il Segretariato ONU.\nL'ufficio II si occupa di promozione dei diritti umani e del diritto internazionale umanitario, garantendo il coordinamento dell'azione italiana nelle varie istanze multilaterali (per esempio il Consiglio d'Europa) e curando i rapporti con il Comitato e la Federazione internazionale della Croce Rossa.\nGli uffici III, IV, V e VI si occupano delle questioni inerenti alla sicurezza internazionale. In particolare, l'ufficio III cura l'agenda politica del G8 e la cooperazione internazionale contro le minacce globali (terrorismo, traffici illeciti, criminalit\u00e0 organizzata). L'ufficio IV contribuisce alla definizione della partecipazione italiana all'Alleanza Atlantica. L'ufficio V \u00e8 competente in materia di disarmo e non proliferazione delle armi di distruzione di massa. L'ufficio VI coordina l'azione italiana nell'ambito dell'Organizzazione per la Sicurezza e la Cooperazione in Europa.\nLa dimensione geografica rispetto alle aree di maggiore proiezione della politica estera italiana \u00e8 di competenza degli uffici: Ufficio VII \u2013 Cooperazione internazionale contro le minacce globali; Ufficio VIII \u2013 Vicino Oriente e Lega Araba; Ufficio IX - Penisola arabica, Golfo Persico, Afghanistan e Organizzazione della cooperazione Islamica; Ufficio X - Maghreb; Ufficio XI - Questioni euro-mediterranee.\nUnit\u00e0.\nFanno parte della DGAP anche quattro Unit\u00e0, che si distinguono dagli Uffici per il maggior numero di risorse umane impiegate e per il fatto di essere direttamente dipendenti dal Direttore Generale. \nSono Unit\u00e0 con competenze geografiche le seguenti tre:\n1. Unit\u00e0 per i Paesi dell'America Settentrionale; \n2. Unit\u00e0 per la Federazione Russa, i Paesi dell'Europa Orientale, del Caucaso e dell'Asia Centrale; \n3. Unit\u00e0 per l'Afghanistan e dimensione regionale.\nA queste si aggiunge l'Unit\u00e0 PESC/PSDC, competente per la politica estera, di sicurezza e di difesa comune dell'Unione Europea.\nDirettori Centrali.\nLa riforma del 2010 ha previsto l'istituzione della figura del direttore centrale che svolge le funzioni di vicario del direttore generale e coordina l'attivit\u00e0 degli uffici di propria competenza. All'interno della DGAP sono tre i direttori centrali, responsabili rispettivamente per le Nazioni Unite e i diritti umani (uffici I e II), per la sicurezza, il disarmo e la non proliferazione (uffici III, IV, V e VI), per i Paesi del Mediterraneo e del Medio Oriente (uffici VII, VIII, IX, X, XI)."}
{"id": "4372215", "revid": "1305772", "url": "https://it.wikipedia.org/wiki?curid=4372215", "title": "Suore francescane dei Sacri Cuori", "text": ""}
{"id": "4372218", "revid": "1833487", "url": "https://it.wikipedia.org/wiki?curid=4372218", "title": "Florentin Pogba", "text": "Biografia.\nNato a Conakry, capitale della Repubblica di Guinea, ad otto mesi si trasferisce con la famiglia a Roissy-en-Brie, nel dipartimento francese della Senna e Marna. Florentin \u00e8 fratello di Paul e gemello di Mathias, anche loro calciatori.\nCarriera.\nClub.\nDopo aver iniziato a giocare a calcio in varie formazioni minori dell'\u00cele-de-France, nel 2007 entra nelle giovanili del club spagnolo del Celta Vigo dove Florentin rimane fino al 2009, quando rientra in Francia e viene tesserato nelle giovanili del Sedan, formazione con cui nel marzo 2010 firma il primo contratto da professionista.\nDopo due campionati, nel settembre 2012, il suo cartellino viene acquisito dal Saint-\u00c9tienne, che sceglie di lasciarlo in prestito al Sedan fino al termine della stagione.\nIl 31 gennaio 2018 passa a titolo definitivo al Gen\u00e7lerbirli\u011fi.. Il 6 maggio 2018, durante la partita contro l\u2019Antalyaspor, Florentin lascia il campo di sua spontanea volont\u00e0, lasciando la squadra in 10 e gettando via la maglia. In seguito a questo gesto venne aggredito dai propri compagni di squadra in campo e solo l\u2019intervento della polizia ha potuto sedare la rissa; il giocatore \u00e8 stato, quindi, svincolato dal club turco.\nNella sessione di mercato invernale, Florentin va in prova all\u2019Elche, club militante in Segunda Division Spagnola. Tuttavia, a causa di ragioni economiche (solo un paio di anni prima l\u2019Elche venne retrocesso automaticamente in Segunda Division per problemi finanziari), il club non mette sotto contratto il difensore guineano.\nIl 5 febbraio 2019 viene acquistato dall'.\nIl 19 maggio 2020 firma un triennale con la squadra francese del ; arrivanto svincolato, potr\u00e0 unirsi al club dal 1\u00ba luglio seguente.\nNazionale.\nEssendo in possesso anche della cittadinanza francese, nel 2011 Florentin accetta la convocazione nella Francia Under-20, con cui disputa il Torneo di Tolone. Nel 2013, in ossequio alle regole FIFA circa la nazionalit\u00e0 da professionista, sceglie di giocare definitivamente per i colori della Guinea, suo Paese di nascita.\nStatistiche.\nPresenze e reti nei club.\n\"Statistiche aggiornate al 13 dicembre 2019\""}
{"id": "4372221", "revid": "55935", "url": "https://it.wikipedia.org/wiki?curid=4372221", "title": "Biblioth\u00e8que Mazarine", "text": ""}
{"id": "4372222", "revid": "339392", "url": "https://it.wikipedia.org/wiki?curid=4372222", "title": "Seconda Brigata Mobile Carabinieri", "text": ""}
{"id": "4372223", "revid": "110157", "url": "https://it.wikipedia.org/wiki?curid=4372223", "title": "Gaspar Casta\u00f1o de Sosa", "text": "Gaspar Casta\u00f1o de Sosa fu un avventuriero spagnolo di origini portoghesi vissuto nel XVI secolo. Il suo nome \u00e8 legato ad una spedizione non autorizzata effettuata tra il 1590 ed il 1591 nei territori dell'attuale Nuovo Messico al fine di costituire una colonia. La spedizione si rivel\u00f2 un insuccesso, e Casta\u00f1o venne arrestato, processato e condannato a sei anni di esilio. Mentre navigava verso le Filippine per scontare la condanna, fu coinvolto in una rivolta sulla nave ove viaggiava e fu ucciso nel 1593.\nBiografia.\nGaspar Casta\u00f1o de Sosa nacque in Portogallo intorno alla met\u00e0 del 1500. Il suo nome viene associato a quello del suo conterraneo Luis de Carvajal y de la Cueva, un avventuriero e mercante di schiavi, che divent\u00f2 il primo governatore del Nuovo Regno di Leon nel 1580. Sotto il governo di De la Cueva, Casta\u00f1o divenne alcalde della citt\u00e0 di \"Villa San Luis\" (attuale Monterrey). Successivamente quando De la Cueva fu arrestato dall'Inquisizione, Casta\u00f1o divenne governatore luogotenente della \"Villa de Nuevo Almad\u00e9n\" (attuale Monclova). Il 23 febbraio 1590 De la Cueva fu condannato a sei anni di esilio dalla Nuova Spagna.\nCasta\u00f1o motivato da questa sentenza di cui temeva le possibili ripercussioni e deluso dalla scarsa produzione delle miniere di argento di Almad\u00e9n, chiese il permesso al vicer\u00e9 di effettuare una spedizione nei territori a nord del Regno di Leon di cui aveva sentito le entusiastiche relazioni dal viaggio di Antonio de Espejo. Il permesso non venne concesso, ma Casta\u00f1o decise di procedere comunque. Egli reclut\u00f2 quindi 170 persone fra gli abitanti di Almad\u00e9n e part\u00ec dalla citt\u00e0 stessa il 27 luglio 1590 portando con s\u00e9 scorte alimentari, carri ed un gran numero di animali.\nDopo alcuni mesi di faticoso viaggio, reso ancora pi\u00f9 complicato dalla presenza dei carri, verso la fine di dicembre il gruppo giunse in vista di Pecos Pueblo. Qui ebbero degli scontri con la popolazione locale e Casta\u00f1o attacc\u00f2 il pueblo costringendo gli abitanti alla fuga e requisendo i viveri necessari al sostentamento del gruppo. Successivamente egli si spost\u00f2 a ovest nella valle del Rio Grande visitando fra gennaio e marzo 1591 diversi pueblo Tewa, Keres e Tiwa di cui prese formalmente possesso a nome della corona di Spagna. Contemporaneamente egli fece delle prospezioni minerarie nella valle di Galisteo, ma senza successo.\nIntorno alla met\u00e0 di marzo 1591, mentre Casta\u00f1o si trovava a Santo Domingo Pueblo, fu raggiunto da un drappello di soldati spagnoli comandati dal capitano Juan Morlete che era stato inviato dal nuovo vicer\u00e9 Luis Velasco II ad arrestarlo. Casta\u00f1o si consegn\u00f2 senza opporre resistenza e fu quindi condotto a Citt\u00e0 del Messico dove venne processato e condannato il 5 marzo 1593 a sei anni di esilio da scontare nelle Filippine. Mentre era in esilio, durante un viaggio verso le isole Molucche, Casta\u00f1o fu ucciso a seguito di un ammutinamento dei marinai cinesi della nave.\nPrima di partire Casta\u00f1o aveva fatto appello contro la sua condanna al Consiglio delle Indie, che dichiar\u00f2 Casta\u00f1o innocente, ma egli era gi\u00e0 morto."}
{"id": "4372225", "revid": "92723", "url": "https://it.wikipedia.org/wiki?curid=4372225", "title": "Ghigo III d'Albon", "text": "Era figlio di Ghigo II d'Albon e di Petronilla di Royans. Divenuto signore di Albon, fu il primo degli Albon ad assumere il titolo di conte d'Albon.\nBiografia.\nIl suo regno fu dominato dalla lotta continua condotta contro il vescovo di Grenoble, sant'Ugo di Grenoble, sui territori del Gr\u00e9sivaudan che gli Albon avrebbero sottratto alla diocesi, con l'aiuto del vescovo Mallen. Un accordo venne infine raggiunto nel 1099, quando Ghigo accett\u00f2 di cedere alla diocesi le chiese e le decime dei territori contesi in cambio del riconoscimento dell'autorit\u00e0 temporale degli Albon a Grenoble e nella sua regione.\nNel 1095 Ghigo spos\u00f2 Matilde dalla quale ebbe cinque figli"}
{"id": "4372226", "revid": "125400395", "url": "https://it.wikipedia.org/wiki?curid=4372226", "title": "Carnevale di Trinidad e Tobago", "text": "Il Carnevale di Trinidad e Tobago \u00e8 un evento annuale ormai di portata mondiale al pari di simili manifestazioni: Carnevale di Venezia, Carnevale di Viareggio e il Carnevale di Rio de Janeiro.\nIl Carnevale antico, le origini.\nCon la scoperta dell'isola nel 1498 durante il terzo viaggio di Cristoforo Colombo, Trinidad diviene territorio e colonia dell'Impero Spagnolo, avamposto strategico e privilegiato, grazie alla sua favorevole posizione geografica, per il controllo della contigua area continentale corrispondente all'odierna America Meridionale. La Corona di Spagna, che aveva molto contribuito allo sviluppo e al progresso dell'isola, con la Cedula della Popolazione (Carta de Poblaci\u00f2) del 1783 estende e favorisce gli europei disposti a trasferirsi a Trinidad. Con questa legge i coloni francesi, per sfuggire ai disordini della Rivoluzione francese in madrepatria, i loro schiavi creoli, uomini di colore e mulatti liberi dalle isole vicine di Saint Vincent, Grenadine, Grenada, Guadalupe, Martinica e Dominica, hanno popolato Trinidad per lavorare le piantagioni di canna da zucchero, incentivati dall'esenzione dalle tasse per dieci anni e le attribuzioni di appezzamenti di terreno idonei alle coltivazioni. La popolazione costituita inizialmente dagli Amerindi Caraibici e Arawak indigeni, si arricchisce di meticci e di mulatti dovuti ai consistenti traffici di schiavi africani da oltre Atlantico. Nel 1797 Trinidad divenne una colonia della Corona Britannica, con una popolazione di lingua francese e soggetta alle leggi spagnole e assieme a Tobago \u00e8 inserita nei territori delle Indie Occidentali Britanniche o British West Indies nome dovuto all'erronea convinzione dello scopritore genovese d'aver raggiunto le Indie di Marco Polo effettuando il percorso via mare in senso opposto. Questi nuovi immigrati costituiscono le comunit\u00e0 locali di Blanchisseuse, Champs Fleurs, Cascade, Carenage e Laventille. Il Carnevale \u00e8 importato dai francesi, derivato da esso e integrato dagli usi e tradizioni degli schiavi al loro servizio. Inizialmente vigeva il divieto di partecipare alle feste di stampo europeo e confinati nei loro alloggi. Col tempo anche gli schiavi furono ammessi, combinando elementi dalle loro culture alle feste dei loro padroni ma, spesso anche a imitare e talvolta scimmiottare beffardamente il comportamento dei loro superiori nei balli in maschera. Fondendo quelle che in origine erano feste per il raccolto, fatte di suoni, canto, danza, del Canboulay la simulazione di combattimenti con bastoni e i riti processionali rievocativi e commemorativi alla luce di torce, l'accompagnamento cantato e ritmato del lavoro dei campi nella forma africana Kaiso e infine la satira verso i costumi di una classe dominatrice e spesso arrogante, ecco che tutto questo costituisce il precursore dell'attuale Carnevale di Trinidad e Tobago. Con l'abolizione della schiavit\u00f9 nel 1838, gli africani hanno liberato la loro versione di Carnevale per le strade attraverso l'espressione dei tamburi, delle sezioni ritmiche come il bamb\u00f9 Tamboo e di altri usi e costumi di ogni nuova popolazione immigrata a Trinidad. Oggi una rievocazione del Carnevale degli Schiavi J'Ouvert con i volti e i corpi dipinti con i coloranti pi\u00f9 disparati, abiti laceri e sporchi di lavoro, si celebra con lunghe sfilate notturne all'alba del Luned\u00ec Grasso. I combattimenti simulati con i bastoni e gli accompagnamenti musicali con percussioni dell'Africa occidentale sono stati vietati nel 1880, in risposta ai disordini Canboulay (Riots Canboulay) e le leggi inglesi dell'epoca. I bastoni sono stati sostituiti da canne di bamb\u00f9, che sono state a loro volta vietate per evitare problemi di ordine pubblico. Le percussioni sono ricomparse nel 1937 con l'utilizzo di materiali di riciclo: bottiglia-e-cucchiaio, coperchi di pentole e pattumiere, raccolte di padelle, fusti di benzina. Questi steel pans sono ora una parte importante della scena musicale di Trinidad e costituiscono una sezione popolare dei concorsi di musica denominata Canboulay. Nel 1941 la Marina degli Stati Uniti \u00e8 arrivata a Trinidad e i Panmen, che sono stati inizialmente identificati con l'illegalit\u00e0 e la violenza, hanno contribuito a rendere popolare questa nuova forma musicale e gli strumenti tra i soldati, i quali affascinati, hanno contribuito alla divulgazione della conoscenza di questa nuova realt\u00e0 su scala mondiale.\nIl Carnevale moderno.\nIl Carnevale di Trinidad e Tobago \u00e8 un evento annuale che si tiene i giorni che precedono il Mercoled\u00ec delle Ceneri ed \u00e8 ben noto per i costumi colorati dei partecipanti e le feste esuberanti seguendo un fittissimo calendario che anticipa di alcune settimane la parte centrale della manifestazione. Numerosi eventi culturali coinvolgono tutti gli abitanti dell'isola e le migliaia di turisti convenuti per l'occasione, in esecuzione fino alle parate del Luned\u00ec e Marted\u00ec. \"Se non si festeggia, si sta preparando o si rievoca il Carnevale\", cos\u00ec amano ripetere i Trinidegni (o Trini) della loro manifestazione. Bench\u00e9 i preparativi durino tutto l'anno, le celebrazioni si aprono immediatamente dopo il Natale per il Boxing Day, il 26 dicembre giorno di Santo Stefano e da quel momento \u00e8 tutto un susseguirsi di party ed eventi musicali. Si aprono le competizioni fra scuole di ballo di Calypso, Limbo (ballo) e imponenti concerti Soca. Sono presentati e lanciati i brani che costituiranno i motivi delle varie bande o gruppi mascherati, veri e propri martellamenti musicali nei vari programmi radio. Le Steelbands o bande di percussioni iniziano le preparazioni per Panorama, l'annuale competizione per bande di steel pan che si tiene dal 1963. La competizione Panorama termina il Sabato Grasso notte precedente l'inizio ufficiale del Carnevale. Il cuore della festa musicale, \u00e8 il Calypso che dagli anni 1960 si \u00e8 fuso con la musica indiana e lo stile funk per diventare recentemente soca calypso attraverso l'interpretazione di chantwells. Concorsi di costumi, Stickfighting o combattimenti con bastoni, di canti e balli sono componenti importanti del festival. Il Carnevale come \u00e8 celebrato a Trinidad e Tobago si festeggia anche in molte altre citt\u00e0 del mondo. Nelle aree accomunate storicamente dal Colonialismo Francese o che ospitano grandi comunit\u00e0 Caraibiche. Nazioni come Cura\u00e7ao, Dominica, Saint Lucia, Anguilla, Antigua e Barbuda, Aruba, Barbados, Grenada, Haiti, Giamaica, Guadalupe, Saint Vincent e Grenadine, Saint Kitts e Nevis, Saint Martin, nelle Isole Vergini degli Stati Uniti e Isole Vergini Britanniche hanno il denominatore comune della celebrazione del J'Ouvert. Le grosse comunit\u00e0 Caraibiche all'estero organizzano imponenti festeggiamenti in date differenti che spaziano temporalmente da New Orleans, Miami col Miami Carnival, Houston col Carifest, Toronto col Caribana, New York City col Labor Day Carnival - Day Parade West Indian nonch\u00e9 Crown Heights quartiere di Brooklyn per concludersi con l'ultimo appuntamento durante l'ultimo bank holiday d'agosto a Londra col Notting Hill Carnival sicuramente il pi\u00f9 affollato. Per l'elenco completo delle manifestazioni legate al Caribbean Carnival vedere Carnevale Caraibico nel mondo.\nLuned\u00ec o J'Ouvert.\nJ'Ouvert \u00e8 la pi\u00f9 rituale delle celebrazioni fra le pi\u00f9 antiche espressioni di storia, folklore e cultura dell'isola. Unti di cioccolato, grasso, olio e pitture, catrame, melassa, bande urlanti di figuranti mimano diavoli, demoni, mostri e folletti dimenticando ogni inibizione ed esorcizzando la paura del buio, dell'oscurit\u00e0 ricalcando l'espressione felice e festosa degli schiavi nei festeggiamenti per la riconquistata libert\u00e0 dalla schiavit\u00f9 concessa nel 1838. Espressione della libert\u00e0 ritrovata, rasenta gli eccessi proprio nella riproposizione dei riti carnevaleschi, \u00e8 ipotizzabile che alcune tradizioni J'Ouvert riportino alla memoria i disordini civili di Port of Spain, quando la gente si sporcava di olio o vernice o catrame per evitare di essere riconosciuta. Se il Marted\u00ec \u00e8 il giorno della festa, dell'abbandono dei sensi, del divertimento, il J'Ouvert \u00e8 il giorno della gioiosa rievocazione, del riconoscimento delle proprie radici, dell'affermazione d'appartenenza indelebile ad identit\u00e0 culturale definita e consolidata. Con l'Emancipation Bill i discendenti degli schiavi adottano le pratiche Canboulay come festeggiamenti per celebrare l'Emancipation Day, ricorrenza festeggiata inizialmente il 1\u00ba agosto, anticipandola alla notte a cavallo fra la Domenica e il Luned\u00ec Grasso. Alle 04:00 del Luned\u00ec i rituali hanno inizio nel pieno dell'oscurit\u00e0, dapprima fra un silenzio irreale che va via via animandosi da terrificanti figure che compongono processioni fra esilaranti e crescenti energici ritmi di musica soca sparata ad alto volume dagli imponenti TIR musicali e saltellando \"jumping up\" a migliaia per le strade eseguendo il \"wining\" o (gyrating of the hips). L'eccitazione e l'entusiasmo raggiungono picchi altissimi ma, il \"J'Ouvert\" costituisce solo una sorta di riscaldamento per quello che si prospetta con la sfilata del Marted\u00ec Grasso. Le tradizioni del J'Ouvert variano notevolmente da nazione a nazione del comprensorio dei Caraibi. A Trinidad e Tobago, una parte della tradizione detta l'uso dei coloranti sui corpi dei partecipanti noti come \"Jabs Jab\". Tutto ci\u00f2 trova fondamento nello sviluppo agricolo in origine e successivamente nell'evolversi del settore minerario, petrolifero degli ultimi decenni, non dimenticando inoltre la presenza del pi\u00f9 grande Lago di bitume al mondo. I tempi sono cambiati pur nel rispetto delle tradizioni, sempre pi\u00f9 usati coloranti ad hoc su fisici scattanti e scolpiti, costumi ridotti che danno risalto a corpi statuari che di lavoro nei campi o nelle miniere han visto ben poco. Sensualit\u00e0 e bellezza, narcisismo e trasgressione, esteriorit\u00e0 e coinvolgimento, ammiccamenti e rapimenti dei sensi in un ritmo collettivo dove i veri padroni sono i flussi degli ormoni e le scariche d'adrenalina messi in circolo dagli allentati freni inibitori. Sulle isole di Dominica, Saint Lucia, Guadalupa, Saint Martin e Haiti i partecipanti celebrano suonando flauti e conchiglie o battendo tamburi dalla pelle di capra, ferri da stiro o bastoni di bamb\u00f9 e cantando canzoni popolari. J'Ouvert \u00e8 parte integrante del Carnevale ed \u00e8 soggetto a molte influenze: spagnola, inglese, francese, africana, indiana e molti altri gruppi etnici che hanno lasciato un segno indelebile.\nMarted\u00ec e il Carnevale oggi.\nUna caleidoscopica esplosione di colori, affollatissime bande mascherate, costumi spettacolari, assordante trascinante musica, trasgressive bisbocce, party bagordi carichi di adrenalinica trasgressivit\u00e0 e tanta poliedrica creativit\u00e0, fiumi di Rum e birra, il Carnevale di Trinidad ha esportato similari celebrazioni in tutto il mondo ma, nessun'altra manifestazione pu\u00f2 rivaleggiare e competere in tema d'abbandono d'inibizioni, euforia e splendido, stupendo spettacolo. La sfilata del Carnival Tuesday o Marted\u00ec Grasso \u00e8 preceduta dall'assembramento delle numerose e affollate band che comincia molto presto quando centinaia di migliaia di figuranti gi\u00e0 in costume, secondo il tema della propria sezione e gruppo mascherato, si spiegano per l'ammassamento ordinato e il corteo dal protocollo e percorso prestabiliti. Ciascuna banda segue un concetto prestabilito: storico, mitologico, attuale o tropicale, concetti che possono seguire delle variazioni a seconda delle sezioni che compongono i gruppi senza mai discostarsi dal tema principale. L'itinerario del corteo prevede il transito attraverso il Queen's Park Savannah il pi\u00f9 grande parco cittadino dove di fronte a telecamere e una giuria le varie sezioni dei gruppi scatenano il proprio dinamismo per la conquista del titolo di \"Champion Band\" ed essere insignita del titolo \"Masquerade Band of the Year\". Quando alle 00:00 del Mercoled\u00ec delle Ceneri (Ash Wednesday) improvvisamente si spengono le luci e gli altoparlanti tacciono, tra figuranti madidi di sudore e volti rigati dal pianto termina ufficialmente un Carnevale e si gettano immediatamente le basi per quello successivo.\nIl Carnevale e la sua struttura.\nDate Carnevale.\nIl prospetto mostra le date del Carnevale di Trinidad e Tobago dal 2013 al 2020.\nCompetizioni.\nI concorsi musicali costituiscono la colonna del Carnevale. Essere nominato Calypso Monarch \u00e8 uno dei pi\u00f9 grandi onori del paese e la competizione va in onda sulle reti televisive nazionali. Trinidad e Tobago \u00e8 multiculturale (amerindi, europei, africani, indiani, cinesi e del Medio Oriente) e tutti i suoi gruppi hanno contribuito ad alimentare le influenze musicali e i suoni del Carnevale. Queste culture hanno dato vita a una musica molto diversa da quello del Carnevale in Spagna, Carnevale di Venezia o Carnevale di New Orleans. Costumi di Re e Regine di grandi dimensioni svolgono un ruolo importante nella celebrazione del Carnevale di Trinidad. Molti partecipanti indossano costumi elaborati, riccamente decorati con piume e paillettes. Bande di Carnevale sono gruppi organizzati composti da partecipanti che pagano per i costumi elaborati da designer e assemblati da squadre di volontari. La danza in costume dei partecipanti per le strade \u00e8 garantita dal suono di una steel band, una fanfara o un dj soca a bordo dei tir musicali: tutto questo si riassume nel termine \"giocare mas\". Una caratteristica unica di questa sfilata \u00e8 che la gente del posto e turisti partecipano alla parata di bande. Ogni banda \u00e8 guidata da un Re e da una Regina che indossano costumi molto grandi che spesso richiedono le estensioni e le ruote per aiutare i \"Masquerader\" a portarli per le strade. Ogni anno la Dimanche Gras (Domenica di Carnevale) un concorso \u00e8 tenuto per assegnare il titolo di Re e Regina del Carnevale. Il Carnevale di Luned\u00ec e Marted\u00ec, le bande sono in competizione per vincere il titolo di Banda dell'anno. I bambini esternano il loro divertimento partecipando a piccoli \"Carnevale dei Bambini\", a concorsi e sfilate che si svolgono le settimane prima del culmine del festival. Il Carnevale fa parte del programma di studi nazionale, diversi piani di studio si svolgono presso le scuole di tutto il paese. Spetta alle autorit\u00e0 regionali organizzare e gestire manifestazioni simili in piccole citt\u00e0 e villaggi.\nBand.\nAlla competizione partecipano numerose Band che seguono un tema assegnato che caratterizza il genere di costume. La singola Band \u00e8 composta da svariate sezioni contraddistinte da variazioni di costume nell'ambito dello stesso tema. Band leader e designer iniziano a lavorare sulle loro presentazioni mesi in anticipo. I costumi sono disponibili per l'acquisto al campo mas. Alcuni campi offrono costumi in vendita online e tutta una serie di servizi che spaziano dalla Security all'assistenza medica, dalla logistica al catering, supporti necessari per affrontare le oltre 16 ore di corteo al sole di Port of Spain. Ogni Banda nomina un Re e una Regina della Band, i quali partecipano all'assegnazione del titolo di Re e Regina assoluti del Carnevale.\nElenco delle Band o gruppi mascherati partecipanti all'edizione \"Gran Bacchanal\" Carnevale 2013.\nJ'Ouvert Bands\nKiddies Bands"}
{"id": "4372228", "revid": "106456", "url": "https://it.wikipedia.org/wiki?curid=4372228", "title": "Ghigo III di Albon", "text": ""}
{"id": "4372230", "revid": "339392", "url": "https://it.wikipedia.org/wiki?curid=4372230", "title": "HC Val di Fassa", "text": ""}
{"id": "4372231", "revid": "263989", "url": "https://it.wikipedia.org/wiki?curid=4372231", "title": "HC Auronzo", "text": ""}
{"id": "4372232", "revid": "1266208", "url": "https://it.wikipedia.org/wiki?curid=4372232", "title": "Unione Sportiva Livorno 1923-1924", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1923-1924.\nStagione.\nLa squadra labronica \u00e8 affidata all'irlandese John Henry Kirwan. Il Genoa, che poi vincer\u00e0 lo scudetto, viene battuto sul campo di Villa Chayes. \nIl Livorno, che rimane imbattuto in casa per la seconda stagione consecutiva, in trasferta subisce invece sette sconfitte che minano le ambizioni di primato facendole svanire dopo poche giornate. \nBuono il bottino di 14 reti di Mario Magnozzi.\nMaglie.\nLa divisa \u00e8 formata da una maglia amaranto che presenta tre strisce orizzontali, nell'ordine bianco-verde-bianco, con al centro lo stemma della citt\u00e0 di Livorno."}
{"id": "4372235", "revid": "767487", "url": "https://it.wikipedia.org/wiki?curid=4372235", "title": "L'invincibile dello Utah", "text": "L'invincibile dello Utah (\"The Man from Utah\") \u00e8 un film del 1934 diretto da Robert N. Bradbury.\n\u00c8 un film western statunitense con John Wayne, Polly Ann Young e Anita Campillo. \u00c8 ambientato nel mondo dei rodeo.\nProduzione.\nIl film, diretto da Robert N. Bradbury su una sceneggiatura e un soggetto di Lindsley Parsons, fu prodotto da Paul Malvern per la Lone Star Productions e la Monogram Pictures e girato nelle Alabama Hills e sull'Owens River a Lone Pine in California.\nDistribuzione.\nIl film fu distribuito con il titolo \"The Man from Utah\" negli Stati Uniti dal 15 maggio 1934 al cinema dalla Monogram Pictures.\nAlcune delle uscite internazionali sono state:\nPromozione.\nLe tagline sono:"}
{"id": "4372236", "revid": "46931", "url": "https://it.wikipedia.org/wiki?curid=4372236", "title": "The Man from Utah", "text": ""}
{"id": "4372237", "revid": "599013", "url": "https://it.wikipedia.org/wiki?curid=4372237", "title": "Raimonds Laiz\u0101ns", "text": "Carriera.\nClub.\nHa giocato nei campionati nazionali sovietici, prima in \"patria\" nel Daugava Riga e nello Zveynieks Liepaya e poi all'\"estero\" al Karpaty.\nDopo la dissoluzione dell'Unione Sovietica ritorna in Lettonia, nello Skonto Riga, con cui ha vinto sei campionati consecutivi. Dopo un'avventura in Russia al Fakel, torna in patria per chiudere la carriera con il Policijas e l'Olimps.\nNazionale.\nIl suo esordio \u00e8 avvenuto in occasione della prima storica partita della Lettonia dopo il ritorno dell'indipendenza, l'amichevole dell'8 aprile 1992 contro la Romania. Titolare anche nella seconda partita (anche se sostituito al 70' da \u0112riks Grigjans), ha in seguito perso il posto di primo portiere a favore di O\u013cegs Karavajevs, che gioc\u00f2 gran parte delle gare ufficiali. La ritrov\u00f2 dopo diverse apparizioni, soprattutto in amichevole, nel 1995.\nTotalizz\u00f2 31 presenze in nazionale, subendo 31 reti e vincendo due Coppe del Baltico."}
{"id": "4372238", "revid": "124856048", "url": "https://it.wikipedia.org/wiki?curid=4372238", "title": "Wilma Dias", "text": "Biografia.\nFormatasi come ballerina gi\u00e0 in tenera et\u00e0, Wilma Dias durante l'adolescenza si esib\u00ec in numerosi locali notturni di Rio, procurandosi una popolarit\u00e0 notevole. Nel 1978 arriv\u00f2 il salto sul piccolo schermo, a Rede Globo, con lo show \"Planeta dos homens\", dove le venne affidato il numero danzante della sigla di testa, che la vedeva uscire da una banana sbucciata.\nNei primi anni ottanta Wilma Dias prese parte ad alcuni film (\"Mulher Objeto\", \"Profissao Mulher\", \"Amor Maldito\") e a tre telenovelas: nell'ultima di esse, \"Figli miei, vita mia\" (1984), convinse pubblico e critica, dando un volto al personaggio di Matilde. Fu allora contattata da vari registi, ma declin\u00f2 tutte le proposte per concentrarsi sulla carriera di ballerina: dopo il 1984 apparve pertanto solo in show televisivi.\nNel 1982 incise un singolo, \"La Massagiste\".\nMor\u00ec improvvisamente nel 1991 in seguito a un infarto, dieci giorni prima di compiere 37 anni."}
{"id": "4372242", "revid": "55547707", "url": "https://it.wikipedia.org/wiki?curid=4372242", "title": "Corriere di Roma", "text": ""}
{"id": "4372248", "revid": "365417", "url": "https://it.wikipedia.org/wiki?curid=4372248", "title": "Circolo Matematico di Palermo", "text": "Il Circolo Matematico di Palermo \u00e8 un'organizzazione e associazione accademica di matematica, fondata nel 1884 da Giovanni Battista Guccia, la pi\u00f9 antica societ\u00e0 del genere in Italia.\nStoria.\nLa nascita del circolo matematico si deve all'iniziativa individuale dello studioso Giovanni Battista Guccia, che ne promosse e realizz\u00f2 la fondazione a Palermo il 2 marzo 1884. \nL'elenco dei 27 soci fondatori comprendeva, tra gli altri, il fisico Augusto Righi, i matematici Giuseppe Albeggiani, Michele Gebbia e Alfredo Capelli, gli architetti e ingegneri Giuseppe Damiani Almeyda, Rosario Alagna e Giovanni Salemi Pace.\nSe si eccettuano le accademie, il circolo \u00e8 la pi\u00f9 antica societ\u00e0 matematica d'Italia.\nDal mese di febbraio 1888, lo statuto sociale permise l'associazione anche di membri stranieri: grazie a quella modifica statutaria, il circolo raggiunse ben presto il suo scopo, \"diventando una societ\u00e0 internazionale di altissima qualit\u00e0 con una prestigiosa pubblicazione matematica\".\nDel consiglio direttivo fecero parte tutti i protagonisti della ricerca matematica dell'epoca, da Henri Poincar\u00e9 a David Hilbert, da Felix Klein a Federigo Enriques, e poi Giuseppe Albeggiani, Augusto Righi, Michele Gebbia, Alfredo Capelli, Rosario Alagna e molti altri. Quella del Circolo fu dunque un'importante realt\u00e0 in un periodo di grande dinamismo culturale ed economico per Palermo.\nIl Circolo Matematico fu un punto di riferimento della comunit\u00e0 matematica internazionale in particolare nei primi anni del Novecento, ed ebbe tra i suoi soci Jules Henri Poincar\u00e9, David Hilbert, Felix Klein, Federico Enriques.\nCome scrisse lo stesso Guccia nel 1906, lo scopo del Circolo era quello di \"Diffondere la produzione matematica del monto intero\". Furono molte le prestigiose pubblicazioni sui Rendiconti, come per esempio i lavori epocali di Poincar\u00e9 sulle equazioni della fisica-matematica (1894), la topologia algebrica (1899 e 1904) o la dinamica dell'elettrone (1906). \nCon la morte di Giovanni Battista Guccia il 29 ottobre 1914 e l'entrata in guerra delle nazioni europee, si chiuse un'epoca di cui il Circolo era stato felice espressione. Le attivit\u00e0 ripresero nel dopoguerra, tra le macerie di un conflitto che aveva colpito e diviso anche la comunit\u00e0 internazionale dei matematici.\nPubblicazioni.\nLa sua rapida ascesa e il prestigio internazionale furono dati in particolare dai \"Rendiconti del Circolo Matematico di Palermo\" (Rend. Circ. Mat. Palermo, ISSN 0009-725X), ovvero il periodico che il Circolo pubblicava sotto la direzione di Guccia, definito da Edmund Landau \"il migliore giornale matematico del mondo\". \nFondato dallo stesso Guccia nel 1885 e uscito in due serie: la prima serie, dalla fondazione al 1941; in seconda serie, dal 1952 in poi.\nLa pubblicazione parte del gruppo editoriale Springer Science+Business Media. Editori in capo ne sono Ciro Ciliberto, Gianni Dal Maso, Pasquale Vetro.\nSul periodico sono stati pubblicati importantissimi studi, che ebbero grandissima influenza sulla matematica. Tra questi vi sono: \"Sur la dynamique de l\u2019\u00e9lectron\" (1906) di Henri Poincar\u00e9, l'introduzione dei numeri normali di \u00c9mile Borel, la prima pubblicazione del teorema di Plancherel, il teorema di Carath\u00e9odory, la dimostrazione di Hermann Weyl del teorema di equidistribuzione, a una delle appendici alla \"Analysis Situs\", opera seminale di Henri Poincar\u00e9."}
{"id": "4372250", "revid": "1149807", "url": "https://it.wikipedia.org/wiki?curid=4372250", "title": "Australian Open 2013 - Doppio leggende femminile", "text": "Nicole Bradtke e Martina Navr\u00e1tilov\u00e1 sono le detentrici del titolo ma la Bradtke partecipa con la Stubbs mentre la Navr\u00e1tilov\u00e1 partecipa con la Hingis. Bradtke e Stubbs hanno perso al round robin."}
{"id": "4372251", "revid": "1573940", "url": "https://it.wikipedia.org/wiki?curid=4372251", "title": "Syedra myrmicarum", "text": "Syedra myrmicarum () \u00e8 un ragno appartenente alla famiglia Linyphiidae.\nBiologia.\nQuesto ragno \u00e8 mirmecofilo, cio\u00e8 vive in associazione con le formiche; in particolare \u00e8 stato rinvenuto sotto le pietre, nei pressi dei nidi di \"Manica rubida\" () e di alcune specie del genere \"Formica\" .\nDistribuzione.\nLa specie \u00e8 stata reperita in varie localit\u00e0 dell'Europa centrale.\nTassonomia.\nAl 2012 non sono note sottospecie e non sono stati esaminati nuovi esemplari dal 1992."}
{"id": "4372255", "revid": "767487", "url": "https://it.wikipedia.org/wiki?curid=4372255", "title": "Unione Sportiva Livorno 1922-1923", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1922-1923.\nStagione.\nRientra la scissione federale con la nuova formula a soli due o tre gironi interregionali. Rientra anche la scissione livornese con l'Unione Sportiva Livorno ed il Pro Livorno che si fondono. Il parco giocatori diventa ricco con il rientro di Mario Magnozzi e l'arrivo di Alfredo Pitto, astro nascente prodotto dalla \"Pro\". Nel campionato di Prima Divisione di Lega Nord girone C il Livorno vincer\u00e0 tutti gli undici incontri interni giocati al campo di Villa Chayes, tornando sei volte imbattuto dalle trasferte. Con le ritrovate reti di Mario Magnozzi (14) e di Gino Jacoponi (9) lo squadrone livornese vola e lotta fino all'ultima giornata per vincere il girone ed entrare nel girone finale, ma la sconfitta di Brescia all'ultima giornata la lascia con 30 punti in terza posizione. Passer\u00e0 il Padova che vincer\u00e0 lo spareggio delle prime con l'Alessandria.\nMaglie.\nLa divisa \u00e8 formata da una maglia amaranto che presenta tre strisce orizzontali, nell'ordine bianco-verde-bianco, con al centro lo stemma della citt\u00e0 di Livorno."}
{"id": "4372256", "revid": "287204", "url": "https://it.wikipedia.org/wiki?curid=4372256", "title": "Olegs Karavajevs", "text": ""}
{"id": "4372281", "revid": "767487", "url": "https://it.wikipedia.org/wiki?curid=4372281", "title": "Il cavaliere muto", "text": "Il cavaliere muto (\"Randy Rides Alone\") \u00e8 un film del 1934 diretto da Harry L. Fraser.\n\u00c8 un film western statunitense con John Wayne, Alberta Vaughn e George 'Gabby' Hayes.\nProduzione.\nIl film, diretto da Harry L. Fraser su una sceneggiatura e un soggetto di Lindsley Parsons, fu prodotto da Paul Malvern per la Lone Star Productions e la Monogram Pictures e girato a Santa Clarita in California. Abe Meyer fu il direttore musicale. Alberta Vaughn sostitu\u00ec Cecilia Parker. Le riprese subirono un ritardo a causa di motivi di salute di Wayne.\nDistribuzione.\nIl film fu distribuito con il titolo \"Randy Rides Alone\" negli Stati Uniti dal 18 giugno 1934 (premi\u00e8re il 5 giugno 1934) al cinema dalla Monogram Pictures.\nAlcune delle uscite internazionali sono state:\nPromozione.\nLa tagline \u00e8: \"Fearless--- He Rode the Danger Trail!\"."}
{"id": "4372282", "revid": "46931", "url": "https://it.wikipedia.org/wiki?curid=4372282", "title": "Randy Rides Alone", "text": ""}
{"id": "4372285", "revid": "212348", "url": "https://it.wikipedia.org/wiki?curid=4372285", "title": "The Last Wagon", "text": ""}
{"id": "4372287", "revid": "46931", "url": "https://it.wikipedia.org/wiki?curid=4372287", "title": "Salvador (Puig Antich)", "text": ""}
{"id": "4372294", "revid": "247222", "url": "https://it.wikipedia.org/wiki?curid=4372294", "title": "Australian Open 2013 - Doppio leggende maschile", "text": "Guy Forget e Henri Leconte erano i detentori del titolo ma sono stati sconfitti al round robin."}
{"id": "4372304", "revid": "1573940", "url": "https://it.wikipedia.org/wiki?curid=4372304", "title": "Pristimantis aaptus", "text": "Pristimantis aaptus ) \u00e8 una rana della famiglia Craugastoridae, diffusa in Per\u00f9 e Colombia.\nDistribuzione e habitat.\nGli esatti confini dell'areale della specie sono ancora poco noti: \u00e8 stata segnalata nel Per\u00f9 settentrionale (Loreto) e nella Colombia meridionale (Amazonas), ma potrebbe essere presente anche in altre regioni.\nLa si trova nelle foreste pluviali in prossimit\u00e0 dei torrenti, al di sotto dei 200 m di altitudine."}
{"id": "4372312", "revid": "1407950", "url": "https://it.wikipedia.org/wiki?curid=4372312", "title": "Hannah Lightfoot", "text": "Biografia.\nHannah Lightfoot era la figlia di Matthew Lightfoot (?-1733), un calzolaio, e di sua moglie Mary Wheeler (?-1760). Dopo la morte di suo padre visse con lo zio Henry Wheeler, un mercante di stoffe di lino a Market Lane, Westminster.\nL'11 dicembre 1753 spos\u00f2, senza il consenso della famiglia, Isaac Axford, un droghiere. Fugg\u00ec dal marito nel 1755.\nNel 1751 incontr\u00f2 il principe di Galles, il futuro Giorgio III, con il quale pare inizi\u00f2 una relazione clandestina due anni dopo, nonostante la differenza di et\u00e0. Da questa unione nacquero quattro figli.\nIl marito di Hannah si rispos\u00f2 con Mary Bartlett, nel dicembre 1759. Mor\u00ec nel 1759."}
{"id": "4372313", "revid": "729795", "url": "https://it.wikipedia.org/wiki?curid=4372313", "title": "5\u00ba Corpo d'Armata", "text": ""}
{"id": "4372321", "revid": "119903229", "url": "https://it.wikipedia.org/wiki?curid=4372321", "title": "Effetto efaptico", "text": "L'effetto efaptico \u00e8 un fenomeno neurologico, che consiste nel reciproco influenzamento dei campi magnetici di due neuroni.\nCon le sinapsi, esso coadiuva alla trasmissione di informazioni.\nUn esempio di effetto efaptico si riscontra nella patogenesi della nevralgia trigeminale, in cui la radice trigeminale viene danneggiata per varie eziologie (conflitto tra essa e l\u2019arteria cerebellare superiore, placche di sclerosi multipla e tumori dell\u2019angolo ponto-cerebellare): ci\u00f2 determina una demielinizzazione focale che a sua volta comporta la perdita di isolamento tra le fibre mieliniche e quelle amieliniche (deputate alla trasmissione degli stimoli dolorifici); nell\u2019area di demielinizzazione focale si produrranno perci\u00f2 delle scariche ectopiche di potenziali d\u2019azione ad alta frequenza, che si trasmetteranno per via appunto efaptica alle fibre amieliniche dolorifiche e verrano percepite come dolore."}
{"id": "4372322", "revid": "767487", "url": "https://it.wikipedia.org/wiki?curid=4372322", "title": "Unione Sportiva Livorno 1921-1922", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1921-1922.\nStagione.\nNella stagione 1921-1922 il calcio italiano \u00e8 stravolto da una scissione. Le squadre pi\u00f9 blasonate, Livorno compreso, decidono di dar vita ad una nuova federazione: la Confederazione Calcistica Italiana.\nIl Livorno, aderente alla CCI e allenata dall'ungherese J\u00f3zsef Belteky, deve incontrare le pi\u00f9 forti squadre italiane. Il terreno di gioco labronico, il campo di Villa Chayes, diventa un fortino non sempre inespugnabile.\n\u00c8 l\u00ec che gli amaranto, giornata dopo giornata, costruiscono la loro salvezza. Mancano per\u00f2 le reti di Mario Magnozzi passato ai cugini livornesi della Pro Livorno che giocano in Prima Categoria FIGC. Cannoniere di stagione Gontrano Innocenti con otto reti.\nMaglie.\nLa divisa \u00e8 formata da una maglia amaranto con a sinistra lo stemma della citt\u00e0 di Livorno. L'altra squadra di Livorno la Pro aderisce al campionato di 1\u00aa Categoria FIGC, in questa squadra gioca Magnozzi."}
{"id": "4372323", "revid": "339392", "url": "https://it.wikipedia.org/wiki?curid=4372323", "title": "Greppole", "text": ""}
{"id": "4372324", "revid": "767487", "url": "https://it.wikipedia.org/wiki?curid=4372324", "title": "La valle del terrore", "text": "La valle del terrore (\"The Star Packer\") \u00e8 un film del 1934 diretto da Robert N. Bradbury.\n\u00c8 un film western statunitense con John Wayne, Verna Hillie e George 'Gabby' Hayes.\nProduzione.\nIl film, diretto, ideato e sceneggiato da Robert N. Bradbury, fu prodotto da Paul Malvern per la Lone Star Productions e la Monogram Pictures e girato a Santa Clarita, a Kernville, a Newhall, a Los Angeles, e nei General Service Studios a Hollywood, in California. Tra gli stuntmen sono accreditati Ed Parker e Yakima Canutt. Abe Meyer figura come direttore musicale.\nDistribuzione.\nIl film fu distribuito con il titolo \"The Star Packer\" negli Stati Uniti dal 30 luglio 1934 al cinema dalla Monogram Pictures. Il film \u00e8 conosciuto, in DVD, anche con il titolo \"The Shadow Gang\".\nAlcune delle uscite internazionali sono state:\nPromozione.\nLe tagline sono:"}
{"id": "4372325", "revid": "1573940", "url": "https://it.wikipedia.org/wiki?curid=4372325", "title": "Pristimantis academicus", "text": "Pristimantis academicus \u00e8 una rana della famiglia Craugastoridae, endemica del Per\u00f9.\nDistribuzione e habitat.\nL'areale della specie \u00e8 ristretto alla regione di Loreto, nel Per\u00f9 nord-orientale."}
{"id": "4372326", "revid": "46931", "url": "https://it.wikipedia.org/wiki?curid=4372326", "title": "The Star Packer", "text": ""}
{"id": "4372327", "revid": "1573940", "url": "https://it.wikipedia.org/wiki?curid=4372327", "title": "Pristimantis acatallelus", "text": "Pristimantis acatallelus () 1983 una rana della famiglia Craugastoridae, endemica della Colombia.\nDistribuzione e habitat.\nLa specie \u00e8 diffusa nella foresta pluviale della catena andina colombiana (dipartimento di Cauca) da 2.000 a 2.600 m di altitudine."}
{"id": "4372328", "revid": "1573940", "url": "https://it.wikipedia.org/wiki?curid=4372328", "title": "Pristimantis acerus", "text": "Pristimantis acerus ) \u00e8 una rana della famiglia Craugastoridae, endemica dell'Ecuador.\nDistribuzione e habitat.\nLa specie \u00e8 presente nella foresta pluviale della provincia del Napo, in Ecuador, ad altitudini comprese tra 2.660 e 2.750."}
{"id": "4372329", "revid": "1573940", "url": "https://it.wikipedia.org/wiki?curid=4372329", "title": "Pristimantis achatinus", "text": "Pristimantis achatinus () \u00e8 una rana della famiglia Craugastoridae, diffusa in America centrale."}
{"id": "4372332", "revid": "1573940", "url": "https://it.wikipedia.org/wiki?curid=4372332", "title": "Pristimantis luscombei", "text": "Pristimantis luscombei () \u00e8 una rana della famiglia Craugastoridae."}
{"id": "4372336", "revid": "1573940", "url": "https://it.wikipedia.org/wiki?curid=4372336", "title": "Pristimantis actinolaimus", "text": "Pristimantis actinolaimus () \u00e8 una rana della famiglia Craugastoridae."}
{"id": "4372339", "revid": "1442080", "url": "https://it.wikipedia.org/wiki?curid=4372339", "title": "Pristimantis actites", "text": "Il Pristimantis actites \u00e8 una rana della famiglia Craugastoridae."}
{"id": "4372346", "revid": "1442080", "url": "https://it.wikipedia.org/wiki?curid=4372346", "title": "Pristimantis acuminatus", "text": "Pristimantis acuminatus \u00e8 una rana della famiglia Craugastoridae."}
{"id": "4372347", "revid": "38120", "url": "https://it.wikipedia.org/wiki?curid=4372347", "title": "Regno Unito ai Giochi della VIII Olimpiade", "text": ""}
{"id": "4372350", "revid": "38120", "url": "https://it.wikipedia.org/wiki?curid=4372350", "title": "Regno Unito ai Giochi della II Olimpiade", "text": ""}
{"id": "4372351", "revid": "38120", "url": "https://it.wikipedia.org/wiki?curid=4372351", "title": "Regno Unito ai Giochi della I Olimpiade", "text": ""}
{"id": "4372352", "revid": "1442080", "url": "https://it.wikipedia.org/wiki?curid=4372352", "title": "Pristimantis acutirostris", "text": "Pristimantis acutirostris \u00e8 una rana della famiglia Craugastoridae."}
{"id": "4372353", "revid": "1442080", "url": "https://it.wikipedia.org/wiki?curid=4372353", "title": "Pristimantis adiastolus", "text": "Pristimantis adiastolus \u00e8 una rana della famiglia Craugastoridae."}
{"id": "4372354", "revid": "466539", "url": "https://it.wikipedia.org/wiki?curid=4372354", "title": "Leila Diniz", "text": "Biografia.\nProveniente da una famiglia di simpatizzanti del comunismo, Leila Diniz ricevette un'educazione senza tab\u00f9. A diciassette anni si spos\u00f2 col regista Domingos de Oliveira e a diciotto inizi\u00f2 a lavorare come maestra d'asilo. Fu soltanto dopo aver divorziato (il matrimonio dur\u00f2 appena tre anni) che decise di tentare una carriera nel mondo dello spettacolo. Leila Diniz debutt\u00f2 in teatro e subito dopo inizi\u00f2 a lavorare nelle telenovele e al cinema (dove fu diretta anche dall'ex marito) mettendosi in luce per la sua bellezza, alla quale si accompagnava un'indubbia bravura.\nLa sua carriera televisiva sub\u00ec uno stop nel 1969, allorch\u00e9 lei in un'intervista afferm\u00f2: \"Si pu\u00f2 amare una persona e al tempo stesso andare a letto con un'altra. A me \u00e8 successo\". Scatt\u00f2 dunque, per ordine dei militari allora al potere in Brasile, il cosiddetto decreto Diniz, col quale all'attrice vennero chiuse le porte della tv. Anzich\u00e9 demoralizzarsi, Leila Diniz, che si era nel frattempo sposata in seconde nozze col regista Ruy Guerra, gioc\u00f2 la carta della provocazione, facendosi fotografare in stato interessante nelle acque dell'Atlantico (partor\u00ec poi una bimba, Janaina). Nell'ultimo periodo Leila Diniz si orient\u00f2 decisamente verso il cinema, con prove che valsero a farle guadagnare ulteriori consensi del pubblico e della critica.\nMor\u00ec nel 1972 in un incidente aereo avvenuto in India, poco dopo aver divorziato da Ruy Guerra: l'attrice era di ritorno dall'Australia, dove aveva ricevuto un premio per il ruolo svolto nel film \"M\u00e3os Vazias\", presentato in concorso a un festival cinematografico. Lasci\u00f2, oltre alla figlia (che venne allevata da Chico Buarque e da Marieta Severo), la sorella Ligia, anche lei attrice.\nOmaggi e riconoscimenti.\nNel 1987 \u00e8 uscito al cinema un film sulla sua vita, intitolato appunto \"Leila Diniz\", con Louise Cardoso nel ruolo principale.\nNel 2011 il governo brasiliano le ha conferito l'Ordem do M\u00e9rito Cultural alla memoria."}
{"id": "4372355", "revid": "38120", "url": "https://it.wikipedia.org/wiki?curid=4372355", "title": "Regno Unito ai Giochi della XX Olimpiade", "text": ""}
{"id": "4372356", "revid": "38120", "url": "https://it.wikipedia.org/wiki?curid=4372356", "title": "Regno Unito ai Giochi della XXII Olimpiade", "text": ""}
{"id": "4372358", "revid": "38120", "url": "https://it.wikipedia.org/wiki?curid=4372358", "title": "Regno Unito ai Giochi della XXIX Olimpiade", "text": ""}
{"id": "4372359", "revid": "38120", "url": "https://it.wikipedia.org/wiki?curid=4372359", "title": "Regno Unito ai XXI Giochi olimpici invernali", "text": ""}
{"id": "4372360", "revid": "1442080", "url": "https://it.wikipedia.org/wiki?curid=4372360", "title": "Pristimantis adnus", "text": "Pristimantis adnus \u00e8 una rana della famiglia Craugastoridae."}
{"id": "4372361", "revid": "38120", "url": "https://it.wikipedia.org/wiki?curid=4372361", "title": "Regno Unito ai Giochi della XXX Olimpiade", "text": ""}
{"id": "4372363", "revid": "1442080", "url": "https://it.wikipedia.org/wiki?curid=4372363", "title": "Pristimantis aemulatus", "text": "Pristimantis aemulatus \u00e8 una rana della famiglia Craugastoridae."}
{"id": "4372364", "revid": "287204", "url": "https://it.wikipedia.org/wiki?curid=4372364", "title": "Viktor Jacobi", "text": "I suoi lavori pi\u00f9 conosciuti sono le operette \"Le\u00e1nyv\u00e1s\u00e1r\" del 1911 e \"Szibill\", del 1914.\nBiografia.\nJacobi Viktor (secondo l'uso ungherese di posporre il nome al cognome), nacque a Budapest nel 1883. Studi\u00f2 dal 1903 al 1905 alla Liszt Ferenc Zenem\u0171v\u00e9szeti Egyetem, l'accademia musicale della capitale ungherese allievo di Hans Koessler e collega di studi di Le\u00f3 Weiner e di Albert Szirmai. In quel periodo, nel 1904, scrisse la sua prima operetta, \"A r\u00e1tart\u00f3s kir\u00e1lykisasszony\" che firm\u00f2 con il nome di Jakabfi Viktor. Nel 1902, aveva collaborato ai testi dei primi lavori di Emmerich K\u00e1lm\u00e1n. Successivamente, fino al 1912 lavor\u00f2 con regolarit\u00e0 alla composizione, producendo quasi ogni anno un'operetta, spesso in collaborazione con Ferenc Martos, il suo librettista preferito.\nQuesti lavori gli diedero una notoriet\u00e0 internazionale. Nel 1914, si rec\u00f2 a Londra per la prima di \"Szibill\", ma la prima venne cancellata a causa dello scoppio della prima guerra mondiale e Jacobi decise di emigrare negli Stati Uniti dove avrebbe continuato il suo lavoro di compositore. Molto malato, mor\u00ec a New York all'et\u00e0 di 38 anni il 10 dicembre 1921."}
{"id": "4372366", "revid": "767487", "url": "https://it.wikipedia.org/wiki?curid=4372366", "title": "Unione Sportiva Livorno 1920-1921", "text": "Questa voce raccoglie le informazioni riguardanti la Unione Sportiva Livorno nelle competizioni ufficiali della stagione 1920-1921.\nStagione.\nL'avventura riparte con Rodolfo Gavinelli, allenatore genovese dai modi bruschi che sul campo ottiene buoni risultati. Gli amaranto ingaggiano una serrata lotta con i pisani per il titolo toscano. Segnano tanto, Magnozzi stavolta ne segna 27, perdono una sola gara a Pisa, ma per un misero punticino la vittoria finale arride ancora ai nerazzurri della torre pendente. Nelle finali interregionali non c'\u00e8 scampo per Naples e Lazio umiliate con passivi pesanti. Alla finale centro-sud ci si deve per\u00f2 ancora inchinare davanti al Pisa che realizza con il gigante Guglielmo Tornabuoni il gol vittoria. Riassumendo: il Livorno giunto al 2\u00ba posto della Prima Categoria Toscana dietro al Pisa, si qualifica alle semifinali interregionali. Vince il proprio girone, superando Naples e Lazio, e giunge alla finale nella quale viene sconfitto a Bologna dal Pisa per 1-0.\nMaglie.\nLa divisa \u00e8 formata da una maglia amaranto."}
{"id": "4372373", "revid": "121535980", "url": "https://it.wikipedia.org/wiki?curid=4372373", "title": "Peter Pan nei Giardini di Kensington", "text": "Peter Pan nei Giardini di Kensington (\"Peter Pan in Kensington Gardens\") \u00e8 un romanzo di James Matthew Barrie pubblicato nel 1906.\nIl libro raccoglie i capitoli de \"L'uccellino bianco\" nei quali Barrie accenna la figura di Peter Pan. Il Peter Pan di questi due libri \u00e8 un neonato di appena sette giorni, mentre quello delle successive opere \u00e8 un ragazzino preadolescente.\n\"L'uccellino bianco\" \u00e8 un romanzo che descrive il rapporto di amicizia tra un Barrie scapolo e David, il figlio di una sua vicina, e dei loro spensierati giochi ai Giardini di Kensington. Peter Pan non era che un personaggio minore, ma pur sempre di rilievo rispetto ad altri come ad esempio Mab la regina delle fate o il corvo Salomon.\nDue anni dopo and\u00f2 per la prima volta in scena \"Peter Pan, o il ragazzo che non voleva crescere\", opera teatrale da cui poi sarebbe stato tratto il romanzo \"Peter e Wendy\", di certo il maggior successo di Barrie. La popolarit\u00e0 del personaggio del bambino che non voleva crescere fu tale che l'autore si decise a ripubblicare, come opera editoriale autonoma e con un titolo diverso, i capitoli de \"L'uccellino bianco\" in cui questi compariva.\n\"Peter Pan nei Giardini di Kensington\" \u00e8 sostanzialmente identica ai capitoli dal 13 al 18 del primo libro.\nViene raccontato l'arrivo di Peter ai Giardini e di come impara a volare. Viene descritta una visita a sua madre, in cui egli osserva da una finestra che questa ha avuto un altro figlio che l'ha rimpiazzato: per tal motivo Peter decide di non tornare pi\u00f9 nel mondo degli adulti.\nTrama.\nNei Giardini di Kensington vi \u00e8 un lago, il Serpentine, dove c'\u00e8 un'isola, l'Isola degli Uccelli. Qui comanda incontrastato il corvo Salomone. A lui le donne indirizzano lettere supplichevoli: desiderose di diventare madri chiedono a Salomone i figli per loro pi\u00f9 belli. E Salomone dirige stormi di fringuelli, tordi e passeri nelle case di Londra, a diventare bambini.\nPeter ha solo sette giorni di vita, e come tutti i neonati \u00e8 per met\u00e0 un uccello e per met\u00e0 essere umano; per questo, quando sua madre lascia inavvertitamente una finestra aperta, lui riesce a volare via dalla sua casa di Londra e torna ai Giardini di Kensington. Qui Salomone gli spiega che non \u00e8 pi\u00f9 n\u00e9 un uccello n\u00e9 un bambino, \u00e8 un \"mezzo-mezzo\".\nQuando Peter apprende la realt\u00e0, perde automaticamente la facolt\u00e0 di volare, ma poich\u00e9 non sa neanche nuotare dovr\u00e0 rimanere a vita sull'isola. Impara dagli uccelli moltissime cose, tranne che dalle anatre: per loro nuotare \u00e8 talmente semplice che non riescono a capire come Peter non ci riesca.\nIl sogno di Peter \u00e8 comunque quello di raggiungere i Giardini: per questo si fa aiutare dai tordi a costruire un grande nido che utilizzer\u00e0 come naviglio per andare e venire dall'isola.\nGli esseri fatati che abitano i Giardini, dapprima spaventati da Peter, gradualmente ne diventano amici. Anche dalle fate Peter impara tante cose, tranne come i bambini del Parco giocano: per esempio, un cerchio trovato per terra viene da lui utilizzato come barca nella fontana; pensa che i passeggini siano degli animali; non sa cosa sia un bacio.\nPeter impara a suonare il Flauto di Pan guadagnandosi il soprannome di \"Pan\"; le fate gli permettono di suonarlo durante le loro feste notturne. Deliziata dal suo suono, Mab, la regina delle fate, gli concede di esaudire due desideri.\nIl bambino non ha mai dimenticato sua madre, cos\u00ec come primo desiderio chiede di poter volare per rivederla. Gli si stringe il cuore, eppure poich\u00e9 ha ancora un desiderio da esaudire, decide di aspettare a mostrarsi a sua madre. Quando sar\u00e0 il momento, ritorner\u00e0.\nLe fate, tuttavia, sono molto tristi per l'addio di Peter, e decidono di salutare il loro amico con una festa e la sera dopo ne viene fatta un'altra, e poi un'altra ancora e cos\u00ec via. Quando finalmente il bambino si decide a tornare a casa ha un'amara sorpresa: senza che lui se ne accorgesse \u00e8 passato tantissimo tempo e contemporaneamente sua madre ha dato alla luce un altro bambino. La finestra di casa sua, un tempo lasciata sempre aperta perch\u00e9 Peter potesse tornare, \u00e8 ora chiusa e sbarrata da spranghe di ferro perch\u00e9 l'altro bambino non voli via come lui. Peter capisce di aver perso l'amore di sua madre e col cuore in pezzi torner\u00e0, stavolta definitivamente, ai Giardini di Kensington.\nTempo dopo Peter incontra Maimie Mannering, una bambina che si \u00e8 persa nei Giardini; i due diventano amici e Peter ne rimane talmente invaghito che le chieder\u00e0 addirittura di sposarla. Maimie vorrebbe acconsentire, ma si rende conto che sposare Peter vorrebbe dire abbandonare per sempre sua madre, che di sicuro ne sarebbe devastata; cos\u00ec la bambina ritorna a casa, ma non dimenticher\u00e0 mai Peter e da grande gli regaler\u00e0 una capretta immaginaria perch\u00e9 Peter non rimanga mai solo.\nAmbientazione.\nLa storia si svolge nei Giardini di Kensington, uno dei Parchi Reali di Londra, riprodotti abbastanza fedelmente da Barrie, dandole tuttavia una connotazione magica, soprattutto dopo l'orario di chiusura. Dopo la chiusura dei cancelli infatti, fate ed altri magici abitanti del parco possono muoversi pi\u00f9 liberamente che durante il giorno, durante il quale si nascondono dalle persone ordinarie. Gli abitanti fatati dei giradini furono per primi descritti nella poesia di Thomas Tickell, intitolata \"Kensington Gardens\" (1722).\nNei giardini sono presenti anche le celebri \"tombe\" dei due bambini descritte nel libro; quella di Phoebe Phelps, morta a 3 mesi (che riporta \"13a P.P. 1841\"), e quella di Walter Stephen Matthews (che riporta \"W. St. M.\"). Le pietre in realt\u00e0 non sono altro che dei cippi di confine, che marcano il limite di confine tra le aree di amministrazione locale di \"Westminster St Margaret\" (W.St. M) e quella di \"Paddington\", detta anche \"Parish of Paddington\" (P.P.).\nTemi.\nLa tematica principale delle avventure di \"Peter Pan nei Giardini di Kensington\" \u00e8 sicuramente il mito dell'eterna giovinezza e della celebrazione della volont\u00e0 di non volere crescere. Tema che era gi\u00e0 stato dichiaratamente posto come pilastro centrale del dialogo tra Alice e Humpty Dumpty in Attraverso lo specchio di Lewis Carol: \"sette anni e sei mesi. Un'et\u00e0 molto scomoda! Se tu avessi seguito il mio consiglio, ti avrei detto: fermati a sette! Ma ormai \u00e8 troppo tardi\".\nCoincidenza vuole che proprio all'et\u00e0 di sette anni, lo stesso James M. Barrie, si sia trovato costretto a sostituirsi, pi\u00f9 o meno consapevolmente, al fratello maggiore per consolare la madre per la sua prematura scomparsa. David mor\u00ec all'et\u00e0 di quattordici anni cadendo con i pattini in un lagno ghiacciato. Molti biografi concordano nell'attribuire a questo episodio la \"svolta esistenziale\" dello scrittore. In questo modo lo scrittore perse irrimediabilmente la sua infanzia, costretto dalla madre ad immergersi nello studio ed aspettandosi da lui un comportamento da persona adulta. Barrie dichiar\u00f2:\nRicorre anche qui il mito classico del giardino come salvezza, in grado di poter compensare la frenetica vita di citt\u00e0. I giardini di Kensington, che dopo l'ora di chiusura si trasformano in un paese delle fate, sono visti come un mondo magico e sovrannaturale a s\u00e9 stante. Lo scrittore trover\u00e0 spesso consolazione nelle passeggiate nei Giardini di Kensington insieme al suo cane sanbernardo Porthos. Durante queste incontrer\u00e0 cinque bambini, a cui lui si affezioner\u00e0 molto (George, jack, Peter, Michael e Nico - vedi Ragazzi Llewelyn Davies) e che saranno di ispirazione per la stesura delle avventure di Peter Pan. Lo stesso George (George Llewelyn Davies), ribattezzato David, avr\u00e0 un importante ruolo in \"L'uccellino bianco\" e in \"Peter Pan nei Giardini di Kensington\", romanzi basati sul rapporto tra il narratore e David, \"il ragazzino che mi chiama padre\".\nIl mito dell'infanzia e la sua apologia, unitamente alla nostalgia del passato e alla paura di invecchiare sono sempre esistiti, ma Barrie ha voluto dire qualcosa di pi\u00f9 inquietante. Quello che cerca di esprimere Barrie non \u00e8 soltanto l'angoscia dopo il parto ma anche quella di trasmettere l'idea di una storia \"intensamente funerea\": la morte che si contrappone al voler crescere. Peter Pan non \u00e8 ormai pi\u00f9 umano, ma un vero e proprio fantasma, fermo immobile in un limbo oltre il quale si celano gli orrori dell'et\u00e0 adulta.\nPeter Pan \u00e8 l'archetipo dell\"'infantilismo\" moderno, e ne rappresenta anche la tragedia (da qui anche il nome della Sindrome di Peter Pan). \u00c8 infatti impossibile, senza pagare un prezzo altissimo, restare o tornare ad essere bambini. Questo perch\u00e9 non si viene accettati dagli adulti e, soprattutto, perch\u00e9 l'infanzia \u00e8 un mondo tutt'altro che innocente.\nViene quindi meno anche la visione pura e innocente dell'infanzia. Peter Pan viene descritto come un bambino insieme dolcissimo e senza cuore, con delle caratteristiche che lo accomunano ad un demone. \"Non vi traspare il demone che \u00e8 in Peter\" esclam\u00f2 Barrie all'inaugurazione della statua dedicata all'eterno bambino, nei giardini di Kensington. Oltre al nome, Peter ha molti punti in comune con il dio Pan, dio dalla duplice natura umana e animale. Il flauto a pi\u00f9 canne (detto appunto flauto di Pan) suonato con gran maestria da Peter Pan e il suo andare a cavallo di una capra sono dei simboli evocativi di ci\u00f2.\nPersonaggi.\nVisitatori dei giardini.\nNel libro non viene descritta solamente la vita nei giardini dopo l\u2019orario di chiusura, ma anche durante le ore di apertura al pubblico. Diversi sono i personaggi, in gran parte ispirati a persone reali conosciute da Barrie, che fanno la loro comparsa nel romanzo: Mabel Grey, Cecco Hewlett, Marmaduke Perry, Malcom, Angela Clare, Mr Salford, Jenny Scriccioli, Oliver Bailey. Barrie nomina come suoi compagni di passeggiate, David (ragazzo realmente conosciuto dallo scrittore e gi\u00e0 apparso in L'uccellino bianco, oltre che accreditato come ispiratore della storia di Peter Pan) e Porthos, il suo cane sanbernardo (che ispirer\u00e0 anche la scrittura del personaggio Nana, in Peter e Wendy).\nCollegamenti con il seguito, \"Peter e Wendy\".\nLa trama del romanzo \"Peter Pan nei Giardini di Kensington\" risale al 1902 (quando fu pubblicata in alcuni capitoli del libro \"L'uccellino bianco\"), mentre la trama di \"Peter e Wendy\" risale al 1904, quando venne messa in scena attraverso l'opera teatrale intitolata \"Peter Pan; o, Il bambino che non voleva crescere\". Nonostante le due storie godano di una certa autonomia e possano esser lette anche non consecutivamente, diversi sono gli elementi e persino parti di trama che li accomunano e che li rendono parte dello stesso universo.\nInfluenza nella cultura di massa.\nNegli anni settanta la cantante italiana Patty Pravo interpret\u00f2 una cover del brano \"Walk on the Wild Side\" di Lou Reed intitolata \"I Giardini di Kensington\"; come il titolo stesso suggerisce, il testo italiano non traduce quello originale ma \u00e8 creato \"ex novo\" ispirandosi all'opera di Barrie, della quale costituisce in effetti un breve riassunto."}
{"id": "4372376", "revid": "599013", "url": "https://it.wikipedia.org/wiki?curid=4372376", "title": "Bart Oates", "text": "Carriera.\nI Giants acquisirono Oates nel 1985 all'et\u00e0 relativamente avanzata di 27 anni poich\u00e9 aveva iniziato la carriera con i Philadelphia/Baltimore Stars della United States Football League dove vinse due campionati. Egli aveva una grande considerazione dei suoi compagni di squadra nella USFL, affermando che i Philadelphia Stars del 1985 avrebbero potuto battere i Philadelphia Eagles del 1985. Oates vinse tre Super Bowl, due con i Giants nel 1986 e nel 1990 e uno con i 49ers nel 1994, venendo convocato per cinque Pro Bowl nella sua carriera. Fu un giocatore estremamente resistente, tanto da disputare 125 gare consecutive da titolare con i Giants."}
{"id": "4372381", "revid": "767487", "url": "https://it.wikipedia.org/wiki?curid=4372381", "title": "La traccia infernale", "text": "La traccia infernale (\"The Trail Beyond\") \u00e8 un film del 1934 diretto da Robert N. Bradbury.\n\u00c8 un film western statunitense con John Wayne, Noah Beery e Verna Hillie. \u00c8 basato sul romanzo del 1908 \"I cacciatori di lupi\" (\"The Wolf Hunters: A Tale of Adventure in the Wilderness\") di James Oliver Curwood. Ispirato al romanzo era gi\u00e0 stato prodotto \"The Wolf Hunters\" del 1926. Nel 1949 fu prodotto un altro film basato sul romanzo, \"The Wolf Hunters\", diretto da Budd Boetticher.\nProduzione.\nIl film, diretto da Robert N. Bradbury su una sceneggiatura di Lindsley Parsons con il soggetto di James Oliver Curwood (autore del romanzo), fu prodotto da Paul Malvern per la Lone Star Productions e la Monogram Pictures e girato nei pressi del Devil's Postpile National Monument, California (scene di montagna); del Big Bear Lake, Big Bear Valley, San Bernardino National Forest, California; nei pressi della sequoia gigante General Grant Grove, nel King's Canyon National Park, Three Rivers, California; del Mammoth Lakes, California; della stazione ferroviaria di Chatsworth, Los Angeles; e nel Trem Carr Ranch a Newhall, California. Il titolo di lavorazione fu \"Wolf Hunters\". Noah Beery Jr. \u00e8 figlio dell'attore Noah Beery, anch'egli presente nel cast. Padre e figlio erano apparsi insieme gi\u00e0 nel 1933 in \"Fighting with Kit Carson\", un serial cinematografico. Yakima Canutt \u00e8 accreditato come stuntamn.\nDistribuzione.\nIl film fu distribuito con il titolo \"The Trail Beyond\" negli Stati Uniti dal 22 ottobre 1934 al cinema dalla Monogram Pictures.\nAlcune delle uscite internazionali sono state:\nPromozione.\nLe tagline sono:"}
{"id": "4372383", "revid": "741067", "url": "https://it.wikipedia.org/wiki?curid=4372383", "title": "The Trail Beyond", "text": ""}
{"id": "4372384", "revid": "481666", "url": "https://it.wikipedia.org/wiki?curid=4372384", "title": "Hans Koessler", "text": ""}
{"id": "4372385", "revid": "250563", "url": "https://it.wikipedia.org/wiki?curid=4372385", "title": "Formula Nippon", "text": ""}
{"id": "4372386", "revid": "287204", "url": "https://it.wikipedia.org/wiki?curid=4372386", "title": "Leo Weiner", "text": ""}
{"id": "4372388", "revid": "256896", "url": "https://it.wikipedia.org/wiki?curid=4372388", "title": "Liszt Ferenc Zenem\u0171v\u00e9szeti Egyetem", "text": ""}
{"id": "4372390", "revid": "393899", "url": "https://it.wikipedia.org/wiki?curid=4372390", "title": "Terre di Franciacorta bianco", "text": ""}
{"id": "4372395", "revid": "1305772", "url": "https://it.wikipedia.org/wiki?curid=4372395", "title": "Abbazia di Tintern", "text": "L'abbazia di Tintern (in inglese: Tintern Abbey, da non confondere con l'omonima abbazia irlandese; in gallese: Abaty Tyndyrn) \u00e8 un'abbazia cistercense in rovina del villaggio di Tintern, nel Monmouthshire (Galles sud-orientale), costruita tra il 1131 e il 1536, anche se gran parte dell'edificio rimasto risale alla fine del XIII secolo-inizio del XIV secolo.\nSi tratta della prima abbazia cistercense costruita in Galles e della seconda in assoluto in Gran Bretagna, pur non avendo quasi mai rivestito un ruolo storico significativo. Si tratta inoltre di un raro esempio di abbazia di cui molte parti sono rimaste conservate pressoch\u00e9 intatte dopo la chiusura dei monasteri.\nL'edificio \u00e8 ora di propriet\u00e0 del Cadw.\nUbicazione.\nL'abbazia si trova nell'estremit\u00e0 meridionale del villaggio di Tintern, lungo il corso del fiume Wye.\nCaratteristiche.\nI principali edifici del monastero si trovano in un'area di 11 ettari.\nL'abbazia \u00e8 decorata con grandi finestre gotiche.\nStoria.\nL'abbazia fu fondata il 9 maggio 1131, ovvero durante il regno di Enrico I d'Inghilterra, dal monaco cistercense Walter de Clare come abbazia \"sorella\" del monastero francese L'Aum\u00f4ne.\nTra il 1270 e il 1301, per volere di Roger Bigod III, proprietario del vicino Castello di Chepstow, fu ricostruita la chiesa abbaziale. In onore di Bigod le vetrate dell'abbazia furono decorate con il suo stemma.\nDopo la ricostruzione, l'edificio ospitava circa 400 monaci, in gran parte per\u00f2 decimati con la Peste Nera del 1348-1349.\nIl 3 settembre 1536 l'edificio cadde nelle mani dei soldati di Enrico VIII, che ne sancirono la chiusura.\nNel 1760 fu intrapresa un'opera di recupero del sito, che permise l'accesso ai visitatori.."}
{"id": "4372398", "revid": "287204", "url": "https://it.wikipedia.org/wiki?curid=4372398", "title": "Tintern Abbey", "text": ""}
{"id": "4372400", "revid": "287204", "url": "https://it.wikipedia.org/wiki?curid=4372400", "title": "Chasles", "text": ""}
{"id": "4372401", "revid": "393899", "url": "https://it.wikipedia.org/wiki?curid=4372401", "title": "Terre di Franciacorta bianco Vigna", "text": ""}
{"id": "4372402", "revid": "1543377", "url": "https://it.wikipedia.org/wiki?curid=4372402", "title": "Fulmine Nero (personaggio)", "text": "Fulmine Nero (\"Black Lightning\"), alter ego di Jefferson Pierce, \u00e8 un personaggio dei fumetti DC Comics. Debutt\u00f2 in \"Black Lightning\" n. 1 (aprile 1977), creato da Tony Isabella (testi) e Trevor Von Eeden (disegni).\nStoria di pubblicazione.\nIl candidato originale per il primo protagonista supereroe nero della DC era un personaggio di nome Black Bomber, un razzista bianco in grado di trasformarsi in un super-eroe nero quando sotto stress, successivamente descritto dallo storico dei fumetti Don Markstein come \u00abun insulto a praticamente chiunque con un punto di vista\u00bb Quando l'editore che approv\u00f2 Black Bomber lasci\u00f2 la compagnia prima che il personaggio vedesse la stampa, a Tony Isabella (la cui lunga esperienza negli scritti precedenti incluse Luke Cage, il primo supereroe nero della Marvel Comics con un proprio fumetto) fu chiesto di salvare il personaggio. Isabella riusc\u00ec a convincere gli editori del suo personaggio Fulmine Nero su cui stava lavorando da tempo, menzionando che i personaggi sulla strada non erano altro che trampolini di lancio.\nTony Isabella scrisse i primi 10 numeri di \"Black Lightning\", prima di passarlo a Dennis O'Neil. Solo uno scritto di O'Neil venne fuori prima della cancellazione della serie avvenuta nel 1978, come parte di una potatura generale su larga scala dei fumetti dei supereroi della compagnia nota come DC Implosion. Il n. 12 fu pubblicato in \"Cancelled Comic Cavalcade\" e \"World's Finest Comics\" n. 260.\nFulmine Nero comparve numerose volte come personaggio di supporto in numerosi fumetti nel corso di pochi anni, inclusa una striscia di fumetti di \"World's Finest Comics\" scritta da O'Neil, poi pass\u00f2 a \"Detective Comics\" e ad una storia in due parti in \"Justice League of America\" in cui la League lo invit\u00f2 ad unirsi alla squadra, ma lui decise di declinare l'offerta.\nNel 1983, con i suoi poteri ricostituiti, comparve di nuovo regolarmente come membro della squadra di supereroi guidata da Batman, gli Outsiders. Quando la serie \"The Outsiders\" termin\u00f2, ritorn\u00f2 al suo status di personaggio ospite.\nNel 1995, cominci\u00f2 una nuova serie dal titolo \"Black Lightning\", con illustrazioni di Eddy Newell, e sempre con testi di Tony Isabella, che fu licenziato dopo 8 numeri in questa serie che fu poi scritta dallo scrittore australiano Dave de Vries. Dopo che Isabella se ne and\u00f2, la serie fu cancellata cinque numeri pi\u00f9 tardi, e la decisione fu presa prima che questa serie fosse pubblicata. Isabella afferm\u00f2 che credeva che l'editore lo licenzi\u00f2 per il desiderio di portare all'interno un nuovo scrittore per \"creare la sua base di potere alla DC Comics\".\nUna serie limitata di sei numeri, \"Black Lightning: Year One\", scritta da Jen Van Meter e illustrata da Cully Hamner, vide una pubblicazione bisettimanale nel 2009 e fu nominata per due Glyph Comics Awards nel 2010.\nBiografia del personaggio.\n\"Anno Uno\".\nUn decatleta Olimpico vincitore di una medaglia d'oro, Jefferson Pierce ritorn\u00f2 al suo vecchio quartiere nella sezione Southside (Suicide Slum) della citt\u00e0 di Metropolis, con sua moglie Lynn Stewart e sua figlia Anissa per diventare il preside della scuola superiore Garfield. Il Southside come era noto una volta era dove suo padre - il rinomato giornalista Alvin Pierce - fu assassinato. La colpa su questo avvenimento fu un fattore determinante nella sua decisione di lasciare Metropolis. Suicide Slum fu divisa tra la gang di crimine organizzato chiamata i 100, una corporazione fantasma; e i politicanti corrotti locali come Tobias Whale. Peter Gambi, un amico di famiglia e sarto, insegn\u00f2 molto al giovane Jefferson su come sopprimere le sue innate abilit\u00e0 metaumane cos\u00ec che non avrebbe potuto ferire accidentalmente nessuna delle persone a lui care. Dopo il suo ritorno, Gambi sugger\u00ec a Jefferson di utilizzare i suoi poteri per aiutare il quartiere, e si rifer\u00ec a lui con una placca con la frase parafrasata di Milo Sweetman \"\"La giustizia, come il fulmine, dovrebbe comparire come speranza ad alcuni uomini, e come una paura in altri\", di cui il testo originale era \"La giustizia, come il fulmine, dovrebbe comparire come la rovina di pochi uomini, ma come paura per tutti gli uomini. Se di mortale giustizia disprezzi la strada, credi e trema, sarai giudicato da Dio\"\". Sconvolto dall'omicidio pubblico di Earl Clifford, uno dei suoi studenti pi\u00f9 promettenti, Pierce tent\u00f2 di intervenire per conto dei bambini della scuola, ma subito venne a sapere che i 100 si opponevano violentemente contro ogni interferenza. Pierce adott\u00f2 l'identit\u00e0 mascherata di \"Fulmine Nero\". Anni dopo, avrebbe rivelato al suo compagno supereroe afroamericano Mister Terrific che scelse il nome Fulmine \"Nero\" perch\u00e9 lui \"era l'unico di loro in giro\" all'epoca, e che \"voleva rendere tutti sicuri di con chi avevano a che fare\".\n\"Outsiders\".\nDopo che la sua serie fu cancellata, Fulmine Nero perse i suoi poteri elettrici, ma continu\u00f2 a combattere senza di essi. La perdita si dimostr\u00f2 infine psicosomatica, un sintomo di una crisi di confidenza che risult\u00f2 dalla morte accidentale di una spettatrice di nome Trina Shelton durante un alterco tra Fulmine Nero e alcuni tizi armati di pistola. Batman, volendolo con lui per la missione di soccorso di Lucius Fox in Markovia, lo aiut\u00f2 a recuperare i suoi poteri; questo infine lo port\u00f2 ad unirsi agli Outsiders di Batman. Durante il suo periodo negli Outsiders, un gruppo di criminali chiamati Maestri del Disastro cattur\u00f2 Fulmine Nero su richiesta dei genitori di Trina Shelton per vendicare la morte della figlia; tuttavia, dopo aver saputo che egli si rammaricava per quanto accaduto e che era pi\u00f9 che disposto a farsi giustiziare da loro, sacrificarono le loro vite per salvarlo. Durante il crossover \"Invasione!\", i Dominatori fecero detonare una gene-bomba che port\u00f2 devastazione in chiunque possedesse il metagene facendogli perdere il controllo sui propri poteri. Dopo lo scioglimento degli Outsiders, Fulmine Nero si trasfer\u00ec a Brick City per continuare la sua carriera solista nella serie \"Black Lightning\" n. 1 del 1995.\nSegretario dell'educazione.\nQuando Lex Luthor fu eletto Presidente degli Stati Uniti nel 2000, nomin\u00f2 Jefferson Pierce come Segretario dell'Educazione, cosa che lui accett\u00f2 concludendo che poteva fare del bene lavorando dentro al sistema che al di fuori di esso. Si dimise tra le polemiche a causa della sua identit\u00e0 di Fulmine Nero, nota come \"il segreto peggio mantenuto a Washington\", e il presunto assassinio accidentale di un amministratore generale d'azienda con tendenze criminali, per cui il Presidente Pete Ross (ora succeduto a Luthor) lo perdon\u00f2.\nComparendo spesso come ospite in numerose serie a fumetti, Pierce comparve in \"Freccia Verde\" (il quale ebbe un'avventura di una notte con sua nipote, un'avvocatessa di successo di nome Joanna Pierce). Pierce aiut\u00f2 Freccia Verde a rintracciare il Dottor Light nella storia \"Heading into the Light\" presente in \"Freccia Verde\". Comparve poi nella nuova serie \"Outsiders\", di cui sua figlia Anissa (ora sotto il nome in codice di Thunder) era membro. Aiut\u00f2 Capitan Marvel Jr., gli Outsiders e sua figlia a sconfiggere il nuovo Sabbac. Indoss\u00f2 un costume che mischiava il suo secondo con i colori del primo. Dopo essere entrato negli Outsiders, il Presidente Ross gli chiese di dimettersi dalla carica di Segretario dell'Educazione e cos\u00ec fece.\nAd un certo punto prima delle sue dimissioni, Pierce utilizz\u00f2 la sua spinta a Washington per negare al potente gangster metaumano Holocaust i permessi di costruzione di un casin\u00f2 a Paris Island nel Dakota. Questo si rivalse contro Pierce, quando Holocaust, ora infuriato, lo attacc\u00f2 durante il suo discorso di maturit\u00e0 alla scuola superiore Ernest Hemingway.\n\"Crisi infinita\".\nNel n. 5 di \"Crisi infinita\", fu mostrato che Fulmine Nero fu una delle 8 persone che Batman consider\u00f2 lo potessero aiutare a distruggere il satellite Brother Eye, che controllava gli OMAC. Booster Gold, che non fu nella lista di questi otto, ma che sapeva dei candidati grazie alla sua conoscenza del futuro, contatt\u00f2 Fulmine Nero prima di Batman, poich\u00e9 le informazioni future mostrarono che accett\u00f2 l'invito di Batman e lo aiut\u00f2. Fulmine Nero accett\u00f2, giungendo alla Batcaverna in attesa di ordini. Quindi form\u00f2 una difficile ma efficace alleanza con Mister Terrific, combinando i poteri di manipolazione elettrica e la tecnologia invisibile per colpire la malvagia intelligenza artificiale dall'interno.\nDopo la formazione della terza Societ\u00e0 segreta dei supercriminali, Fulmine Nero fu un membro della nuova Justice League di Brad Meltzer, cominciando dal suo passato come Segretario dell'Educazione sotto Luthor per ottenere informazioni dai super criminali.\n\"Outsiders redux\".\nIn \"Outsiders\" (vol. 3) n. 45, si scopr\u00ec che erano passati tre anni da quando la nipote di Pierce, Joanna, fu assassinata, e che dopo aver inizialmente saputo della sua morte, Jefferson fin\u00ec sotto il corrotto uomo d'affari Martin Somers, l'uomo che ne era il responsabile. La sua intenzione era quella di ferire Somers con una delle sue scariche elettriche, ma sfortunatamente sembr\u00f2 ucciderlo, e cos\u00ec si costitu\u00ec alle autorit\u00e0. Tuttavia, si scopr\u00ec che il vero responsabile della morte di Somers fu Deathstroke, che gli spar\u00f2 un dardo con delle tossine alcuni momenti prima che Jefferson lo elettrificasse. Quindi, mor\u00ec ancora prima di cadere a terra. Jason Todd scopr\u00ec la verit\u00e0 mentre intercettava sulle conversazioni degli assassini con Lex Luthor (che era in realt\u00e0 Alexander Luthor Jr. mascherato) e contatt\u00f2 Nightwing fornendogli questa informazione. Quando Nightwing e Anissa dissero a Jefferson di questo, egli decise di non crederci e di pagare per la morte di Somers. La stessa Anissa decise di liberare suo padre dalla prigione Iron Heights. Dopo aver saputo da Jason Todd che gli altri carcerati stavano per preparare un piano per colpire Pierce (la cui identit\u00e0 come carcerato \u00e8 trapelata da qualcuno ignoto), gli Outsiders decisero di assisterlo. Lo liberarono dalla prigione e con la registrazione audio della conversazione di Deathstroke si ripul\u00ec il nome.\nJustice League of America.\nAnni fa, Freccia Verde port\u00f2 Fulmine Nero all'attenzione della Justice League of America, che estese un'offerta di adesione al protettore di Suicide Slum. Egli declin\u00f2 l'offerta preferendo lavorare da solo e concentrarsi sul crimine da strada. Successivamente, per\u00f2, Fulmine Nero si un\u00ec alla JLA, ancora una volta giungendo con un nuovo costume. Sembr\u00f2 anche essere di stazione a Washington D.C. di nuovo, e aiut\u00f2 la JLA con informazioni tratte dalla comunit\u00e0 criminale. Molti super criminali credevano ancora che fosse con Lex Luthor ed erano, cos\u00ec, pronti a collaborare. Jefferson aiut\u00f2 poi la squadra nella battaglia contro Amazo. Fu il primo membro della League a rispondere al successivo attacco delle Amazzoni di Themyscira, e in questo particolare evento salv\u00f2 la vita del Presidente degli Stati Uniti.\nFulmine Nero fu il centro delle attenzioni nell'auto conclusivo \"Crisi finale: Submit\", in cui aiut\u00f2 l'Uomo Tatuato e la sua famiglia a fuggire al costo della sua libert\u00e0. Fu poi mostrato nel n. 4 di \"Crisi finale\" sotto l'influenza di Darkseid.\nOutsiders.\nSuccessivamente, Fulmine Nero fu reclutato da Alfred Pennyworth per unirsi a una nuova versione degli Outsiders dopo un attacco di Dottor Hurt che mand\u00f2 Thunder in coma. A differenza delle sue precedenti interazioni nella squadra, questi Outsiders dovevano vivere \"al di fuori delle regole\" e rimanere fuori contatto con amici e famigliari per mesi a volte. Fu confermato che, a causa della sua nuova missione, Fulmine Nero lasci\u00f2 la Justice League.\nLe figlie di Fulmine Nero.\nJefferson ebbe due figlie dall'ex moglie Lynn Stewart, ed entrambe seguirono le sue impronte e divennero supereroine. La figlia pi\u00f9 grande, Anissa Pierce adott\u00f2 l'alias di \"Thunder\" e fu membro in un'incarnazione degli Outsiders, mentre la sua figlia sedicenne, Jennifer Pierce, fu successivamente reclutata dalla Justice Society of America sotto il nome in codice di \"Fulmine\". Una versione di Fulmine comparve per la prima volta in \"Kingdom Come\", una miniserie del 1996 pubblicata dalla DC Comics.\nIn \"Justice League of America\" (vol. 2) n. 27, Pierce afferm\u00f2 che le persone spesso gli chiedevano se fosse padre di Static, con suo forte disappunto. Questo avveniva perch\u00e9, in realt\u00e0, Static era un grande fan di Fulmine Nero e aveva un poster dell'eroe nella sua stanza alla Titans Tower.\nPoteri e abilit\u00e0.\nJefferson Pierce, nella continuit\u00e0 corrente, \u00e8 un metaumano che nacque con l'abilit\u00e0 di generare e ingrandire fenomeni elettromagnetici esterni localizzati, manipolando intensi campi bio-elettrici generati dal suo corpo. Questo \u00e8 un potere che lui internalizz\u00f2 e mantenne nascosto per la maggior parte della sua vita da adulto. Quanta energia elettrica Fulmine Nero fosse in grado di generare esattamente non si \u00e8 mai saputo ma poteva facilmente rendere inconscio o uccidere un uomo con i suoi poteri interni, e in un'occasione fu in grado di far battere nuovamente il cuore di Superman dopo che l'Uomo d'Acciaio aveva sofferto di un'esposizione alla kryptonite quasi fatale. Poteva anche generare un potente campo di forza elettromagnetico in grado di fermare i proiettili, tuttavia, questa abilit\u00e0 richiedeva un considerevole sforzo di concentrazione.\nPierce pu\u00f2 emettere e generare energia elettrica da mandare contro i nemici, pu\u00f2 ionizzare i metalli e, grazie al suo campo elettrico, scagliare ogni cosa contro i suoi avversari. Pu\u00f2 anche sollevarsi da terra cavalcando i campi elettrici e ha anche la capacit\u00e0 di infiltrarsi in ogni oggetto elettrico e diventare lui stesso pura energia elettrica.\nAccoglienza.\nIGN inser\u00ec Fulmine Nero all'85\u00ba posto come pi\u00f9 grande eroe dei fumetti di tutti i tempi, descrivendolo come un vero eroe e un tosto nato che impar\u00f2 i suoi trucchi nella JLA."}
{"id": "4372403", "revid": "1573940", "url": "https://it.wikipedia.org/wiki?curid=4372403", "title": "Pristimantis", "text": "Pristimantis \u00e8 un genere di anfibi anuri della famiglia Craugastoridae.\nSi trova nei Caraibi meridionali (Piccole Antille) e nell'America centrale e meridionale dall'Honduras all'Argentina settentrionale e al Brasile meridionale. Con 560 specie descritte (dal 2019), Pristimantis ha pi\u00f9 specie di qualsiasi altro genere di animali vertebrati. Molte di queste specie sono endemiche dell'ecoregione delle foreste montane andine nordoccidentali nel Sud America nordoccidentale.\nTassonomia.\nIl posizionamento di questo genere \u00e8 variato notevolmente. \"Pristimantis\" \u00e8 stato a lungo incluso nell'enorme genere \"Eleutherodactylus\" e considerato parte della famiglia Leptodactylidae. Attualmente prevalgono due soluzioni, o posizionando \"Pristimantis\" nella famiglia Strabomantidae, sottofamiglia Strabomantinae, o in Craugastoridae, sottofamiglia Ceuthomantinae.\nComprende le seguenti 566 specie:"}
{"id": "4372407", "revid": "393899", "url": "https://it.wikipedia.org/wiki?curid=4372407", "title": "Terre di Franciacorta rosso Vigna", "text": ""}
{"id": "4372408", "revid": "767487", "url": "https://it.wikipedia.org/wiki?curid=4372408", "title": "The Animal Kingdom", "text": "The Animal Kingdom (distribuito nel Regno Unito col titolo alternativo The Woman in His House) \u00e8 un film statunitense del 1932 diretto da Edward H. Griffith e tratto dalla commedia omonima di Philip Barry andata in scena a Broadway, dove aveva debuttato il 12 gennaio 1932 al Broadhurst Theatre con protagonista Leslie Howard (anche produttore del lavoro teatrale).\nInterpreti principali del film sono Leslie Howard, Ann Harding, Myrna Loy, William Gargan, Ilka Chase e Neil Hamilton. Howard, Gargan e Chase facevano parte anche loro del cast originale della commedia. Il film rappresent\u00f2 un'importante occasione nella carriera cinematografica di Myrna Loy, fino ad allora costretta in ruoli di vamp esotica e orientaleggiante, consentendole di diventare in breve tempo una star della commedia sofisticata.\nIl film \u00e8 entrato in pubblico dominio negli Stati Uniti nel 1960, per il mancato rinnovo del copyright dopo 28 anni dalla pubblicazione.\nNel 1946, la Metro-Goldwyn-Mayer realizz\u00f2 una nuova versione cinematografica della commedia, col titolo \"...E un'altra notte ancora\" (\"One More Tomorrow\"), diretta da Peter Godfrey e interpretata da Ann Sheridan, Dennis Morgan, Alexis Smith e Jack Carson.\nTrama.\nIl giovane editore Tom Collier ha deciso di sposare Cecelia Henry: l'annuncio sorprende il padre di Tom, al corrente della relazione che lega da tempo suo figlio a Daisy Sage, promettente artista. La stessa sera in cui si festeggia il fidanzamento, un messaggio annuncia a Tom il ritorno di Daisy dal viaggio in Europa. Tom si reca subito da lei, ma prima di poterle dare la notizia del suo fidanzamento, Daisy gli annuncia di aver deciso di dedicarsi alla pittura e di desiderare il matrimonio e dei figli. Tom non rinuncia all'idea di sposare Cecelia, ma insiste perch\u00e9 lui e Daisy restino amici, ma la sua ex compagna \u00e8 profondamente ferita e rifiuta di accettare il compromesso.\nQualche mese dopo, Tom e Cecelia sono ormai sposati. Cecelia riesce a convincere il marito a licenziare il maggiordomo \"Red\" Regan, un ex pugile al quale Tom \u00e8 legato da amicizia; Tom \u00e8 molto dispiaciuto, ma Red si \u00e8 reso conto dell'antipatia che Cecelia ha per lui, e informa l'amico di aver avuto un'altra offerta di lavoro. Tom legge l'annuncio dell'apertura della prima mostra di Daisy. Desideroso di non mancare all'evento cerca di convincere Cecelia ad accompagnarlo, ma la moglie si rifiuta ed usa tutte le sue arti seduttive per trattenere il marito a casa. Ci\u00f2 nonostante, qualche giorno dopo Tom va a trovare Daisy e cerca di riallacciare l'amicizia con lei. Daisy accetta i suoi inviti, ma subito dopo, rendendosi conto di essere ancora innamorata di lui, decide di partire. Mentre \u00e8 lontana, riceve l'invito di Cecelia alla festa per il compleanno di Tom. L'idea di Cecelia, che ha invitato tutti i vecchi amici di Tom e Daisy, \u00e8 quella di sottolineare la differenza fra il suo mondo raffinato e l'ambiente boh\u00e9mien di cui Daisy fa parte. Ma il trucco non funziona: Daisy rimprovera a Tom di aver abbandonato l'editoria di qualit\u00e0 per vendere romanzi commerciali, e prima di lasciare la festa assiste ad una conversazione intima fra Cecelia e Owen, suo vecchio innamorato e avvocato di Tom, durante la quale Cecelia preme perch\u00e9 Tom sia convinto a vendere la casa editrice.\nIl padre di Tom insiste perch\u00e9 il figlio e la moglie si trasferiscano in casa sua, ma Tom si oppone. Cecelia, indispettita per il rifiuto del marito di cedere alle pressioni paterne, dapprima lo chiude fuori della camera da letto, poi tenta ancora di plagiarlo usando l'arma della seduzione. Ma Tom, che ormai vede con chiarezza la vera personalit\u00e0 della moglie, la lascia per andare a raggiungere Daisy a New York.\nProduzione.\nIl film fu prodotto dalla RKO Radio Pictures.\nDistribuzione.\nIl copyright del film, richiesto dalla RKO Radio Pictures, Inc., fu registrato il 23 dicembre 1932 con il numero LP3643."}
{"id": "4372409", "revid": "21880", "url": "https://it.wikipedia.org/wiki?curid=4372409", "title": "Specie di Scorzonera", "text": "Elenco delle 113 specie di \"Scorzonera\":"}
{"id": "4372410", "revid": "1666804", "url": "https://it.wikipedia.org/wiki?curid=4372410", "title": "Manio Giovenzio Talna", "text": "Biografia.\nFiglio di un Lucio, che era stato legato in Spagna sotto il comando dell'allora pretore Calpurnio Pisone, Manio divenne tribuno della plebe nel 170 a.C.; con il collega Gneo Aufidio accus\u00f2 il pretore Gaio Lucrezio circa la sua condotta tirannica ed oppressiva in Grecia.\nNel 167 a.C. egli stesso divenne pretore ed ottenne la \"iurisdictio inter peregrinos\"; lo stesso anno si appell\u00f2 al popolo per dichiarare la guerra contro Rodi, nella speranza di averne il comando supremo. Ma non si era precedentemente consultato con il Senato e la sua proposta ebbe la veemente opposizione dai tribuni Marco Antonio e Marco Pomponio.\nNel 163 a.C. fu eletto console con Tiberio Sempronio Gracco e gli fu affidata la campagna militare contro i corsi che si erano ribellati, campagna che fu conclusa vittoriosamente in breve tempo. Per riconoscenza il Senato gli riconobbe l'onore di un pubblico \"ringraziamento\"; Manio Giovenzio fu travolto dalla felicit\u00e0 per tale riconoscimento, tanto che, mentre offriva un sacrificio agli dei, fu colpito da un attacco di cuore che lo uccise all'istante."}
{"id": "4372411", "revid": "31789", "url": "https://it.wikipedia.org/wiki?curid=4372411", "title": "Giorgio Orsini da Sebenico", "text": ""}
{"id": "4372414", "revid": "55549825", "url": "https://it.wikipedia.org/wiki?curid=4372414", "title": "The Lizard (penisola)", "text": ""}
{"id": "4372419", "revid": "1442080", "url": "https://it.wikipedia.org/wiki?curid=4372419", "title": "Pristimantis affinis", "text": "Pristimantis affinis \u00e8 una rana della famiglia Craugastoridae."}
{"id": "4372420", "revid": "1086846", "url": "https://it.wikipedia.org/wiki?curid=4372420", "title": "Unione Sportiva Livorno 1919-1920", "text": "Questa voce raccoglie le informazioni riguardanti l'Unione Sportiva Livorno nelle competizioni ufficiali della stagione 1919-1920.\nStagione.\nL'avventura amaranto nei campionati italiani di calcio ha inizio il 23 novembre 1919 a Prato con una vittoria da urlo (0-6) in occasione dell'inaugurazione del nuovo impianto di gioco laniero. La delusione dei pratesi \u00e8 tale che nessun cronista segna e fa pubblicare i nomi dei marcatori labronici. La lotta per il titolo regionale si restringe a Pisa e Livorno, con i nerazzurri che la spuntano grazie agli scontri diretti. Giunto al 1\u00ba posto della Prima Categoria Toscana insieme al Pisa, si qualific\u00f2 alle semifinali interregionali: vinse il proprio girone, e riusc\u00ec a superare la Fortitudo di Roma per 3-2 nell'incontro finale giocato a Bologna il 13 giugno 1920. Disput\u00f2 dunque all'Inter la vittoria del titolo nazionale, perdendo per 3-2 nella partita decisiva del 20 giugno 1920 a Bologna. Mario Magnozzi \u00e8 un implacabile realizzatore e firma almeno 26 gol (numero totale incerto).\nMaglie.\nLa divisa \u00e8 formata da una maglia amaranto e calzoncini neri, alcune maglie avevano sulla sinistra lo stemma della citt\u00e0 di Livorno."}
{"id": "4372425", "revid": "1442080", "url": "https://it.wikipedia.org/wiki?curid=4372425", "title": "Pristimantis alalocophus", "text": "Pristimantis alalocophus \u00e8 una rana della famiglia Craugastoridae."}
{"id": "4372427", "revid": "1442080", "url": "https://it.wikipedia.org/wiki?curid=4372427", "title": "Pristimantis albericoi", "text": "Pristimantis albericoi \u00e8 una rana della famiglia Craugastoridae."}
{"id": "4372428", "revid": "838137", "url": "https://it.wikipedia.org/wiki?curid=4372428", "title": "Mohanad Salem", "text": "Biografia.\nMohanad \u00e8 fratello minore dell'ex calciatore di varie squadre degli Emirati Arabi Uniti e della nazionale del Mohammed Salem Al-Enazi\nCarriera.\nHa giocato tre partite con Al-Ain FC nella AFC Champions League 2010 inoltre vanta quattro presenze con la nazionale degli di cui tre nella Coppa delle Nazioni del Golfo 2013."}
{"id": "4372429", "revid": "729019", "url": "https://it.wikipedia.org/wiki?curid=4372429", "title": "J\u00f6rg Eberle", "text": "Statistiche.\n\"Statistiche aggiornate a luglio 2012.\""}
{"id": "4372431", "revid": "599013", "url": "https://it.wikipedia.org/wiki?curid=4372431", "title": "Cattedrale di Autun", "text": "La cattedrale di San Lazzaro (in francese: \"Cath\u00e9drale Saint-Lazare\") \u00e8 il principale luogo di culto cattolico di Autun, nel dipartimento della Saona e Loira, in Francia.\nLa chiesa, sede del vescovo di Autun, \u00e8 monumento storico di Francia dal 1840.\nNel 1875 fu elevata al rango di basilica minore.\nStoria.\nIniziata intorno al 1120 dal vescovo Etienne de Baug\u00e9, in pochi anni (1146) fu completata in stile romanico; pochi anni dopo fu aggiunto il portico. Costruita sul modello dell'Abbazia di Cluny, vi si ritrovano la struttura delle pareti della navata centrale e del transetto divise secondo tre ordini e la copertura con volte a botte. La guglia sopra l'incrocio del transetto (1469) fu costruita, successivamente, dal cardinale Rolin per sostituire il campanile romanico distrutto da un fulmine.\nLa chiesa fu, poi, modificata in stile barocco (1766), per sostituire la metrica medioevale ormai desueta: \u00e8 a questo periodo che si deve la distruzione della porta laterale e del suo timpano e la modifica integrale della zona del coro. Gli stalli del coro, l'altare maggiore, l'ambone e la cattedra del vescovo sono, infine, stati sostituiti recentemente (2011).\nDescrizione.\nEsterno.\nLa cattedrale, a tre navate e a croce latina con nave molto lunga e transetto corto, si presenta con un coro profondo tripartito chiuso da tre cappelle absidali. Sui lati, cappelle (XVI secolo).\nLa chiesa ha due campanili, uno gotico con guglia (XV secolo) e uno neoromanico (XIX secolo).\nInteressanti i tetti in piastrelle verniciate, tipiche della Borgogna.\nNella facciata a portico, stretta tra due torri ottocentesche, spicca il portale (XII secolo) gemino attribuito a Gislebertus restaurato nel 2009: nel timpano, la Maest\u00e0 di Cristo, con, a destra, San Pietro che fa entrare i giusti in Paradiso e la Vergine Maria che intercede per loro, e, a sinistra, i dannati salvati da San Michele, \u00e8 collocata sopra un architrave in cui sono raffigurati la resurrezione dei morti, Adamo ed Eva e donne a seno nudo morse dal serpente. Intorno, due archi a tutto sesto con una trentina di medaglioni circolari con raffigurazioni dei \"Segni zodiacali\" e dei \"Lavori dei mesi dell'anno,\" sostenuti da colonne con capitelli istoriati. Nel pilastro centrale, San Lazzaro e le sue sorelle (XIX secolo).\nInterno.\nLe tre navate con volte a sesto acuto (XI secolo), rafforzate da pilastri a fascio (XIII secolo) con semipilastri incassati nei pilastri, sono divise in tre stadi (i pilastri, il triforio, il cleristorio). Nella navata centrale, interessanti, anche se poco visibili perch\u00e9 in penombra, i capitelli istoriati, opera di Gislebertus e dei suoi allievi. Altri sono collocati, ora, nella sala capitolare.\nIl coro (XV secolo) \u00e8 in stile gotico con vetrate moderne (XIX-XX secolo) dell'atelier Lusson di Parigi che rappresentano la vita di San L\u00e9ger di Autun.\nDi buona fattura anche il retablo \"Noli me tangere\" (XVI secolo), con Cristo e la Maddalena vicini ad un albero che tiene gli stemmi delle famiglie che commissionarono l'opera.\nPrima della sala capitolare, si trovano le statue funerarie di Pierre Jeannin e Anne Gu\u00e9niot che salvarono numerose vite di protestanti durante la Notte di San Bartolomeo. Dal 1807 poi \u00e8 stata ricollocata in chiesa la tomba di un antico presidente del Parlamento di Borgogna, deceduto nel 1623.\nNella terza cappella a sinistra, grande quadro raffigurante il \"Martirio di S. Sinforiano\" (1834) di Dominique Ingres. Sono presenti anche una \"Resurrezione di Lazzaro\", di Fran\u00e7ois-Joseph Heim (ca. 1820), rappresentativa del rinnovamento della pittura religiosa in Francia del XIX secolo, una \"Piet\u00e0\" (ca. 1640), opera del Guercino e un \"Cristo morto\" (fine XVII secolo) di Daniel Seiter.\nOrgani a canne.\nNella cattedrale si trovano due organi a canne. Lo strumento principale \u00e8 collocato sulla cantoria in controfacciata: venne realizzato nel 1820 da Louis Callinet e successivamente pi\u00f9 volte ricostruito e modificato; attualmente \u00e8 a trasmissione meccanica, con 46 registri su tre manuali e pedale. Il materiale fonico \u00e8 interamente racchiuso entro la cassa lignea neoclassica, con mostra costituita da canne di principale con bocche \"a scudo\".\nUn secondo strumento si trova a pavimento nel transetto ed \u00e8 l'\"opus 190\" di Aristide Cavaill\u00e9-Coll, che lo costru\u00ec nel 1863. Ha 11 registri su due manuali e pedale ed il suo sistema trasmissivo \u00e8 meccanico."}
{"id": "4372432", "revid": "122246", "url": "https://it.wikipedia.org/wiki?curid=4372432", "title": "Campionato sudamericano per club 2011 (pallavolo maschile)", "text": "Il campionato sudamericano per club di pallavolo maschile 2011 \u00e8 stato la 3\u00aa edizione del massimo torneo pallavolistico sudamericano per squadre di club e si \u00e8 svolto dal 3 al 7 agosto 2011 a San Paolo, in Brasile. Al torneo hanno partecipato 5 squadre di club sudamericane e la vittoria finale \u00e8 andata per la prima volta al Servi\u00e7o Social da Ind\u00fastria SP.\nRegolamento.\nLe squadre partecipanti al torneo hanno disputato un girone all'italiana."}
{"id": "4372433", "revid": "1442080", "url": "https://it.wikipedia.org/wiki?curid=4372433", "title": "Pristimantis albertus", "text": "Pristimantis albertus \u00e8 una rana della famiglia Craugastoridae."}
{"id": "4372435", "revid": "1442080", "url": "https://it.wikipedia.org/wiki?curid=4372435", "title": "Pristimantis altae", "text": "Pristimantis altae \u00e8 una rana della famiglia Craugastoridae."}
{"id": "4372436", "revid": "117819000", "url": "https://it.wikipedia.org/wiki?curid=4372436", "title": "Maria Fitzherbert", "text": "Biografia.\nEra la figlia maggiore di William Smythe di Brambridge, giovane figlio di Sir John Smythe, III Baronetto, di Acton Burnell, Shropshire. Sua madre era Mary Ann Errington di Beaufront, Northumberland, sorellastra materna di Charles William Molyneux, I conte di Sefton. Studi\u00f2 a Parigi, in un convento.\nMatrimoni.\nSpos\u00f2 Edward Weld, di 16 anni pi\u00f9 vecchio di lei, un ricco proprietario terriero cattolico di Lulworth Castle, nel mese di luglio 1775. Egli mor\u00ec appena tre mesi pi\u00f9 tardi, dopo una caduta da cavallo e non avendo fatto testamento, le sue propriet\u00e0 andarono al fratello minore Thomas, padre del Cardinale Weld. Avendo problemi economici fu costretta a risposarsi al pi\u00f9 presto.\nSpos\u00f2, tre anni dopo, Thomas Fitzherbert di Swynnerton, Staffordshire. Egli era pi\u00f9 anziano di lei di dieci anni. Ebbero un figlio che mor\u00ec giovane. Rimase vedova il 7 maggio 1781, ricevendo in eredit\u00e0 una rendita di 1.000 sterline e una casa in Park Street, a Mayfair.\nRelazione con Giorgio.\nDopo la morte del marito, si trasfer\u00ec a Londra. Nella primavera del 1784, fu presentata a un giovane ammiratore: Giorgio, principe di Galles, di sei anni pi\u00f9 giovane di lei. Il principe si infatu\u00f2 di lei e la corteggi\u00f2 fino a quando lei accett\u00f2 di sposarlo. Segretamente e contro la legge (cosa di cui entrambe le parti erano consapevoli), celebrarono il matrimonio il 15 dicembre 1785, nella casa di lei di Park Street, a Londra. Lo zio, Henry Errington, e il fratello, Jack Smythe, furono i testimoni. Il rito venne eseguito dal reverendo Robert Burt, i cui debiti furono pagati dal principe. Tuttavia, il matrimonio non venne ritenuto valido perch\u00e9 non aveva ricevuto l'approvazione del re Giorgio III e dal Consiglio della Corona, come richiesto dai Royal Marriages Act 1772.\nIl 23 giugno 1794, venne informata via lettera che il suo rapporto con il principe era finito. Giorgio disse a suo fratello minore, il principe Federico, duca di York e Albany, che lui e Maria erano \"separati, ma si separarono amichevolmente\", trasmettendo la sua intenzione di sposare la loro prima cugina, la duchessa Carolina di Brunswick. Secondo re Giorgio III questa era l'unica via d'uscita: era sommerso da debiti, pari a \u00a3600.000, che sarebbero stati pagati il giorno del suo matrimonio. Cos\u00ec il principe spos\u00f2 Carolina l'8 aprile 1795. Nel 1796, tre giorni dopo che Carolina diede alla luce la loro figlia, la principessa Carlotta del Galles, il 10 gennaio, il Principe di Galles scrisse le sue ultime volont\u00e0, lasciando tutta la sua \"propriet\u00e0 mondana ... alla mia Maria Fitzherbert, mia moglie, la moglie del mio cuore e l'anima\".\nIl principe alla fine cerc\u00f2 una riconciliazione con il suo \"secondo io\", durante l'estate del 1798. A quel punto, si separ\u00f2 da Carolina.\nMorte.\nDopo la morte di Giorgio IV, il 26 giugno 1830, si \u00e8 scoperto che aveva conservato tutte le lettere di Maria, e si provvide a distruggerle. Maria disse al fratello di Giorgio IV, il duca di Clarence (poi re Guglielmo IV), del loro matrimonio e gli mostr\u00f2 il documento in suo possesso. Rifiut\u00f2 il titolo di duchessa offertole dal nuovo sovrano e chiese solo l'autorizzazione ad indossare il lutto vedovile. L'architetto William Porden progett\u00f2 per lei Steine House, sul lato ovest di Old Steine a Brighton dove ha vissuto dal 1804 fino alla sua morte, nel 1837."}
{"id": "4372438", "revid": "110157", "url": "https://it.wikipedia.org/wiki?curid=4372438", "title": "Cattedrale di Belfort", "text": "La cattedrale di San Cristoforo (in francese: \"cath\u00e9drale Saint-Christophe de Belfort\") \u00e8 il principale luogo di culto cattolico di Belfort, nel dipartimento del territorio di Belfort. La chiesa, cattedrale della diocesi di Belfort-Montb\u00e9liard, \u00e8 monumento storico di Francia dal 1930.\nStoria.\nLa cattedrale fu costruita dal 1727 al 1750 come chiesa abbaziale dall'imprenditore Henri Schuller, \nLa cava di pietra arenaria rosa di Offemont, a tre chilometri da Belfort, forniva la pietra necessaria. Il 16 ottobre 1727 il prevosto del collegio Jean-Claude Noblat, delegato di Sua Altezza Grimaldi, ha proceduto a benedire la terra e la prima pietra dell'edificio. \nL'abbazia fu aperta al culto nel 1750, ma non fu completata fino al 1845, data di costruzione della torre sud.\nL'edificio \u00e8 classificato come monumento storico nel 1930. \nLa chiesa fu eretta come cattedrale nel 1979 durante la creazione della diocesi di Belfort-Montb\u00e9liard."}
{"id": "4372442", "revid": "287204", "url": "https://it.wikipedia.org/wiki?curid=4372442", "title": "Jos\u00e9 Inocencio Arias", "text": " Partecip\u00f2 all'ultima fase delle guerre civili argentine e fu in seguito eletto governatore della provincia di Buenos Aires.\nBiografia.\nNato a Buenos Aires il 28 dicembre 1846 da Jos\u00e9 Florencio Arias e da Mercedes Otero, Jos\u00e9 Inocencio Arias si arruol\u00f2 come volontario nell'esercito a 15 anni, alla vigilia della battaglia di Pav\u00f3n, che fu il suo battesimo del fuoco. Partecip\u00f2 in seguito come ufficiale alla guerra della triplice alleanza.\nTornato in patria con il grado di tenente colonnello, fu protagonista di un importante episodio della guerra civile: il 26 novembre 1874, al comando di un reggimento di 900 soldati, sconfisse nella battaglia di La Verde l'esercito ribelle composto da pi\u00f9 di 5 000 unit\u00e0 e guidato da Bartolom\u00e9 Mitre. Lo stesso Mitre gli si arrese il 2 dicembre dello stesso anno nella localit\u00e0 di Jun\u00edn. In seguito fu incaricato dal governo nazionale di diverse missioni diplomatiche e militari nelle turbolente province dell'interno.\nNel 1880 si un\u00ec alle forze ribelli della provincia di Buenos Aires contro l'esercito nazionale; al comando di truppe male addestrate e pessimamente armate fu sconfitto nei combattimenti di Olivera, Puente de Barraca e Corrales, non riuscendo cos\u00ec ad impedire la vittoria dell'esercito allestito dal governo nazionale. In seguito fu eletto varie volte deputato nazionale. Tra il 1894 e il 1898 fu vicegovernatore della Provincia di Buenos Aires.\nEletto governatore provinciale nel 1910, Jos\u00e9 Inocencio Arias mor\u00ec nel carico delle sue funzioni il 12 settembre 1912."}
{"id": "4372443", "revid": "3831", "url": "https://it.wikipedia.org/wiki?curid=4372443", "title": "Cattedrale di Blois", "text": "La cattedrale di San Luigi (in francese: \"cath\u00e9drale Saint-Louis de Blois\") \u00e8 il principale luogo di culto cattolico di Blois, nel dipartimento del Loir-et-Cher. La chiesa, sede del vescovo di Blois, \u00e8 monumento storico di Francia dal 1906."}
{"id": "4372448", "revid": "22475", "url": "https://it.wikipedia.org/wiki?curid=4372448", "title": "Pristimantis altamazonicus", "text": "Pristimantis altamazonicus \u00e8 una rana della famiglia Craugastoridae."}
{"id": "4372449", "revid": "767487", "url": "https://it.wikipedia.org/wiki?curid=4372449", "title": "Otto Ulseth", "text": "Carriera.\nUlseth cominci\u00f2 a lavorare per \"Adresseavisen\" dal 18 maggio 1976. Agli inizi degli anni ottanta, collabor\u00f2 con \"Dagbladet\". Dopo un'esperienza alla \"NRK Radio\", torn\u00f2 ad \"Adresseavisen\" per occuparsi dello sport. Appassionato di calcio, Ulseth gioc\u00f2 nelle giovanili del Kl\u00e6bu. In seguito divent\u00f2 allenatore, guidando negli anni Varden, Ranheim, Tydal, Nardo e Stj\u00f8rdals-Blink. Nell'autunno 2003, divent\u00f2 allenatore in seconda del Troms\u00f8, collaborando con il tecnico Per-Mathias H\u00f8gmo. Nel 2005, fu scelto per guidare la prima squadra del Troms\u00f8: l'esperienza non fu per\u00f2 positiva, venendo esonerato nel mese di agosto. Torn\u00f2 cos\u00ec a lavorare per \"Adresseavisen\", per poi collaborare con Egil Olsen quando questi divent\u00f2 commissario tecnico dell'."}
{"id": "4372454", "revid": "775372", "url": "https://it.wikipedia.org/wiki?curid=4372454", "title": "Lois Frankel", "text": "Biografia.\nNata a New York, dopo la laurea in legge alla Georgetown University, Lois Frankel si trasfer\u00ec a West Palm Beach e lavor\u00f2 come avvocato per diversi anni.\nNel 1986 entr\u00f2 in politica con il Partito Democratico e venne eletta all'interno della legislatura statale della Florida. Nel 1993 lasci\u00f2 il posto per candidarsi alla Camera dei Rappresentanti nazionale ma perse le primarie contro Alcee Hastings, che venne poi eletto.\nLa Frankel torn\u00f2 alla legislatura statale e vi rimase fino al 2002, quando entr\u00f2 nella corsa per governatore della Florida. Poco tempo dopo abbandon\u00f2 la competizione e si candid\u00f2 a sindaco di West Palm Beach, venendo eletta. Nel 2007 venne rieletta per un secondo mandato, ma nel 2011 non pot\u00e9 richiederne un altro per via dei limiti di tempo imposti dalla costituzione dello stato.\nNello stesso anno per\u00f2 annunci\u00f2 la sua seconda candidatura alla Camera, sfidando il repubblicano in carica Allen West. Questi per\u00f2 subito dopo decise di chiedere la rielezione in un altro distretto congressuale e la Frankel concorse cos\u00ec contro un altro avversario. A novembre del 2012 la Frankel riusc\u00ec a vincere le elezioni con una netta maggioranza e approd\u00f2 cos\u00ec al Congresso nel gennaio dell'anno seguente."}
{"id": "4372455", "revid": "767487", "url": "https://it.wikipedia.org/wiki?curid=4372455", "title": "La frontiera senza legge", "text": "La frontiera senza legge (\"The Lawless Frontier\") \u00e8 un film del 1934 diretto da Robert N. Bradbury.\n\u00c8 un film western statunitense con John Wayne, Sheila Terry e George 'Gabby' Hayes.\nProduzione.\nIl film, diretto, ideato e sceneggiato da Robert N. Bradbury, fu prodotto da Paul Malvern per la Lone Star Productions e la Monogram Pictures e girato a Kernville, nel Red Rock Canyon State Park a Cantil e nel Trem Carr Ranch a Newhall, in California.\nDistribuzione.\nIl film fu distribuito con il titolo \"The Lawless Frontier\" negli Stati Uniti dal 22 novembre 1934 al cinema dalla Monogram Pictures.\nAlcune delle uscite internazionali sono state:"}
{"id": "4372457", "revid": "46931", "url": "https://it.wikipedia.org/wiki?curid=4372457", "title": "The Lawless Frontier", "text": ""}
{"id": "4372458", "revid": "1442080", "url": "https://it.wikipedia.org/wiki?curid=4372458", "title": "Pristimantis altamnis", "text": "Pristimantis altamnis \u00e8 una rana della famiglia Craugastoridae."}
{"id": "4372460", "revid": "2196166", "url": "https://it.wikipedia.org/wiki?curid=4372460", "title": "Tintern Abbey (Irlanda)", "text": "Tintern Abbey era una abbazia cistercense abbandonata e in rovina nella penisola di Hook, Contea di Wexford in Irlanda.\nStoria.\nL'abbazia \u2013 oggi in rovina, anche se alcuni suoi resti sono stati restaurati \u2013 venne fondata intorno al 1200 da William Marshall, conte di Pembroke, in adempimento di un voto che aveva fatto quando la sua barca era stata investita da una tempesta nelle vicinanze. Una volta costruita, l'abbazia fu amministrata dai monaci cistercensi dell'abbazia di Tintern di Monmouthshire, Galles, dei quali Marshall era benefattore. Per distinguere le due abbazie, quella del Galles era nota anche come \"Tintern Major\" e quella in Irlanda come \"Tintern de Voto\" (Tintern del voto).\nDopo lo scioglimento dei monasteri l'abbazia e i suoi possedimenti andarono, in primo luogo, a Sir James Croft, e poi nel 1575 ad Antony Colclough dello Staffordshire, un soldato di Enrico VIII. I discendenti di quest'ultimo divennero \"Baronetti Colclough\". L'ultimo membro della famiglia Colclough a risiedere a Tintern fu Lucey Marie Biddulph Colclough che don\u00f2 l'abbazia alla nazione. Da allora il luogo \u00e8 stato sottoposto a ricerche e restauri."}
{"id": "4372470", "revid": "446353", "url": "https://it.wikipedia.org/wiki?curid=4372470", "title": "Classi Gambetta/Ernest Renan", "text": ""}
{"id": "4372471", "revid": "1573940", "url": "https://it.wikipedia.org/wiki?curid=4372471", "title": "Pristimantis ameliae", "text": "Pristimantis ameliae \u00e8 una rana della famiglia Craugastoridae."}
{"id": "4372474", "revid": "12290", "url": "https://it.wikipedia.org/wiki?curid=4372474", "title": "Note dal sottosuolo", "text": "Note dal sottosuolo \u00e8 un volume di fumetti dedicato alle avventure di Buffy Summers, la protagonista della serie televisiva \"Buffy l'ammazzavampiri\".\nQuesto volume paperback raccoglie i fumetti dal 47 al 50 della serie regolare pubblicata dalla Dark Horse Comics e presenta una storia ambientata nell'intervallo di tempo tra la sesta e la settima stagione televisiva. Non compaiono i personaggi di Spike (in Africa a recuperare la sua anima), Willow e Giles (trasferiti in Inghilterra per disintossicare la ragazza dall'abuso di pratiche magiche), ma in compenso tornano da Los Angeles, in soccorso alla Cacciatrice, Angel e Faith. Fa la sua prima comparsa nella serie regolare anche il personaggio di Pike visto nel film del 1992, nonch\u00e9 nel volume di fumetti esterno alla serie regolare \"Le origini\".\nQuesto volume non \u00e8 mai stato pubblicato in Italia.\nTrama.\nParte 1.\nAngel e Cordelia stanno indagando su di un traffico di droga particolare proveniente da Sunnydale, gocce di anime di bambini non nati, quando la ragazza riceve la visione di Buffy e tutti i suoi amici in grave pericolo. Il vampiro convince il giudice Marget Brown a concedere la libera uscita per 24 ore a Faith ed assieme alla Cacciatrice parte in soccorso di Buffy.\nParte 2.\nBuffy combatte ininterrottamente in un'arena popolata da demoni di tutti i tipi. Cerca di sopravvivere nella speranza di poter liberare Dawn e Xander, prigionieri come lei all'interno della vecchia struttura usata dall'Organizzazione. All'improvviso un misterioso motociclista irrompe sulla scena e riesce a portare via Buffy dalla sua prigione. La Cacciatrice per\u00f2 non dimostra gratitudine per il suo liberatore che si rivela essere il suo vecchio amico Pike.\nParte 3.\nRivedere Pike fa cadere Buffy in una meditazione mistica in cui dialoga con le cacciatrici del passato e rivive tutta la sua storia. Il messaggio che riceve da questa meditazione \u00e8 chiaro: la missione principale della Cacciatrice non riguarda il combattere ma il salvare gli indifesi. Buffy ritorna alla realt\u00e0 pi\u00f9 che mai convinta e determinata a riprendere la lotta. Nel frattempo, Angel e Faith salvano Xander e Dawn dall'esecuzione a cui li stava per sottoporre il Flagello ma vengono immediatamente catturati dalla mente che gestisce tutta questa nuova organizzazione: Adam.\nParte 4.\nAdam spiega ad Angel di come abbia trasformato la struttura del Flagello in un'organizzazione di sterminio del genere umano per ricavarne energia da alimentare il suo programma, di come la commercializzazione della droga \"gocce d'anima\" e i combattimenti nell'arena siano solo un espediente per gratificare i membri dell'organizzazione. Nel frattempo, Buffy fa di nuovo irruzione e si getta nel \"canale\", il contenitore dove venivano gettate le persone per assorbirne l'energia psichica, e lo disattiva togliendo cos\u00ec corrente elettrica all'intera struttura e ad Adam. Faith, Angel e tutti gli altri possono adesso lottare contro il Flagello e liberarsi."}
{"id": "4372475", "revid": "599013", "url": "https://it.wikipedia.org/wiki?curid=4372475", "title": "Allan Stone", "text": "Carriera.\nTennista specializzato nel doppio, ottiene in questa disciplina i suoi risultati migliori. Riesce a vincere undici titoli nel doppio maschile tra cui spiccano i due trionfi agli Australian Open. Anche nel doppio misto si fa notare raggiungendo due finali Slam senza riuscire a conquistare il titolo.\nIn Coppa Davis ha giocato, e vinto, sei match con la squadra australiana."}
{"id": "4372476", "revid": "519091", "url": "https://it.wikipedia.org/wiki?curid=4372476", "title": "FIFPro", "text": ""}
{"id": "4372478", "revid": "1442080", "url": "https://it.wikipedia.org/wiki?curid=4372478", "title": "Pristimantis amydrotus", "text": "Pristimantis amydrotus \u00e8 una rana della famiglia Craugastoridae."}
{"id": "4372480", "revid": "767487", "url": "https://it.wikipedia.org/wiki?curid=4372480", "title": "H\u00e5kan Sandberg", "text": "Carriera.\nGiocatore.\nClub.\nSandberg cominci\u00f2 la carriera con la maglia dell'\u00d6rebro. Si trasfer\u00ec poi al G\u00f6teborg, prima di emigrare in Grecia ed indossare le casacche di ed . Ritorn\u00f2 poi in patria, per militare nelle file del GIF Sundsvall.\nNazionale.\nConta 13 presenze e 3 reti per la .\nAllenatore.\nDal 1997 al 1998, fu allenatore dei norvegesi del Troms\u00f8. Nel 2000 ricopr\u00ec il medesimo incarico al Fredrikstad."}
{"id": "4372482", "revid": "1442080", "url": "https://it.wikipedia.org/wiki?curid=4372482", "title": "Pristimantis andinognomus", "text": "Pristimantis andinognomus \u00e8 una rana della famiglia Craugastoridae."}
{"id": "4372483", "revid": "767487", "url": "https://it.wikipedia.org/wiki?curid=4372483", "title": "Cattedrale di Cahors", "text": "La cattedrale di Santo Stefano (in francese: \"cath\u00e9drale Saint-\u00c9tienne de Cahors\") \u00e8 il principale luogo di culto cattolico di Cahors, nel dipartimento del Lot. La chiesa, sede del vescovo di Cahors, \u00e8 monumento storico di Francia dal 1862.\nStoria.\nLa storia della cattedrale non \u00e8 ben conosciuta; e non tutti gli storici concordano sulle date di costruzione delle sue diverse parti.\nPer Joseph Daymard, una prima cattedrale fu probabilmente costruita all'epoca di San Marziale di Limoges che introdusse il cristianesimo nella regione, intorno al 260.\n\u00c8 possibile che questa prima chiesa sia stata distrutta da Teodeberto (o Thibert), figlio di Chilperico I, quando prese la citt\u00e0, che rase al suolo nel 574. La cattedrale fu certamente ricostruita, viene infatti menzionata pi\u00f9 volte nella vita di San Desiderio di Cahors, vescovo di Cahors, cos\u00ec come gli edifici che aveva costruito, in particolare il doppio palazzo, a nord della cattedrale, con funzione di residenza per s\u00e9 e i suoi chierici, l'oratorio dedicato a San Martino, all\u2019interno della cattedrale, e le sue donazioni agli stabilimenti religiosi della sua diocesi.\nAllo stesso modo, nel testamento di San Desiderio, vescovo di Auxerre, si menziona che la cattedrale di Cahors sorgeva sullo stesso sito. Questa chiesa venne probabilmente distrutta di nuovo, o nel 732 dai Saraceni, o nel 763, da Pipino il Breve quando combatt\u00e9 contro il duca di Waifer di Aquitania. Secondo gli storici, una terza cattedrale \u00e8 stata ricostruita durante il regno di Carlo Magno o dei suoi successori e sarebbe sopravvissuta fino alla cattedrale attuale con la sua celebre fila di cupole.\nSanta Cuffia di Cahors.\nNella cattedrale viene custodita una celeberrima reliquia, la Santa Cuffia, un sudario formato da otto strati di garza cuciti insieme, fatto per coprire le orecchie, le guance e il mento di Ges\u00f9.\nAll\u2019interno si possono notare macchie di sangue, secondo alcuni compatibili con la Sindone."}
{"id": "4372484", "revid": "1442080", "url": "https://it.wikipedia.org/wiki?curid=4372484", "title": "Pristimantis anemerus", "text": "Pristimantis anemerus \u00e8 una rana della famiglia Craugastoridae."}
{"id": "4372485", "revid": "767487", "url": "https://it.wikipedia.org/wiki?curid=4372485", "title": "Sotto i cieli dell'Arizona", "text": "Sotto i cieli dell'Arizona (\"'Neath the Arizona Skies\") \u00e8 un film del 1934 diretto da Harry L. Fraser.\n\u00c8 un film western statunitense con John Wayne, Sheila Terry e Shirley Jean Rickert. \u00c8 un remake di \"Circle Canyon\" del 1933.\nProduzione.\nIl film, diretto da Harry L. Fraser su una sceneggiatura e un soggetto di Burl R. Tuttle (da una storia da lui precedentemente scritta e intitolata \"Gun Glory\" che serv\u00ec da script anche per il film del 1933 \"Circle Canyon\"), fu prodotto da Paul Malvern per la Lone Star Productions e la Monogram Pictures e girato nei pressi di Santa Clarita, di Newhall, del Placerita Canyon e del Santa Clara River, in California.\nDistribuzione.\nIl film fu distribuito con il titolo \"'Neath the Arizona Skies\" negli Stati Uniti dal 5 dicembre 1934 al cinema dalla Monogram Pictures.\nAlcune delle uscite internazionali sono state:\nPromozione.\nLa tagline \u00e8: \"Hair-trigger Action!\"."}
{"id": "4372486", "revid": "1442080", "url": "https://it.wikipedia.org/wiki?curid=4372486", "title": "Pristimantis angustilineatus", "text": "Pristimantis angustilineatus \u00e8 una rana della famiglia Craugastoridae."}
{"id": "4372487", "revid": "46931", "url": "https://it.wikipedia.org/wiki?curid=4372487", "title": "'Neath the Arizona Skies", "text": ""}
{"id": "4372488", "revid": "310175", "url": "https://it.wikipedia.org/wiki?curid=4372488", "title": "Deutsch-S\u00fcdwestafrika", "text": ""}
{"id": "4372490", "revid": "92723", "url": "https://it.wikipedia.org/wiki?curid=4372490", "title": "Cattedrale di Cambrai", "text": "La cattedrale di Nostra Signora della Grazia (in francese: \"cath\u00e9drale Notre-Dame de Gr\u00e2ce\") \u00e8 il principale luogo di culto cattolico di Cambrai, in Francia. \nLa chiesa, sede dell'arcidiocesi di Cambrai, \u00e8 monumento storico di Francia dal 1906.\nAll'interno \u00e8 custodita la \"Madonna di Cambrai\", importante icona del XIV secolo.\nStoria.\nLa cattedrale venne costruita tra il 1696 ed il 1703, sul sito di una precedente chiesa risalente all'XI secolo e dipendente dall'abbazia di St-Sulpice a Parigi. Durante la Rivoluzione Francese la vecchia cattedrale della citt\u00e0 venne distrutta, ma la chiesa abbaziale continu\u00f2 a sopravvivere e venne utilizzata come Tempio della Ragione. Quando lo status ecclesiastico di Cambrai venne ripristinato nel 1802 (come diocesi per\u00f2 e non pi\u00f9 come arcidiocesi) la sede episcopale venne qui trasferita e la chiesa divenne la nuova cattedrale di Cambrai. Nel 1841 la citt\u00e0 venne nuovamente elevata a sede di arcidiocesi.\nLa cattedrale venne pesantemente danneggiata da un incendio nel 1859, ma venne restaurata successivamente dall'architetto Eug\u00e8ne Viollet-le-Duc e riconsacrata il 12 maggio 1894.\nLa cattedrale venne nuovamente pesantemente danneggiata nel corso della Prima guerra mondiale, mentre con la Seconda ebbe solo danni secondari.\nAl suo interno, la cattedrale ospita otto grandi tele monocromi eseguite dal fiammingo Marten Geeraerts nel 1760; inoltre accoglie la tomba di Fran\u00e7ois F\u00e9nelon, scrittore e arcivescovo presso questa sede dal 1696 al 1715, opera del 1826 di David d'Angers e di. \nLa cattedrale \u00e8 un sito di pellegrinaggi per la presenza della nota pittura di stile italo-bizantino chiamata la \"Madonna di Cambrai\" (c. 1340) conservata in una cappella laterale. Nella medesima cappella vi \u00e8 un memoriale eretto da Hilaire Belloc per commemorare suo figlio morto durante il primo conflitto mondiale."}
{"id": "4372491", "revid": "55551150", "url": "https://it.wikipedia.org/wiki?curid=4372491", "title": "Soccorso", "text": ""}
{"id": "4372492", "revid": "228587", "url": "https://it.wikipedia.org/wiki?curid=4372492", "title": "Cattedrale di Ch\u00e2lons", "text": "La cattedrale di Santo Stefano (in francese: \"cath\u00e9drale Saint-\u00c9tienne\") \u00e8 il principale luogo di culto cattolico della citt\u00e0 di Ch\u00e2lons-en-Champagne, in Francia, chiesa madre della diocesi omonima e, dal 1862, monumento storico di Francia.\nRappresenta un notevole esempio dell'architettura gotica in Francia, e custodisce un mirabile ciclo di vetrate medievali e rinascimentali.\nNel 1115 San Bernardo vi venne nominato abate dell'abbazia di Clairvaux dal vescovo di Ch\u00e2lons Guglielmo di Champeaux, suo amico.\nNel 1671 Filippo d'Orl\u00e9ans, fratello del Re Sole, sposa qui la principessa Elisabetta Carlotta del Palatinato il 19 novembre del 1671.\nStoria.\nLa cattedrale romanica.\nIniziata sotto l'episcopato di Guglielmo di Champeaux, la cattedrale romanica era costituita da un coro absidato, vetrato e inquadrato da due torri, transetto, una lunga navata e una cripta a tre navate dedicata alla Vergine. Venne consacrata da papa Eugenio III il 26 ottobre del 1147.\nDi questa costruzione resta ancor oggi la torre nord, alcune preziose vetrate romaniche e il fonte battesimale.\nLa cattedrale gotica.\nLa costruzione dell'edificio attuale venne iniziata verso la met\u00e0 del XIII secolo, sotto l'episcopato di Pierre de Hans, in ispirazione ai nuovi canoni \"fioriti\" dell'architettura gotica dettati dalla basilica di Saint-Denis. Tra il 1280 e il 1310 venne trasformato il coro romanico, aprendolo alla base con delle arcate che permisero l'aggiunta del deambulatorio e delle cappelle radiali.\nIl magnifico piedicroce, a due ornini di finestroni e doppi archi rampanti, corrispondente a un impianto interno a tre navate con triforio e cleristorio, venne portato a termine tra la fine del XV e l'inizio del XVI secolo. Nel 1520 venne anche aggiunta una svettante fl\u00e8che in legno a copertura in piombo di circa 80 metri alla torre romanica nord.\nFra il 1628 e il 1634 venne realizzata la facciata principale, ma in un contrastante stile barocco.\nNel 1668 un incendio provoca il crollo della guglia della torre nord, che cade sul coro rovinandone le volte. La ricostruzione previde allora l'interramento dei due terzi della cripta per conferire una base pi\u00f9 solida ai pilastri; e alla fine del XVII secolo si rifece sia la guglia andata bruciata, sia quella della torre sud, in uno stile misto gotico-barocco. Assai malviste nel XIX secolo, entrambe le fl\u00e8che vennero sacrificate in nome dell'unit\u00e0 stilistica, e mai pi\u00f9 ricostruite.\nNel corso del XIX secolo la cattedrale venne restaurata dagli allievi di Viollet-le-Duc, in particolare suo genero Maurice Ouradou. I lavori previdero la soppressione delle cappalle laterali, considerate non in sintonia allo stile del piedicroce; l'abbattimento delle guglie sulle torri del coro erette dopo l'incendio del 1668; e la ricostruzione della facciata meridionale del transetto.\nDescrizione.\nInterno.\nLa chiesa presenta una divisione a tre navate su pilastri cilindrici reggenti archi ogivali alti 13 metri. Sopra corre la galleria del triforio, vetrato, costituita da eleganti bifore, e pi\u00f9 in alto il cleristorio.\nTutte le pareti in muratura sono ridotte al minimo per lasciar massimo spazio ai grandi finestroni. \nVolte a crociera quadripartite coprono la chiesa. Lo stretto transetto presenta due facciate gemelle traforate da finestre: in alto si aprono i rosoni, sotto \u00e8 una galleria di bifore e al livello pi\u00f9 basso, sopra i portali, sono coppie di bifore. Il coro \u00e8 cinto da deambulatorio a cappelle radiali. Al centro si erge il grande altare barocco a baldacchino del 1637, e le volte sono incentrate su una chiave a forma di sole risalente alla ricostruzione dopo il crollo della torre nel 1520.\nVetrate.\nLa cattedrale conserva una mirabile serie di vetrate per la maggior parte del XIII secolo, ma anche diverse del XVI secolo, che vennero restaurate o in parte rifatte nel corso dei secoli a causa della loro fragilit\u00e0. \nVetrate romaniche.\nLe pi\u00f9 antiche provengono dall'antica cattedrale romanica, e influenzate dall'Arte mosana, risalgono al 1155 circa. Esse, composte di nove pannelli di 1,78 metri per 2, dopo l'incendio del 1230 vennero ricomposte e inglobate ai nuovi finestroni della chiesa gotica. Fra tutte emerge quella detta della \"Redenzione\", che raffigura una \"Crocifissione\" contornata da figure simboliche e dell'Antico Testamento.\nNell'Ottocento vennero smontate e restaurate, e nel 1872 vennero portate a Parigi al \"Mus\u00e9e du Vitrail\" e poi all'Expo 1900. In seguito donate al \"Mus\u00e9e de la Sculpture\", vennero rese alla cattedrale solo nel 1949. Restaurate da Jean-Jacques Gr\u00fcber con gli aiuti di Jean Verrier e Louis Grodecki, vennero esposte al pubblico nel 1957 e oggi sono conservate nel \"Tesoro\" della Cattedrale.\nNavate laterali.\nQuelle della navata laterale sinistra, settentrionale, vennero realizzate nel XIX secolo dal mastro vetraio Lepr\u00e9vost su disegni di Marcel Rouillard et di Louis Steinheil, assemblando vetrate antiche risalenti fra la fine del XV e l'inizio del XVI secolo. Per lasciar passare la luce al massimo, visto che si tratta del lato nord, le vetrate antiche sono disposte come una banda centrale che attraversa i finestroni. L'iconografia sviluppa il tema delle \"Litanie dei Santi\". Fra questa serie, i primi due finestroni a sinistra, inglobano pannelli di vetrate antiche del 1260 circa.\nAlla navata laterale destra, meridionale, sono delle grandi vetrate rinascimentali del primo '500, la cui parte inferiore, andata distrutta, venne rifatta nello stesso stile nel XIX secolo. Fra esse emergono quella del \"Battesimo di Cristo\", risalente al 1260 circa; quella dell\"'Infanzia di Ges\u00f9\", del 1510; quella dei \"Santi\", del 1475-76; la \"Vita delle Vergine\" del 1509 e la \"Creazione e Peccato originale\" del 1506-07.\nNavata centrale.\nNella navata centrale, appaiono in alcune vetrate del triforio, bande decorative del XII secolo, e in quattro di quelle del cleristorio sono presenti parti della seconda met\u00e0 del XIII secolo.\nTransetti.\nLe vetrate del transetto settentrionale risalgono alla seconda met\u00e0 del XIII secolo e presentano delle parti di colore verde, assai inusuale e raro per l'epoca.\nNel rosone, sostenuto dalle due figure della \"Sinagoga\" e della \"Chiesa\", \u00e8 sviluppato il tema di Cristo, dall\"'Annunciazione\" alla \"Crocifissione\" fino alla \"Resurrezione\" e il Giudizio finale. Nella galleria sottostante appaiono i Dodici apostoli, sempre del XIII secolo; nelle due bifore inferiori sono vetrate del 1892 che illustrano la \"Vita e Dormizione della Vergine\", in una, e i Santi Stefano e nell'altra.\nNel transetto meridionale sono poste vetrate raffiguranti i \"Santi della Diocesi\", realizzate nel 1938 dal mastro vetraio Charles Lorin di Chartres.\nCoro.\nLe tre finestre centrali del coro recano vetrate offerte nel 1237 da San Luigi che riassumono il tema cristiano del \"Saluto divino\", annunciato dai profeti, realizzato da Cristo, proclamato al mondo dagli Apostoli, e a Ch\u00e2lons dai suoi vescovi.\nI toni rosa e verdi sono utilizzati con eccezionale abbondanza pezr il XIII secolo. Le vetrate laterali sono piuttosto decorative e presentano grisaglie a motivi vegetali eseguite sempre verso il 1237.\nOrgani a canne.\nNella cattedrale si trovano due organi a canne.\nLo strumento principale \u00e8 collocato sulla cantoria in controfacciata; venne costruito da John Abbey dal 1839 al 1849 ed ampliato dai figli Eug\u00e8ne e John-Albert nel 1896-1898; nel 1957 fu restaurato e modificato da Roethinger, mentre un intervento di ripristino \u00e8 venne iniziato nel 2000 dalla ditta Renaud-Menoret e completato nel 2006 da quella Robert-Lacorre. L'organo \u00e8 classificato come monumento storico di Francia dal 1979 per la parte strumentale e dal 1996 per la cassa; quest'ultima, in stile neogotico fiammeggiante, venne realizzata dall'intagliatore Etienne-Gabriel Ventadour su disegno dell'architetto Jean-Jacques Arveuf-Fransquin, il quale si ispir\u00f2 agli organi maggiori delle cattedrali di Chartres e Reims. Lo strumento \u00e8 a trasmissione meccanica con leva Barker; dispone di 54 registri disposti su tre manuali e pedali; la consolle, fissa indipendente, \u00e8 situata al centro della cantoria, rivolta verso la navata.\nSotto la settima arcata di sinistra della navata centrale vi \u00e8 un secondo organo, realizzato nel 1852 da Jean-Baptiste Stoltz e racchiuso entro una sobria cassa lignea neogotica con prospetto a tre monofore trilobate con ghimberga. \u00c8 a trasmissione integralmente meccanica ed ha 16 registri, su due manuali e pedale."}
{"id": "4372494", "revid": "324090", "url": "https://it.wikipedia.org/wiki?curid=4372494", "title": "Penisola di Hook", "text": "La penisola di Hook \u00e8 una penisola sita nella Contea di Wexford in Irlanda. \u00c8 stata una porta di accesso, al sud dell'Irlanda, per successive invasioni di vichinghi, anglo-normanni e inglesi.\nLa costa offre una spiaggia che \u00e8 una delle attrazioni principali di questa zona. Pittoreschi villaggi di pescatori, bird watching sulle zone paludose di Bannow, pesca d'alto mare, snorkeling e nuoto sono parte delle attivit\u00e0 praticabili nella zona. Fiumi, valli, estuari e dolci colline hanno a lungo fornito ricchi pascoli a sud-ovest di Wexford."}
{"id": "4372495", "revid": "339392", "url": "https://it.wikipedia.org/wiki?curid=4372495", "title": "FIFPro World XI", "text": ""}
{"id": "4372497", "revid": "1442080", "url": "https://it.wikipedia.org/wiki?curid=4372497", "title": "Aberto de T\u00eanis de Santa Catarina 2006 - Singolare", "text": "Il singolare del torneo di tennis Aberto de T\u00eanis de Santa Catarina 2006, facente parte dell'ATP Challenger Series, ha avuto come vincitore Ricardo Mello che ha battuto in finale Diego Junqueira 6-3, 5-7, 7-64."}
{"id": "4372498", "revid": "1442080", "url": "https://it.wikipedia.org/wiki?curid=4372498", "title": "Aberto de T\u00eanis de Santa Catarina 2006 - Doppio", "text": "Il doppio del torneo di tennis Aberto de T\u00eanis de Santa Catarina 2006, facente parte dell'ATP Challenger Series, ha avuto come vincitori M\u00e1ximo Gonz\u00e1lez e Sergio Roitman che hanno battuto in finale Thiago Alves e J\u00falio Silva 6-2, 3-6, [10-5]."}
{"id": "4372504", "revid": "1442080", "url": "https://it.wikipedia.org/wiki?curid=4372504", "title": "San Luis Potos\u00ed Challenger 2006 - Singolare", "text": "Il singolare del torneo di tennis San Luis Potos\u00ed Challenger 2006, facente parte dell'ATP Challenger Series, ha avuto come vincitore Rainer Eitzinger che ha battuto in finale Paolo Lorenzi 6-4, 65-7, 7-5."}
{"id": "4372505", "revid": "92723", "url": "https://it.wikipedia.org/wiki?curid=4372505", "title": "Cattedrale di Chamb\u00e9ry", "text": "La cattedrale di San Francesco di Sales (in francese: \"cath\u00e9drale Saint-Fran\u00e7ois-de-Sales de Chamb\u00e9ry\") \u00e8 il principale luogo di culto cattolico di Chamb\u00e9ry, nel dipartimento della Savoia. La chiesa, sede del vescovo di Chamb\u00e9ry, Saint-Jean de Maurienne e Tarantasia, \u00e8 monumento storico di Francia dal 1906."}
{"id": "4372506", "revid": "1442080", "url": "https://it.wikipedia.org/wiki?curid=4372506", "title": "San Luis Potos\u00ed Challenger 2006 - Doppio", "text": "Il doppio del torneo di tennis San Luis Potos\u00ed Challenger 2006, facente parte dell'ATP Challenger Series, ha avuto come vincitori Daniel Garza e Dawid Olejniczak che hanno battuto in finale Hector Almada e Victor Romero 6-2, 6-2."}
{"id": "4372507", "revid": "1442080", "url": "https://it.wikipedia.org/wiki?curid=4372507", "title": "Challenger of Santa Clarita 2006 - Singolare", "text": "Il singolare del torneo di tennis Challenger of Santa Clarita 2006, facente parte dell'ATP Challenger Series, ha avuto come vincitore Fr\u00e9d\u00e9ric Niemeyer che ha battuto in finale Benjamin Becker 4-6, 6-3, 6-2."}
{"id": "4372508", "revid": "1442080", "url": "https://it.wikipedia.org/wiki?curid=4372508", "title": "Challenger of Santa Clarita 2006 - Doppio", "text": "Il doppio del torneo di tennis Challenger of Santa Clarita 2006, facente parte dell'ATP Challenger Series, ha avuto come vincitori John-Paul Fruttero e Sam Warburg che hanno battuto in finale Rik De Voest e Glenn Weiner 7-5, 6-3."}
{"id": "4372509", "revid": "767487", "url": "https://it.wikipedia.org/wiki?curid=4372509", "title": "Arne Andreassen", "text": "Caratteristiche tecniche.\nVeniva impiegato da terzino destro.\nCarriera.\nGiocatore.\nClub.\nAndreassen pass\u00f2 dal Fl\u00f8ya al Troms\u00f8 nel 1964. Debutt\u00f2 nella prima squadra del Troms\u00f8 il 28 maggio 1967, collezionando in totale 307 partite con questa maglia, con 49 reti all'attivo. Vi rimase in forza fino al 1985.\nAllenatore.\nAndreassen divent\u00f2 allenatore del Troms\u00f8 a partire dal 1986, mantenendo questo incarico fino all'anno seguente. Nel 1992, torn\u00f2 a ricoprire questa posizione."}
{"id": "4372511", "revid": "47767", "url": "https://it.wikipedia.org/wiki?curid=4372511", "title": "In\u00e8s", "text": ""}
{"id": "4372512", "revid": "47767", "url": "https://it.wikipedia.org/wiki?curid=4372512", "title": "In\u00e9s", "text": ""}
{"id": "4372514", "revid": "2130303", "url": "https://it.wikipedia.org/wiki?curid=4372514", "title": "Cattedrale di Coutances", "text": "La cattedrale di Nostra Signora (in francese: \"cath\u00e9drale Notre-Dame\") \u00e8 il principale luogo di culto cattolico di Coutances, nel dipartimento della Manica, in Francia.\nLa chiesa, sede del vescovo di Coutances.\n\u00c8 dichiarata monumento storico di Francia dal 1862.\nStoria e descrizione.\nDedicata a Notre-Dame e distrutta durante le incursioni normanne, venne ricostruita in forme romaniche a partire dal 1030, sotto il vescovo Roberto. Il suo successore, Geoffroy de Montbray, si rec\u00f2 nel 1048 in Italia meridionale per ottenere un aiuto finanziario da parte di Roberto il Guiscardo e pot\u00e9 quindi terminare l'opera, dedicata nel 1056.\nA partire dal 1210 il vescovo Hugues de Morville ne intraprese una nuova ricostruzione in forme gotiche: la navata romanica fu rifatta su tre livelli: le grandi arcate, le tribune (murate poco pi\u00f9 tardi) e alte finestre, inquadrate nelle campate. Lo slancio verticale era sottolineato dalla mancanza di qualsiasi interruzione nelle colonne, che proseguivano senza soluzione di continuit\u00e0 nelle costolature della volta a crociera ogivale. Il coro, completato nel 1238 fu ricostruito dalle fondamenta con doppio deambulatorio, sul quale si aprono le cappelle disposte a raggera: gli spazi sono largamente aperti gli uni sugli altri, come sembra uso anche in altri esempi normanni.\nLa facciata presenta due torri, che inglobano quelle della precedente fase romanica, coronate da strette e altissime cuspidi. All'incrocio del transetto sorge la torre-lanterna ottagonale, con uno spazio interno che raggiunge i 41 m di altezza e articolata in tre livelli progressivamente l'uno meno sporgente dell'altro. La torre \u00e8 inquadrata da quattro torrette che poggiano sugli enormi piloni dell'incrocio del transetto.\nTra il XIII e il XIV secolo si aggiunsero le cappelle laterali e la cappella centrale della zona absidale (la \"Circata\") e dello stesso periodo e del secolo successivo sono le vetrate, tuttora conservate."}
{"id": "4372515", "revid": "2130303", "url": "https://it.wikipedia.org/wiki?curid=4372515", "title": "Cattedrale di \u00c9vreux", "text": "La cattedrale di Nostra Signora, o in francese \"cath\u00e9drale Notre-Dame\", \u00e8 il principale luogo di culto cattolico della citt\u00e0 di \u00c9vreux, nella regione francese della Normandia.\nRappresenta un bell'esempio dell'Architettura gotica, di cui ne interpreta i differenti periodi e il maggiore monumento cittadino.\nLa chiesa, sede del vescovo di \u00c9vreux, \u00e8 classificata come Monumento storico di Francia dal 1862. L'antico vescovado e le sue dipendenze, oggi museo di \u00c9vreux, sono classificati con decreto del 23 ottobre 1907.\nStoria e descrizione.\nLe chiese precedenti.\nLa Diocesi di \u00c9vreux venne creata nel IV secolo e la prima cattedrale dovrebbe esser stata costruita sul luogo dell'antica basilica romana, all'interno delle mura cittadine.\nRollone, in occasione del suo battesimo, fece numerose donazioni alle chiese che aveva devastato, fra cui la cattedrale di \u00c9vreux. Guillaume Flaitel, vescovo cittadino dal 1046 al 1066, cominci\u00f2 dunque i lavori di ricostruzione dell'edificio, che furono terminati sotto il vescovo Gilbert Fitz Osbern (1070-1113) e la cattedrale consacrata alla Vergine Maria 1077 dall'arcivescovo di Rouen, Jean d'Ivry.\nNel 1113 sal\u00ec alla cattedra vescovile Audin de Bayeux, che, figlio di Anger, prebendario del vescovo Maurice di Londra e fratello di Thurstan, arcivescovo di York, divenne ben presto cappellano e consigliere del re Enrico I d'Inghilterra. In seguito all'attribuzione della Contea di \u00c9vreux a Amaury de Montfort, vassallo del re Luigi VI di Francia, \u00c9vreux ridivenne francese, ma Enrico I, su consiglio del vescovo Audin, non ne riconobbe la legittimit\u00e0 e Amaury fu costretto a mettere sotto assedio la citt\u00e0, espugnandola nel 1118. Audin, scappando, mise a fuoco l'intera citt\u00e0, devastandone la cattedrale.\nAl Concilio di Reims, Papa Callisto II obblig\u00f2 Enrico I e il vescovo Audin a ricostruire la cattedrale. I lavori iniziarono nel 1126 e terminarono nel 1140. Tuttavia le guerre fra Francia e Inghilterra non erano finite. Durante un conflitto fra Riccardo Cuor di Leone e Filippo Augusto un nuovo incendio distrusse la cattedrale nel 1198.\nLa cattedrale gotica.\nIl 22 maggio 1199, \u00c9vreux venne definitivamente riassegnata al Regno di Francia. Ma la mancanza di vie di comunicazione e i pochi mezzi finanziari di cui disponeva il Capitolo della cattedrale, imped\u00ec un rapido svolgersi dei lavori. Allora Papa Innocenzo III accord\u00f2 un'Indulgenza al vescovo Robert de Roye (1201-1203).\nTuttavia il cantiere cominci\u00f2 solo a partire dal 1220. Nel 1253 Gauthier de Varinfroy fu nominato architetto della cattedrale, e ne elev\u00f2 il piedicroce. Durante l'investitura di Raoul de Grosparmy come vescovo di \u00c9vreux, nel 1259, le navate furono terminate e si inizi\u00f2 il coro. Tra la fine del XIII e l'inizio del XIV secolo vennero edificate le cappelle laterali, cinque per lato, tra i contrafforti del piedicroce.\nDurante i cruenti episodi della Guerra dei Cent'anni, un nuovo incendio colp\u00ec la cattedrale alla volta della prigionia del re di Navarra, e la confisca di tutti i possedimenti degli Harcourt e dei nobili navarrini in Normandia per mano del re Giovanni II di Francia. Dal 1356 Nicolle Le F\u00e9ron venne incaricato di riparare i danni. Nel 1378 la citt\u00e0 fu data alle fiamme da Carlo V di Francia e con essa la cattedrale, che venne riparata e continuata nella costruzione solo a partire dal 1441. Jehan Le Roy diresse il cantiere fra il 1442 e il 1455 per volere del vescovo Guillaume de Flocques, figlio del Balivo e liberatore della citt\u00e0.\nCon delle Lettere patenti il re Luigi XI di Francia conferm\u00f2 di nuovo la sua protezione nel 1482, e Jehan Cossart inizi\u00f2 cos\u00ec la realizzazione della facciata gotico fiammeggiante del transetto nord. Terminata nel primo XVI secolo, concluse l'elevazione del transetto. Alla fine del '500 si pose mano alla facciata principale, dove Fran\u00e7ois Galopin introdusse, tardivamente, lo stile rinascimentale su ispirazione delle opere di Philibert Delorme. All'inizio del XVII secolo la cattedrale era finalmente terminata.\nDurante il XIX secolo, la cattedrale, venne fortemente restaurata ad opera dell'architetto diocesano Denis Darcy, sotto la direzione di Viollet-le-Duc. Durante la seconda guerra mondiale venne danneggiata dal bombardamento di \u00c9vreux del 1940 e i relativi lavori di restauro hanno riconferito all'edificio l'aspetto di un tempo, riedificando anche il cosiddetto \"Clocher d'argent\", la guglia sulla torre nolare che dominava dal Medioevo.\nDescrizione.\nEsterno.\nLa cattedrale presenta differenti stili riflettendo le diverse fasi dell'Architettura gotica, dal gotico classico del piedicroce, a quello fiorito del coro, a quello fiammeggiante della splendida facciata nord del transetto. Inoltre la facciata principale, affiancata da due torri di diversa altezza, \u00e8 in stile rinascimentale. Sulla crociera s'innalza la torre nolare sormontata da una bella guglia a trafori. Sul fianco meridionale si apre il bel chiostro del XV secolo.\nInterno.\nL'interno, con pianta a croce latina, presenta un piedicroce diviso a tre navate da possenti pilastri a fascio che reggono le arcate protogotiche, la galleria del triforio e il cleristorio, e che s'innestano sulle volte a crociera quadripartite. Uno stretto e alto transetto, con lanterna, raccorda il piedicroce al grandioso coro. Eretto tra il 1260 e il 1310 in stile gotico fiorito, \u00e8 di maggiore altezza rispetto al piedicroce, e si presenta cinto da deambulatorio a cappelle radiali. Il coro, chiuso da belle cancellate settecentesche, ospita gli stalli lignei realizzati nel 1377 con la donazione di 200 franchi di Carlo il Malvagio. Lungo il deambulatorio si aprono tredici cappelle radiali, chiuse da bei recinti lignei scolpiti e traforati in stile rinascimentale fra il XVI e il XVII secolo. La cappella absidale, \"Chapelle de la M\u00e8re de Dieu\", venne eretta fra il 1461 e il 1470 per volere del vescovo Jean La Bahue in commemorazione dell'incoronazione del re Luigi XI di Francia. Accoglie una bella statua in pietra policroma della \"Madonna col Bambino\" dell'inizio del '400 e una tavola di Gianantonio Guardi.\nNella navata centrale \u00e8 il pulpito ligneo scolpito nel 1675 e proveniente dall'Abbazia di Notre-Dame du Bec, venne qui rimontato nel 1811.\nLe vetrate.\nLe preziose 70 vetrate, realizzate fra il XIII e il XV secolo vennero smontate durante la Seconda guerra mondiale e portate a Niort. Vennero rimontate e restaurate nel 1953 da Jean-Jacques Gr\u00fcber. Sfortunatamente il 19 agosto del 1983 una violenta tempesta di grandine distrusse delle vetrate nel coro e nel transetto meridionale."}
{"id": "4372517", "revid": "110157", "url": "https://it.wikipedia.org/wiki?curid=4372517", "title": "Le\u00e1nyv\u00e1s\u00e1r (operetta)", "text": "Le\u00e1nyv\u00e1s\u00e1r (Mercato di ragazze) \u00e8 un'operetta in tre atti di Viktor Jacobi, su libretto di Victor L\u00e9on, Miksa Br\u00f3dy e Ferenc Martos. La prima rappresentazione ebbe luogo l'14 novembre 1911 al Kir\u00e1ly Sz\u00ednh\u00e1z di Budapest.\nIl suo successo diede notoriet\u00e0 internazionale al suo autore, il compositore Viktor Jacobi che, nel 1914, allo scoppio della prima guerra mondiale, sarebbe emigrato negli Stati Uniti.\nL'operetta fu ripresa con il titolo \"The Marriage Market\" in un adattamento in lingua inglese di Gladys Unger, con parole di Arthur Anderson e Adrian Ross, prima nel 1913 a Londra, prodotta da George Edwardes al Daly's Theatre, e quindi, prodotta da Charles Frohman, a Broadway al Knickerbocker Theatre con brani addizionali di Jerome Kern.\nIl 20 gennaio 1922 avviene la prima nel Teatro La Fenice di Venezia di \"Mercato di ragazze\" con Clara Weiss e Manfredo Miselli diretti da Domenico Bazan per la Grande Compagnia di Opere Comiche ed Operette.\nVersione USA - New York.\nMessa in scena al Knickerbocker Theatre dal 22 settembre al 29 novembre 1913, la commedia musicale continu\u00f2 le repliche alla Grand Opera House dall'8 dicembre, per un totale di 88 rappresentazioni. Musical in tre atti, \u00e8 ambientato al Menddocino Bluff nella California meridionale, sullo yacht \"Mariposa\" ormeggiato nella baia di San Francisco, e nel palazzo del Senatore Gilroy a San Francisco.\nLa direzione orchestrale fu affidata a Harold Vicars, la regia a Edward Royce. Scene di Homer Emens, costumi di Comelli.\nCanzoni con parole di M. E. Rourke, Edwin Burch e Donald Brian; Musiche addizionali di Jerome Kern, Edwin Burch e Donald Brian.\nVersioni cinematografiche.\nL'operetta ebbe due versioni cinematografiche: una nel 1918, sempre con il titolo \"Le\u00e1nyv\u00e1s\u00e1r\", con la regia di Antal Forg\u00e1cs, e una del 1941, distribuita anche in Italia con il titolo \"Ragazze da marito\", film diretto da F\u00e9lix Podmaniczky."}
{"id": "4372518", "revid": "767487", "url": "https://it.wikipedia.org/wiki?curid=4372518", "title": "Bookworms", "text": "Bookworms \u00e8 un cortometraggio britannico realizzato nel 1920 dalla Minerva Films, la casa di produzione cinematografica fondata dall'attore Leslie Howard e dall'amico regista Adrian Brunel. Il soggetto \u00e8 di A.A. Milne, anch'egli socio della Minerva.\nTrama.\nIl giovane Richard \u00e8 innamorato della vicina di casa, Miranda, ma non riesce ad avvicinarla perch\u00e9 la ragazza \u00e8 costantemente sorvegliata. Miranda, infatti, vive con gli inaciditi zii Priscilla e Josiah, che non le consentono alcuno svago. Le uniche uscite concesse sono quelle per andare in biblioteca, accompagnata dall'arcigna governante. L'inventiva del giovane Richard, per\u00f2, dopo una serie di trucchi fallimentari, sfrutter\u00e0 proprio la passione degli austeri zii per i libri, consentendogli di riuscire finalmente a dichiarare il suo amore a Miranda.\nProduzione e distribuzione.\nCome lo stesso Brunel ha raccontato, il film fu scritto appositamente per Leslie Howard, che desiderava cimentarsi con un ruolo comico, dopo il precedente ruolo sentimentale in \"Five Pounds Reward\".\nIl film, conservato al BFI National Archive, fu presentato nel 1998 alle Giornate del cinema muto - Pordenone Silent Film Festival, con altri corti realizzati dalla Minerva Films."}
{"id": "4372519", "revid": "1924342", "url": "https://it.wikipedia.org/wiki?curid=4372519", "title": "Pour It Up", "text": "Pour It Up \u00e8 un singolo della cantante barbadiana Rihanna, il terzo estratto dal suo terzo album in studio \"Unapologetic\", distribuito l'8 gennaio 2013, il giorno successivo all'estrazione di \"Stay\". \u00c8 stato co-scritto e prodotto dal produttore discografico Michael Williams.\nAccoglienza.\n\"Pour It Up\" ha diviso la critica musicale. Andy Kellman del sito AllMusic l'ha definita \"convincente\" e ha dichiarato che la cantante \"d\u00e0 il meglio di s\u00e9 quando si mette a ostentare\". Kellman ha inoltre precisato che \u00e8 la \"tipica collaborazione fredda e ronzante con Mike Will\" e che le battute \"nauseate\" di Rihanna sono \"tutta un'altra cosa\". Jessica Hopper del sito Pitchfork ha dichiarato che Rihanna sembra \"allo stesso tempo robotizzata e drogata\". Dan Martin da \"NME\" ha dichiarato in una recensione di \"Unapologetic\" che \"lo stato d'animo \u00e8 ucciso da un momento di caricatura di \"In da Club\" come \"Pour It Up\", ma forse \u00e8 proprio cos\u00ec che dovrebbe essere fatto il mondo dello Swag Pop nel 2012\". Randall Roberts della testata \"Los Angeles Times\" lo ha definito invece un brano \"che fa venire da vomitare\". Sarah H. Grant da \"Consequence\" ha dichiarato che \"l'effervescenza della sua svolta \"Good Girl Gone Bad\" si \u00e8 persa in un mondo senza speranza. Forse in uno strip club in \"Pour It Up\"\".\nSuccesso commerciale.\n ed ha scalato velocemente la Hot 100: ha debuttato in 90\u00aa posizione, per poi salire in 76\u00aa poi alla 58\u00aa e infine 19. \"Pour It Up\" ha ottenuto un buon successo anche nella Classifica R&amp;B salendo alla posizione n 6\u00b0. Inoltre ha venduto oltre 2.000.000 di copie .\nVideo musicale.\nDopo diversi mesi dal lancio, il 22 maggio, Rihanna ha postato sul suo profilo di Instagram alcuni scatti di lei sul set del video di Pour It Up; fra cui alcuni scatti di lei in versione Marilyn Monroe e di lei mentre indossa un tanga (foto che ha fatto scalpore e ). In seguito fra il 28 settembre e il 1\u00ba ottobre Rihanna ha postato sul suo account di Instagram diverse immagini provenienti dal video. Tutte le immagini, che rappresentavano la cantante in pose seducenti, la vedevano con in testa una parrucca biondo platino. Alcune di esse la vedevano su un trono d'oro, altre facevano vedere le sue sopracciglia viola, altre ancora la vedevano in camerino.\nIl video doveva essere diretto dal regista Vincent Haycock ma per alcuni dissapori diffusi via twitter l'autore lascia il set e Rihanna lo dirige da sola\nInoltre \u00e8 stato pubblicato, il 30 settembre, un video con la performance dell'audizione di una ballerina di lap dance che apparir\u00e0 nel video. Il video \u00e8 stato caricato nel canale VEVO di Rihanna il 2 ottobre 2013. La cantante siede su un trono scintillante immerso in una sotterranea in veste di spogliarellista presiedendo all'incontro di alcune ragazze che fanno la lap dance strusciando il fondoschiena nell'acqua.\nRemix.\nNel 2013 il brano \u00e8 stato remixato dai rapper statunitensi Young Jeezy, Rick Ross, Juicy J e T.I.. Disponibile su iTunes dal 20 marzo 2013. Esiste anche un remix italiano realizzato dal rapper romano Jesto con Briga e Killa Cali dal nome \"Fatti l'uno x l'altra\"."}
{"id": "4372520", "revid": "92723", "url": "https://it.wikipedia.org/wiki?curid=4372520", "title": "Cattedrale di S\u00e9es", "text": "La cattedrale di Nostra Signora (in francese: \"Cath\u00e9drale Notre-Dame de S\u00e9es\") \u00e8 il principale luogo di culto cattolico di S\u00e9es, nel dipartimento dell'Orne, in Normandia. \nLa chiesa \u00e8 dedicata all'Assunzione di Maria e ai Santi Gervasio e Protasio e da quindici secoli \u00e8 sede del vescovo di S\u00e9es.\nVenne dichiarata monumento storico di Francia dal 1875.\nVenne elevata a basilica minore nel 1871 da papa Pio IX\nStoria e architettura.\nOrigini.\nUna prima chiesa in questo luogo, intitolata a Nostra Signora, venne eretta verso il 440 da San Latuino che, secondo la tradizione, vi fonda la Diocesi. La nascita di una cittadella episcopale destin\u00f2 questa chiesetta a uso privato del vescovo, mentre una seconda chiesa sorse, poco lontana, nel cuore della citt\u00e0 medievale, sul sito di un antico tempio pagano, e oggi sotto la parte orientale dell'attuale cattedrale. Scavi ottocenteschi ne hanno riscoperto le vestigia. Quest'ultima, dedicata ai fratelli martiri Santi Gervasio e Protasio, era aperta ai fedeli.\nLa duplice dedica deriverebbe dalla riunificazione delle due chiese del gruppo episcopale. \nQuesta prima cattedrale carolingia and\u00f2 distrutta dalle incursioni dei Vichinghi dell'878 o del 903.\nLa seconda cattedrale.\nVerso il 986, il vescovo Azon le V\u00e9n\u00e9rable (986-1006), ricostruisce la cattedrale utilizzando le pietre delle fortificazioni cittadine.\nNel 1035 sal\u00ec alla cattedra vescovile il pacifico Yves di Bell\u00eame, fratello del terribile Guglielmo II Talvas. Nel 1048, Guillaume Soreng con i suoi tre figli, partigiani del Talvas, formarono un gruppo di banditi e saccheggiarono la regione fino ad impadronirsi addirittura della cattedrale. Quest'ultima ne divenne la loro tana, vi insediarono le scuderie e un postribolo. Allora il vescovo Yves dovette muovere assedio, ma i suoi avversari si rifugiarono in una torre delle mura. Il vescovo ordin\u00f2 allora di incendiare le case vicine, cosi da scovarli, ma il rogo sfugg\u00ec di ma mano e coinvolse anche la cattedrale\nche perse il tetto. L'anno 1049 il vescovo assistette al Concilio di Reims e papa Leone IX lo attacca pubblicamente imponendogli di porre rimedio alla cattedrale. L'edificio venne subito dotato di una nuova copertura provvisoria e riconsacrato il 2 gennaio 1050, ma la struttura muraria era gravemente danneggiata dall'incendio e cedette poco dopo.\nIl vescovo Yves part\u00ec in un lungo viaggio per trovare i fondi necessari alla ricostruzione. Dapprima fu la volta della Puglia e in seguito Costantinopoli, dove si erano stabilite ricche famiglie normanne. Al suo ritorno riport\u00f2 una somma considerabile e anche una reliquia della Vera Croce, dono dell'imperatore.\nLa terza cattedrale.\nVerso il 1053, si inizia il cantiere di costruzione del nuovo edificio, che verr\u00e0 consacrato solo il 21 mars 1126 sotto l'episcopato di Jean de Neuville. \nNel 1174, durante le guerre di rivendicazione dei territori francesi che contrapponevano Enrico II d'Inghilterra a Luigi VII di Francia, la cattedrale venne di nuovo incendiata.\nLa cattedrale attuale.\nA partire dal 1210 si inizia la costruzione di un nuovo, grande, edificio, del quale la maggior parte si conserva fino ai giorni nostri. Tuttavia la mancanza di fondi porta a un risparmio nelle fondamenta. Architetto ne \u00e8 Jean de Berni\u00e8res (1278-1293), come attestato dal suo epitaffio sito nel coro, che lo inizia dal corpo della facciata proseguendo per le navate. Il coro, le cappelle radiali e il transetto sormontato, secondo la tradizione normanna, dalla torre nolare, vennero eretti nel terzo quarto del XIII secolo. I lavori terminarono all'inizio del XIV secolo e il nuovo edificio venne consacrato dal vescovo Philippe Le Boulanger (1294-1315) il 27 settembre 1310.\nDurante la Guerra dei Cent'anni la cattedrale venne di nuovo danneggiata e di nuovo restaurata e consacrata nel 1494. Nel XVI secolo vennero aggiunti possenti pilastri alla facciata principale per rafforzarla.\nGrandi restauri.\nNel XVIII secolo l'edificio gravava in uno stato di avanzato degrado, tanto che il vescovo Jacques Lallement (1728-1740) dovette chiuderlo ai fedeli nel 1704. Nel corso del secolo si dovette abbattere la torre nolare, che minacciava di crollare. \nIl vescovo Jean-Baptiste du Plessis d'Argentr\u00e9 (1776-1791) incarica, nel 1780, l'architetto Joseph Brousseau di restaurare la cattedrale e di riedificare il palazzo vescovile.\nDurante la rivoluzione, il portale principale della facciata venne mutilato delle sculture del timpano.\nMa sar\u00e0 nel corso del XIX secolo che si svolgono grandi campagne di lavori. Nel 1817 l'architetto Alavoine costruisce un enorme massiccio di contrafforti per consolidare la facciata. Gli succedono gli architetti Delarue e Dedaux che proseguono i lavori. Nel 1832-38 rinforzano i contrafforti settentrionali della navata e, nel 1844-50, quelli meridionali. Ricostruiscono la guglia della torre sud sul modello di quella della torre nord. \nNel 1849, l\u2019architetto Victor Ruprich-Robert, un discepolo di Viollet-le-Duc, \u00e8 incaricato della direzione dei restauri. In seguito a degli scavi, constata ben presto dell'instabilit\u00e0 dell'edificio dovuta ai diversi-successivi interventi e alle varie fondamenta sovrapposte, da quelle dell'edificio carolingio alle diverse chiese incendiate.\nIl pessimo stato delle strutture del coro e del transetto obbliga interventi drastici. Si ripresero interamente le facciate del transetto, quella sud terminata nel 1856 e quella nord nel 1869. In seguito il coro venne smontato per scavare fondamenta pi\u00f9 profonde, fino a 8 metri, e poi rimontato, pietra per pietra, nel pi\u00f9 grande rispetto e fedelt\u00e0 della costruzione medievale. Sola differenza, vennero rimossi gli interventi cinquecenteschi e la cappella assiale venne allungata di una campata.\nDescrizione.\nL'edificio, dalla pianta a croce latina presenta due torri gemelle cuspidate sulla facciata, transetto e Coro a deambulatorio con cappelle radiali. Il piedicroce \u00e8 diviso ortogonalmente in tre navate, senza cappelle, e verticalmente in tre livelli: pilastri cilindrici reggono le grandi arcate ogivali sulle quali corre il triforio composto da bifore binate e in alto il cleristorio aperto da grandi quadrifore vetrate. I tre livelli continuano anche nel coro, dove il triforio \u00e8 vetrato. La copertura interna \u00e8 costituita da volte a crociera.\nOpere d'arte.\nVetrate.\nNel coro e nel deambulatorio sono preziose vetrate del XIV e XV secolo, e nel transetto si conservano due grandi rosoni duecenteschi:\nLa rosace sud ressemble \u00e0 une roue, symbole du monde qui change constamment. Sotto il rosone \u00e8 una galleria vetrata con le figure di \"10 Personaggi del Vecchio Testamento\"."}
{"id": "4372521", "revid": "755885", "url": "https://it.wikipedia.org/wiki?curid=4372521", "title": "Kiss You", "text": "Kiss You \u00e8 un singolo della \"boy band\" britannica-irlandese One Direction, estratto dal secondo album in studio \"Take Me Home\" del 2012. La canzone \u00e8 stata composta da Carl Falk, Rami Yacoub, Savan Kotecha e Kristian Lundin, prodotta dai primi due.\nCommercialmente ha raggiunto un medio successo nel Regno Unito, in Irlanda, in Australia e in Nuova Zelanda.\nContesto e descrizione.\nIl 9 novembre 2012, nel mezzo della promozione di \"Take Me Home\", Niall Horan annuncia che \"Kiss You\" sarebbe stato il terzo singolo estratto dall'album e che sarebbe stato lanciato il 16 novembre su iTunes.. In un'intervista con MTV News, Liam Payne ha dichiarato che \u00e8 stato il primo brano che ha sentito dell'album, e che gli \u00e8 piaciuto molto: \u00abS\u00ec, ci piace questa canzone [...] ha un posto speciale nei nostri cuori\u00bb. Secondo Zayn Malik, \u00e8 uno dei migliori pezzi di \"Take Me Home\".\nIl testo parla del fatto che si debba vivere ogni momento di una storia d'amore.. La sua composizione si basa semplicemente su un pianoforte e una chitarra. Esso contiene inoltre una serie di suoni elettronici Secondo la partitura pubblicata da Kobalt Music Publishing America Inc. nel sito Musicnotes, il brano ha un ritmo moderato di 90 battiti al minuto ed \u00e8 composto nella tonalit\u00e0 di mi maggiore. Il 7 gennaio \u00e8 stato pubblicato il video del brano su YouTube.\nI One Direction hanno pubblicato, successivamente, una versione alternativa del video, cui sono stati aggiunti spezzoni precedentemente tagliati e parti del backstage.\nIl video ha ottenuto la certificazione Vevo.\nCD.\nLa versione su CD \u00e8 stata pubblicata l'8 febbraio 2013 dalla Sony Music per il mercato tedesco, svizzero e austriaco."}
{"id": "4372525", "revid": "709565", "url": "https://it.wikipedia.org/wiki?curid=4372525", "title": "Premi BAFTA 2013", "text": "La 66\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 2012, ha avuto luogo il 10 febbraio 2013 alla Royal Opera House (Londra)."}
{"id": "4372526", "revid": "1474249", "url": "https://it.wikipedia.org/wiki?curid=4372526", "title": "Loud Tour Live at the O2", "text": "Loud Tour Live at the O2 \u00e8 un DVD, video-live di Rihanna pubblicato nel dicembre 2012."}
{"id": "4372527", "revid": "1788047", "url": "https://it.wikipedia.org/wiki?curid=4372527", "title": "Ray Ruffels", "text": "Carriera.\nTennista specializzato nel doppio, ottiene in questa disciplina i suoi risultati migliori. Riesce a vincere sedici titoli nel doppio maschile tra cui spicca il trionfo agli Australian Open del dicembre 1977. Anche nel doppio misto si fa notare raggiungendo due finali Slam senza riuscire a conquistare il titolo.\nIn Coppa Davis ha giocato dieci match con la squadra australiana vincendone cinque."}
{"id": "4372528", "revid": "46931", "url": "https://it.wikipedia.org/wiki?curid=4372528", "title": "Cath\u00e9drale Notre-Dame d'\u00c9vreux", "text": ""}
{"id": "4372529", "revid": "46931", "url": "https://it.wikipedia.org/wiki?curid=4372529", "title": "Cath\u00e9drale Notre-Dame de S\u00e9es", "text": ""}
{"id": "4372530", "revid": "46931", "url": "https://it.wikipedia.org/wiki?curid=4372530", "title": "Cath\u00e9drale Notre-Dame de Coutances", "text": ""}
{"id": "4372538", "revid": "1305772", "url": "https://it.wikipedia.org/wiki?curid=4372538", "title": "Pedina", "text": "Con pedina nei giochi da tavolo si intende un componente del gioco che viene usato per rappresentare la posizione su un percorso o su una mappa o per rappresentare altre informazioni. Quando un giocatore controlla un'unica pedina questa viene detta segnalino, come per esempio nel caso del Gioco dell'oca\nSe rappresenta un'informazione (per esempio lo stato di un oggetto, distrutto, immobilizzato, catturato, il valore come nel caso del \"Monopoly\", ecc...) \u00e8 detto contrassegno\nIn alcuni giochi assume un nome specifico, negli scacchi viene chiamato \"pezzo\", mentre in \"Carcassonne\" \u00e8 detto \"seguace\" o \"meeple\".\nIn particolare il termine \"meeple\" \u00e8 una parola macedonia che deriva dall'unione delle parole inglesi \"my\" e \"people\" e, a seguito del grandissimo successo di \"Carcassonne\", si usa spesso per indicare le pedine generiche di un gioco da tavolo.\nVariazioni.\nLe pedine possono essere realizzate in una variet\u00e0 di materiali e forme, dall'essere vere e proprie miniature realistiche come nei wargame tridimensionali o astratte come nei pezzi degli scacchi all'essere semplici pezzi di cartoncino fustellato come avviene nei wargame da tavolo.\nNei microgame, le pedine erano stampate su uno o pi\u00f9 fogli di carta spessa che i giocatori dovevano ritagliarsi da soli, piuttosto che essere cartoncini fustellati. Questo pu\u00f2 avvenire anche per giochi pubblicati su riviste, come per esempio su \"Dragon Magazine\" che includeva un foglio di pedine stampato su carta spessa per il gioco mensile (specialmente quelli di Tom Wham).\nNei block wargame le pedine sono blocchi di legno, che possono anche essere usate per emulare la \"fog of war\" piazzando i blocchi in modo da rivelare le informazioni stampate su di esso solo a uno dei giocatori.\nWargame.\nNei wargame le pedine sono generalmente piccoli cartoncini di cartone fustellato che vengono spostate sulla mappa per rappresentare unit\u00e0 militari. Secondo la scala del gioco possono rappresentare da un intero esercito fino a un singolo soldato. Il primo wargame commerciale moderno a usare pedine in cartoncino fu \"Tactics\" di Charles S. Roberts in 1952. I wargame tradizionali possono avere anche centinaia di pedine (225 in \"The Russian Campaign\"; 856 in \"\"; pi\u00f9 di 2000 in \"Terrible Swift Sword\").\nLe pedine dei wargame usano spesso i simboli delle mappe militari come per esempio versioni semplificate dello standard NATO APP-6a.\nSebbene le pedine in cartoncino siano tipicamente quadrate alcuni giochi usano pedine oblunghe o rettangolari quando l'autore del gioco desidera enfatizzare l'orientamento dell'unit\u00e0, come per esempio nella serie \"Great Battles of History\" della GMT Games. Altre variazioni sono possibili, per esempio i counter in \"Luftwaffe\" sono circolari."}
{"id": "4372539", "revid": "67443", "url": "https://it.wikipedia.org/wiki?curid=4372539", "title": "Deportazioni dei Trentini", "text": ""}
{"id": "4372548", "revid": "287204", "url": "https://it.wikipedia.org/wiki?curid=4372548", "title": "Bo Petersson", "text": "Carriera.\nGiocatore.\nClub.\nPetersson gioc\u00f2 per il R\u00e5sunda IS, per poi passare allo Sp\u00e5rv\u00e4gen. In seguito, fu in forza al Vasalund, per poi militare nelle file dell'AIK e dello \u00d6stersund.\nAllenatore.\nPetersson guid\u00f2 l'AIK dal 1979 al 1980. Fu poi tecnico di Vasalund, Sp\u00e5rv\u00e4gen e Troms\u00f8. Successivamente, divent\u00f2 allenatore di Djurg\u00e5rden, Brommapojkarna e Plavi Team. Dopo un'esperienza in Grecia, con il Kalamata, pass\u00f2 a V\u00e4ster\u00e5s ed Enk\u00f6ping. Guid\u00f2 allora Assyriska e PAS Giannina, prima di andare al Vasalund/Essinge. Fu nuovamente il tecnico di Enk\u00f6ping (due volte) e Vasalund/Essinge."}
{"id": "4372550", "revid": "1305772", "url": "https://it.wikipedia.org/wiki?curid=4372550", "title": "The Marriage Market", "text": ""}
{"id": "4372558", "revid": "287204", "url": "https://it.wikipedia.org/wiki?curid=4372558", "title": "Animal (Conor Maynard)", "text": "Animal \u00e8 un brano musicale del cantante inglese Conor Maynard in collaborazione con il rapper Wiley, pubblicato il 20 gennaio 2013 come quarto singolo estratto dal suo album studio di debutto, \"Contrast\"."}
{"id": "4372560", "revid": "365417", "url": "https://it.wikipedia.org/wiki?curid=4372560", "title": "Dragon Gate Open the Twin Gate Championship", "text": "L'Open the Twin Gate Championship \u00e8 un titolo di wrestling giapponese, difeso nella federazione Dragon Gate. La Dragon Gate ha usato il WAR IJ Tag TEam Championship dal 2006 al 2007, quando Naruki Doi &amp; Masato Yoshino introdussero i Twin Gate Titles dopo aver vinto il Summer Adventure Tag League tournament. Sconfissero i IJ champions, Keni'chiro Arai e Taku Iwasa, unificando i titoli."}
{"id": "4372571", "revid": "767487", "url": "https://it.wikipedia.org/wiki?curid=4372571", "title": "On the Loose (Europe)", "text": "On the Loose \u00e8 un brano degli Europe scritto dal frontman della band Joey Tempest, ed anche un EP pubblicato per la prima volta nell'aprile 1985, come colonna sonora dell'omonimo cortometraggio (32 min.) uscito nello stesso anno.\nL'unico singolo che verr\u00e0 estratto dall' EP (circa un mese prima della sua pubblicazione) sar\u00e0 \"Rock the Night\".\nIn seguito il brano (cos\u00ec come \"Rock the Night\") verr\u00e0 riarrangiato ed interamente re-inciso per essere incluso nel terzo album del gruppo \"The Final Countdown\", del 1986."}
{"id": "4372573", "revid": "260676", "url": "https://it.wikipedia.org/wiki?curid=4372573", "title": "Franciacorta rosso", "text": ""}
{"id": "4372578", "revid": "110157", "url": "https://it.wikipedia.org/wiki?curid=4372578", "title": "Stre\u017eevoj", "text": "Stre\u017eevoj \u00e8 una citt\u00e0 della Russia, situata nella Siberia occidentale (oblast' di Tomsk).\nSorge nella parte nordoccidentale della \"oblast'\", nel bassopiano siberiano occidentale, circa 930 chilometri a nordovest del capoluogo regionale Tomsk e una settantina di chilometri a sudest di Ni\u017enevartovsk. La citt\u00e0 sorge su un braccio laterale del fiume Ob', a pochi chilometri di distanza dal corso principale."}
{"id": "4372587", "revid": "393899", "url": "https://it.wikipedia.org/wiki?curid=4372587", "title": "Franciacorta spumante ros\u00e9", "text": ""}
{"id": "4372588", "revid": "474175", "url": "https://it.wikipedia.org/wiki?curid=4372588", "title": "Cattedrale di Aix", "text": "La cattedrale di San Salvatore (in francese: \"Cath\u00e9drale Saint-Sauveur\") \u00e8 il principale luogo di culto cattolico di Aix-en-Provence, nel dipartimento delle Bocche del Rodano, in Francia, chiesa madre dell'arcidiocesi di Aix e basilica minore.\nSorta nel sito di un antico tempio pagano dedicato ad Apollo e poi della cattedrale di Santa Maria Maggiore, distrutta durante le invasioni saracene, venne edificata in due fasi: quella romanica tra l'XI e il XIII secolo, quella gotica nel XVI secolo. Dal 1840 \u00e8 monumento storico di Francia.\nDescrizione.\nEsterno.\nNella facciata \u00e8 possibile vedere la parte nuda della vecchia chiesa romanica (XII secolo), che ne costituisce oggi la navata destra; il portale, dai battenti lignei e la parte superiore gotica con sette sculture (XVI secolo).\nLe ante del portale, in noce, furono scolpite nel 1504 dai fratelli di Aix, Raymond e Jean Bouilly, mentre le raffigurazioni di \"Isaia e Geremia\" della porta destra, ed \"Ezechiele e Daniele\" della porta sinistra, sono dello scultore Tolonese Jean Guiramand. Recentemente sono state nascoste con copie del XIX secolo per proteggerle dalle intemperie.\nLa facciata \u00e8 fiancheggiata sul lato nord da una torretta incompiuta. Intorno alla cattedrale, ma in adesione, sorgono la residenza degli arcivescovi, il mirabile chiostro romanico e il campanile con coronamento gotico eseguito fra il 1323 e il 1425.\nInterno.\nL'interno, diviso in tre navate, di cui quella destra \u00e8 costituita dalla primitiva chiesa romanica, costituisce un singolare insieme di stili diversi. \nNei pennacchi della cupola della navata romanica sono presenti quattro sculture della met\u00e0 del XII secolo che rappresentano i quattro simboli degli Evangelisti con iscrizioni latine.\nDalla navata romanica si accede al battistero, costruito a cavallo del V e VI secolo. Coronato da tiburio ottagonale nel 1579 dal canonico Jean de L\u00e9one, presenta una cupola sostenuta da colonne d'epoca romana. La vasca \u00e8 di epoca merovingia, sotto le lastre del pavimento sono collocate le sepolture di canonici e arcivescovi. Nella nicchia a sudovest pittura murale dell'inizio del XIII secolo raffigurante la veste di Santa Chiara e il luned\u00ec delle Palme, nelle sette nicchie dei quadri dei sette sacramenti (1846-49) di sette diversi pittori avignonesi: Jean-Baptiste Martin, Joseph Richaud, Joseph Gilbert, Fran\u00e7ois Latil, Antoine Coutel, Alphonse Angelin e L\u00e9ontine Tacussel.\nNell'abside si nota il decoro neogotico (1857-62) del pittore Revoil e le vetrate (1860-61) dell'Atelier Didron; ai lati le due cappelle di Nostra Signora della Speranza dell'architetto Laurent Vallon, e la cappella del Corpus Domini, sormontata dall'affresco \"Trasfigurazione di Cristo\", opera del 1693 del pittore Andr\u00e9 Boisson.\nTra le cappelle si nota la cappella dei Santi Cosma e Damiano (XVI secolo) nella quale sono presenti il sarcofago del santo di Aix, Saint Mitre, due leoni in marmo provenienti dalla tomba d'Hubert de Vins, due sculture di Charles Desbordes, e delle colonnette con capitelli di marmo dell'oratorio di San Saverio.\nNella cappella di Sant'Anna, si nota l'altare degli Aygosi in pietra (1470 circa) dello scultore Audinet St\u00e9phani, che comprende la tavola sormontata da un falso tabernacolo, un tabernacolo con la figura di Cristo e un retablo in pietra con sei figure e il Cristo in croce che lo domina.\nL'interno contiene altre opere d'arte tra le quali spiccano la \"Trasfigurazione di Saverio\" di Jean Daret figlio, la Cena di Jean Daret padre, l'Incredulit\u00e0 di San Tommaso di Finsonius, il Trionfo della fede, la Resurrezione di Lazzaro di Christophe Veyrier e diciassette arazzi (XVI secolo) del pittore fiammingo Quentin Metsys.\nInteressanti anche altre vetrate dell'Atelier Didron: nel timpano della navata gotica, il \"Trionfo della fede\" (1858), nel timpano del transetto sud, la vetrata della \"Speranza\" (1863) e, nella cappella del Sacro Cuore, vetrata degli \"Angeli\" (1866).\nIn fondo al braccio sinistro del transetto si apre la cappella di San Lazzaro, dove \u00e8 accolto il capolavoro provenzale noto come il \"Trittico del Roveto ardente\", opera dell'artista avignonese Nicolas Froment. Fu commissionato nel 1476 dal conte di Provenza, e re di Napoli, Renato d'Angi\u00f2. Il pannello centrale rappresenta la \"Vergine e il Bambino\" sul roveto ardente con in primo piano, a destra, \"Mos\u00e8\". Gli altri pannelli rappresentano il re Renato d'Angi\u00f2 e sua moglie Jeanne de Laval, in posizione di preghiera.\nOrgani a canne.\nNella cattedrale si trovano due organi a canne.\nL'organo maggiore \u00e8 situato sulla cantoria che sovrasta gli stalli lignei di sinistra del coro, mentre al di sopra di quelli di destra vi \u00e8 una seconda cassa, identica ma priva di materiale fonico. Lo strumento venne costruito da Jean-Esprit Isnard tra il 1743 e il 1745 e, nel corso del XIX secolo, notevolmente alterato da vari organari tra i quali Ducroquet (nel 1849) e Cavaill\u00e9-Coll (nel 1880), nonch\u00e9 da Merklin nel 1917. Restauri con importanti modifiche furono condotti nel 1972 e nel 2001. L'organo \u00e8 a trasmissione meccanica (con leva Barker per la seconda tastiera) e dispone di 40 registri; la sua consolle, a finestra, ha tre manuali e pedaliera. La cassa, riccamente decorata in stile barocco, \u00e8 monumento storico di Francia.\nUn secondo organo \u00e8 collocato a pavimento al centro dell'abside, alle spalle dell'altare maggiore barocco; fu realizzato da Metzler nel 1974 a trasmissione meccanica e nel 2001 elettrificato. Ha 13 registri su due manuali e pedali ed \u00e8 privo di cassa."}
{"id": "4372590", "revid": "599013", "url": "https://it.wikipedia.org/wiki?curid=4372590", "title": "Cattedrale di Agen", "text": "La cattedrale di San Caprasio (in francese: \"Cath\u00e9drale Saint-Capraisen\") \u00e8 il principale luogo di culto cattolico di Agen, nel dipartimento del Lot e Garonna, in Francia.\n\u00c8 sede del vescovo di Agen.\nL'edificio \u00e8 monumento storico di Francia dal 1862 e patrimonio dell'Umanit\u00e0 dal 1998, in quanto compreso nel cammino di Santiago de Compostela.\nStoria.\nCostruita nel XII secolo sul posto di un'antica basilica episcopale del VI secolo, inizialmente era stata adibita a collegiale. Saccheggiata nel 1561 durante le guerre di religione, successivamente (1791) adibita a magazzino per il foraggio, riaperta al culto nel 1796, fu elevata a cattedrale nel 1802 per sostituire la vecchia cattedrale di Santo Stefano, distrutta durante la Rivoluzione francese.\nTra il 1835 e il 1847 fu poi rinnovata per volere del vescovo Jean-Aim\u00e9 de Levezou de Vezins, dall'architetto Gustave Bourri\u00e8res, che rimaneggi\u00f2 nella facciata sud, il campanile e i pavimenti interni.\nDescrizione.\nEsterno.\nLa cattedrale, nelle forme, ricorda le chiese bizantine. L'esterno delle cappelle radiali \u00e8 caratterizzato da una decorazione ad archetti ciechi poggianti su colonnine e sormontati da mensole con scolpite teste umane ed animali. Il campanile (1835) ha la particolarit\u00e0 di essere composto dei tre elementi stilistici gotici (a lancette, radiante e fiammeggiante) curiosamente presentati in ordine cronologico inverso.\nInterno.\nL'interno \u00e8 a unica navata in stile gotico, con transetto e coro poco profondo affiancato da due cappelle (dedicate rispettivamente a sant'Anna e alla Vergine Maria) e chiuso da un'abside semicircolare, nella quale si aprono tre cappelle radiali: quella centrale, quella di destra dedicata a san Primo e a san Feliciano, quella di sinistra a santa Fede. Le pareti sono interamente decorate con affreschi del tolosano Jean-Louis B\u00e9zard che tra il 1845 e il 1869 dipinse prima la cappella della Vergine, poi l'intera cattedrale, raffigurando nelle volte i martiri dei santi di Agen, nel resto della chiesa temi locali e iconografia mariana e le grandi figure della Bibbia dell'Antico e del Nuovo testamento. Per i medaglioni degli archi della crociera del transetto B\u00e9zard si ispir\u00f2 alle chiese siciliane di Palermo e Monreale.\nNella transetto settentrionale, \u00e8 presente un interessante cul-de-lampe in forma tipica del XIII secolo.\nOrgani a canne.\nAll'interno della cattedrale si trovano due organi a canne.\nLo strumento principale \u00e8 situato su un'apposita cantoria che si apre nella parete di destra della seconda campata della navata; venne costruito da Jean-Baptiste Stoltz nel 1855 per l'Esposizione Universale di Parigi dello stesso anno, ed installato nella chiesa nel 1859. Venne profondamente modificato nel 1954 dalle ditte Rochesson prima e Gonzalez poi, e nel 2004 \u00e8 stato restaurato da Claude Berger e dalla Manufacture languedocienne de grandes orgues. L'organo, a trasmissione meccanica con leva Barker, dispone 45 registri su tre manuali e pedale; \u00e8 interamente racchiuso all'interno di una cassa lignea in stile neogotico ed \u00e8 monumento storico di Francia relativamente sia alla parte strumentale, sia alla cassa.\nSotto l'arco della cappella radiale di sinistra dell'abside, vi \u00e8 un secondo organo a canne; venne costruito dai fratelli Magen nel 1885. A trasmissione integralmente meccanica, dispone di 15 registri su due manuali e pedale ed \u00e8 monumento storico di Francia relativamente alla parte strumentale."}
{"id": "4372593", "revid": "310175", "url": "https://it.wikipedia.org/wiki?curid=4372593", "title": "JG 52", "text": ""}
{"id": "4372594", "revid": "287204", "url": "https://it.wikipedia.org/wiki?curid=4372594", "title": "Harris Barton", "text": "Carriera professionistica.\nBarton fu scelto dai San Francisco 49ers nel primo giro del draft 1987 come 22\u00ba assoluto. Fu il primo uomo della linea offensiva scelto dai San Francisco 49ers nel primo giro dai tempi di Forest Blue nel 1968. Nella sua prima stagione giunse secondo nel premio di rookie dell'anno.\nCoi Niners vinse tre Super Bowl, nel 1988, 1989 e 1994. Part\u00ec come titolare in 134 delle 138 gare disputate in carriera e si ritir\u00f2 dopo la stagione 1998."}
{"id": "4372599", "revid": "309289", "url": "https://it.wikipedia.org/wiki?curid=4372599", "title": "Kedrovyj (Oblast' di Tomsk)", "text": "Kedrovyj \u00e8 una citt\u00e0 della Russia, situata nella Siberia occidentale (oblast' di Tomsk). \u00c8 anche centro amministrativo del distretto urbano \"citt\u00e0 di Kedrovyj\", che ha una superficie di1697\u00a0km\u00b2.\nSorge nella parte sudoccidentale della \"oblast\"', nel bassopiano siberiano occidentale, circa 350 chilometri a ovest del capoluogo regionale Tomsk. La citt\u00e0 sorge sulle sponde del fiume \u010cuzik (bacino dell'Ob'), vicino al villaggio di Pudino (\u041f\u0443\u0434\u0438\u043d\u043e).\nLo sviluppo economico della citt\u00e0 \u00e8 associato allo sfruttamento dei giacimenti di petrolio e gas, le cui licenze sono di propriet\u00e0 di Vostokgazprom e Rosneft, e alla gestione di oleodotto (Igol'ko-Talovoe-Gerasimovskoe, 169\u00a0km) e gasdotto (Gerasimovskoe-Kedrovyj, 43 km).\nStoria.\n\u00c8 una delle citt\u00e0 pi\u00f9 piccole, in termini di popolazione, della Russia. \u00c8 stata fondata nel 1982 come villaggio di lavoratori in ambito petrolifero, nel 1987 ha ricevuto lo status di citt\u00e0.\nLo stemma della citt\u00e0 \u00e8 stato adottato nel 2009. Il ramo di \"Pinus Strobus\" (o \"Pinus sibirica\") con coni indica il nome della citt\u00e0. Il cedro \u00e8 un simbolo di forza, integrit\u00e0 e durata. La lingua azzurra della fiamma del gas naturale e una goccia nera di petrolio simboleggiano le ricchezze naturali dell'area."}
{"id": "4372600", "revid": "1603714", "url": "https://it.wikipedia.org/wiki?curid=4372600", "title": "Cattedrale di Digne", "text": "La cattedrale di San Girolamo (in francese: \"cath\u00e9drale Saint-J\u00e9r\u00f4me de Digne\") \u00e8 il principale luogo di culto cattolico di Digne-les-Bains, nel dipartimento delle Alpi dell'Alta Provenza. La chiesa, sede del vescovo di Digne, \u00e8 monumento storico di Francia dal 1906."}
{"id": "4372605", "revid": "309289", "url": "https://it.wikipedia.org/wiki?curid=4372605", "title": "Kedrovyj", "text": ""}
{"id": "4372607", "revid": "80339", "url": "https://it.wikipedia.org/wiki?curid=4372607", "title": "Kedrovy", "text": ""}
{"id": "4372609", "revid": "80339", "url": "https://it.wikipedia.org/wiki?curid=4372609", "title": "Cartella di pagamento", "text": ""}
{"id": "4372610", "revid": "287204", "url": "https://it.wikipedia.org/wiki?curid=4372610", "title": "Strezevoj", "text": ""}
{"id": "4372612", "revid": "80339", "url": "https://it.wikipedia.org/wiki?curid=4372612", "title": "Strezhevoj", "text": ""}
{"id": "4372613", "revid": "80339", "url": "https://it.wikipedia.org/wiki?curid=4372613", "title": "Strezhevoy", "text": ""}
{"id": "4372615", "revid": "461628", "url": "https://it.wikipedia.org/wiki?curid=4372615", "title": "Cattedrale di Laval", "text": "La cattedrale della Santa Trinit\u00e0 (in francese: \"Cath\u00e9drale de la Sainte-Trinit\u00e9 de Laval\") \u00e8 il principale luogo di culto cattolico di Laval, nel dipartimento della Mayenne. La chiesa, sede del vescovo di Laval, \u00e8 monumento storico di Francia dal 1840."}
{"id": "4372618", "revid": "256896", "url": "https://it.wikipedia.org/wiki?curid=4372618", "title": "Raggruppamento Aeromobili Carabinieri", "text": ""}
{"id": "4372620", "revid": "217591", "url": "https://it.wikipedia.org/wiki?curid=4372620", "title": "Cattedrale di Le Puy", "text": "La cattedrale di Nostra Signora dell'Annunciazione (in francese: \"Cath\u00e9drale Notre-Dame-de-l'Annonciation du Puy-en-Velay\") \u00e8 il principale luogo di culto cattolico di Le Puy-en-Velay, nel dipartimento dell'Alta Loira. La chiesa, sede del vescovo di Le Puy-en-Velay, \u00e8 monumento storico di Francia dal 1862, ricca di affreschi del romanico francese.\n\u00c8 stata un centro di pellegrinaggio fin dal medioevo, oltre ad essere situata sulla \"Via Podiensis,\" una delle antiche vie di pellegrinaggio verso Santiago di Compostela. Dal 1998 \u00e8 parte delle Strade francesi per Santiago di Compostela, che comprende sette strade e 71 monumenti dichiarati patrimonio dell'umanit\u00e0 dall'UNESCO.\n\u00c8 la sede del Vescovo di Le Puy.\nStoria.\nLa \u00ab pietra delle febbri \u00bb o \u00ab pietra delle apparizioni \u00bb.\nLe tradizione di Puy-en-Velay narra di un dolmen che occupava, senza dubbio da parecchi millenni, il luogo dove attualmente si trova la cattedrale. Di questa pietra basaltica si trova una parte conservata in una cappella del Santo Crocifisso, nota con il nome di \u00abpietra delle febbri\u00bb o \u00abpietra delle apparizioni\u00bb, specie di lastra di 3\u00a0m di lunghezza e di 2\u00a0m di larghezza.\n\u00c8 su questo dolmen che sarebbe apparsa nel III secolo la Vergine a una matrona di Ceyssac che soffriva di una febbre quartana, annunciandole che sarebbe guarita stendendosi sul dolmen stesso. A seguito della guarigione, la donna sarebbe andata a trovare il vescovo Georges du Velay, considerato il primo apostolo del Velay, che dopo aver visto un cervo che tracciava con le corna nella neve, pur essendo estate, il perimetro di un'area, la recint\u00f2 per destinarla alla futura chiesa dedicata alla Vergine. Due secoli dopo, un\ua78caltra guarigione \u00e8 citata dal vescovo Vosy, che ottenne da Roma l'autorizzazione a trasferire la sede episcopale da Saint-Paulien (capitale del Velay gallo-romana) ad Anicium (nome gallo-romano di Puy-en-Velay, del quale il radicale \u00aban\u00bb significa in lingua celtica \u00ab circolo, circuito, recinto \u00bb) e decise di costruire una chiesa cattedrale. La costruzione inizi\u00f2 con il suo successore, il vescovo San Scutario. Secondo la tradizione locale, la chiesa angelica fu santificata da alcuni angeli che transferirono da Roma delle reliquie.\nSi ipotizza anche che i racconti tradizionali si siano formati a partire dalla toponimia della rocca che sovrasta la posizione dell'attuale santuario e che porta il nome di Corneille, la cui etimologia deriva dal cervo Cernunnos, dio gallico, essendo il sito un antico ricordo del culto di questa divinit\u00e0. Il santuario mariano divenne rapidamente la sede di pellegrinaggi.\nPuy-en-Velay \u00e8, insieme a Chartres, il pi\u00f9 antico santuario mariano della Gallia cristiana. Sono state ritrovate, sotto il pavimento del coro, le fondamenta di questa prima chiesa che misurava 12 \u00d7 24\u00a0metri.\nAncora oggi, dei pellegrini si sdraiano sulla pietra per riceverne dei benefici.\nSe l'origine del culto di Notre-Dame-de-l'Annonciation si trova nella \u00ab pietra delle febbri \u00bb, il Medioevo e i tempi moderni venerano soprattutto la Vergine nera.\nIl Giubileo di Puy-en-Velay.\nLa cattedrale di Notre-Dame-de-l'Annonciation \u00e8 dotata di un privilegio pontificio riguardo a un giubileo. Il 25 marzo 992, data di previsione della fine del mondo del monaco tedesco Bernard de Thuringe, quando l'Annunciazione coincideva in quel giorno con il Venerd\u00ec santo, il pellegrinaggio attirava una tale folla, che papa Giovanni XV (o Callisto II) decise la creazione di un giubileo ogni volta che si riproduceva questa coincidenza.\nAl fine di ottenere un\ua78cindulgenza plenaria, era necessario che i fedeli visitassero la cattedrale di Puy, a condizione di essersi confessati e comunicati, e quindi vi avessero pregato in favore delle intenzioni del papa. Quest'ultimo attribu\u00ec questo grande perdono non solamente al vescovo di Puy ma anche alla cattedrale. Questo obbligo \u00e8 stato effettivamente rispettato, ad eccezione degli anni 1701 e 1796. Nel 1701, i pellegrini furono troppo numerosi per permettere a tutti i fedeli di accedere alla cattedrale. Quest'ultima fu occupata dagli scismatici nel 1796. Papa Pio VI dovette sopprimere provvisoriamente tutti i privilegi precedenti, affinch\u00e9 non ne approfittassero questi avversari della Chiesa.\nVerosimilmente creato dalla liturgia locale, il \ua78c\ua78cGrand Pardon\ua78c\ua78c di Puy-en-Velay \u00e8 il pi\u00f9 antico giubileo prima di quelli di Roma (1300), di Rocamadour (1428) e di quello di Lione (1451). Il primo giubileo di Notre-Dame du Puy avrebbe avuto luogo nel 1065. Il giubileo \u00e8 documentato nel 1407 per la prima volta, poich\u00e9 numerosi pellegrini perirono soffocati dalla folla.\nDa allora, papi e re parvero evitare questi periodi per i loro pellegrinaggi. Tuttavia, fu il re di Napoli Renato d'Angi\u00f2 che torn\u00f2 dall'Italia nel 1440. Ci\u00f2 spiega, nella cattedrale, l'esistenza di un'opera di Barth\u00e9lemy d'Eyck di cui il \"Buon Re\" era il patrono. L'anno successivo, papa Eugenio IV cit\u00f2 il giubileo di Puy in un breve scritto. Papa Martino V fu un grande sostenitore dei giubilei in Francia nel XV secolo.\nIl giubileo si distingue d'altra parte per la sua grande processione solenne, che parte da e ritorna alla cattedrale. Ugualmente al di fuori del giubileo si svolge ogni anno, il giorno del 15 agosto, una grande festa detta dell'Assunta, nel corso della quale la Vergine nera \u00e8 portata in processione attraverso le vie della citt\u00e0, in presenza delle pi\u00f9 alte autorit\u00e0 civili e religiose e da una moltitudine di partecipanti. Nel 2016, la chiusura del giubileo ebbe luogo con questa processione mariana.\nIl 15 agosto 1095, in occasione della festa dell'Assunta celebrata a Puy, papa Urbano II annunci\u00f2 la prima crociata (1095-1098) e design\u00f2 il vescovo della citt\u00e0, Ademaro di Monteil, per condurla a buon fine. Accompagnato da circa quattrocento crociati del Velay, l'autore del celebre \"Salve Regina\" lasci\u00f2 dunque Puy per l'Oriente. Egli fu mortalmente ferito nel corso dell'Assedio di Antiochia (1098), ma altri ebbero l'opportunit\u00e0 di ritornare nella loro patria.\nDurante il Medioevo, la cattedrale di Puy era una delle tappe pi\u00f9 importanti per il pellegrinaggio di San Giacomo di Compostella ed essa stessa \u00e8 una destinazione importante di pellegrinaggio per la sua Vergine nera, che attira pellegrini da tutta Europa.\nArchitettura.\nDi fattura romanica, la cattedrale Notre-Dame du Puy si erge ai piedi della rocca Corneille, un promontorio di origine vulcanica dominata da una statua della Vergine in acciaio proveniente dai cannoni presi ai Russi a Sebastopoli.\nEretta nel XII secolo, la cattedrale \u00e8 insolita per il fatto della diversit\u00e0 dei suoi stili, e testimonia passata ricchezza dell'arte romanica.\nPer le sue cupole a infilata sulla pendenza, la cattedrale di Puy-en-Velay \u00e8 stata fortemente influenzata dall'architettura bizantina, ed essa richiama fortemente in questo altre chiese del sudovest della Francia, come la cattedrale di San Frontone a P\u00e9rigueux o la catredrale di Santo Stefano a Cahors. Costruita a partire da pietre vulcaniche di diversi colori, la facciata occidentale, fatta di pietre policrome, di paramenti mosaicati, di arcate a tutto sesto e di piccoli frontoni, possiede un portico a tre archi al quale si accede, da una via della citt\u00e0, tramite un'ampia e lunga scalinata in pietre di 134 gradini. Se statue molto belle e mosaici decorano il portale, l'interno ospita dei superbi affreschi dorati.\nIl colore cupo delle pietre d\u00e0 all'interno un aspetto austero, ma si rimane impressionati dall'altezza delle sei cupole, dall'abbondanza delle volte che la coronano e dalla base dotata di volte sulla quale si appoggia.\nIl coro riposa direttamente sulla roccia, ma per ingrandire la cattedrale al fine di accogliere i pellegrini sempre pi\u00f9 numerosi, nei secoli XI e XII, sono state costruite audacemente sul vuoto quattro campate supplementari; per recuperare un dislivello di 17\u00a0metri, importanti pilastri sostengono le alte arcate.\nQuesta basilica, costruita in pi\u00f9 riprese, pu\u00f2 essere datata dall'XI secolo per l'abside, la crociera del transetto e le due ultime campate. Tuttavia, l'edificio minacciava di collassare all'inizio del XIX secolo e fu quindi oggetto, tra il 1844 e il 1870, per quasi tutta la sua interezza, di una demolizione seguita da una ricostruzione in forma identica, salvo l'abside e la cupola della crociera, che furono rifatte in forma diversa.\nLa facciata.\nLa facciata della cattedrale si erge dall'alto d'una grande scalinata. Essa \u00e8 composta da cinque stadi di architettura in apparato policromo, con archi a tutto sesto dai conci a colori alterni, cos\u00ec come una decorazione di pietre disposte a losanga come un mosaico (\"opus reticulatum\") e provenienti da cave della regione. Queste decorazioni alternanti chiaro e scuro, abbastanza frequenti nell'architettura romanica di tutta l'Europa (come la Basilica di Santa Maria Maddalena di V\u00e9zelay in Borgogna, il Duomo di Siena e la cattedrale di Lucca in Italia, o ancora la Cattedrale dell\ua78cAssunta e di Santo Stefano di Spira e le Dodici basiliche romaniche di Colonia in Germani), erano gi\u00e0 onnipresenti nell'arte dell'Alto Medioevo europeo. Essi provengono dall'architettura romanica antica (ad esempio alle terme di Cluny a Parigi), ma parimenti molto diffusi nell\ua78carchitettura bizantina alla quale la cattedrale si ispira notevolmente, tra l'altro per la sua architettura interna ma anche e soprattutto all\ua78carchitettura carolingia (il portale dell\ua78cAbbazia di Lorsch, gli archi della Cappella palatina di Carlomagno ad Aquisgrana, anch\ua78cessa di influenza bizantina, l'abbazia di Grand Lieu, nel comune omonimo, o ancora gli archi della chiesa di Notre-Dame-de-la-Basse-\u0152uvre di Beauvais) e ugualmente nell\ua78carchitettura merovingia (arco dell'abside della cripta di Saint-Oyand di Grenoble, decorazione delle facciate del transetto merovingio del Battistero di San Giovanni a Poitiers).\n\u00c8 dunque molto probabile che la cattedrale romanica attuale riprenda semplicemente uno stile che esisteva gi\u00e0 sui monumenti di epoche precedenti che occupavano lo stesso luogo, essendo esso facilitato dalle rocce policrome della regione. Tuttavia molti preferiscono vedere l'originale di questo stile, percepito come \u00abmozarabico\u00bb, dato il numero considerevole di Spagnoli che frequentavano, nel Medioevo, il pellegrinaggio alla Vergine nera. Altri l'attribuiscono all'influenza dei Crociati, ma in realt\u00e0 \u00e8 l'architettura araba che s'ispira direttamente all'architettura paleocristiana d'occidente e all'architettura bizantina che l'hanno preceduta in merito.\nCon i suoi archi a tutto sesto, questa facciata appartiene allo stile romanico e pu\u00f2 essere datata dalla fine del XII secolo.\nUna scalinata di 102 gradini, che prosegue sotto il portico, sbocca sotto la navata. Questa scalinata occupa tutta la larghezza dell'edificio nelle due prime campate, poi si restringe per avere solo pi\u00f9 quella della navata centrale tra le due navate seguenti, contri i muri delle quali sono state poste le porte in legno scolpito che si trovavano una volta sulla facciata.\nQuesta curiosa disposizione si spiega con l'inclinazione del terreno e la mancanza di spazio. A causa delle folle attratte nel XIII secolo dal pellegrinaggio, bisognava ingrandire la chiesa. Siccome non vi era pi\u00f9 spazio sulla rocca, gli architetti decisero di costruire in qualche modo nel vuoto, per sostenere le nuove terza e quarta campata.\nNella prima campata del portico, i capitelli dei pilastri sono ornati da rappresentazioni del tetramorfo, cio\u00e8 dai quattro esseri associati tradizionalmente ai quattro Evangelisti.\nNella campata seguente del portico, da una parte e dall'altra della scalinata, due porte in cedro danno accesso a delle cappelle dedicate a sant\ua78cEgidio a sinistra e a san Martino a destra. Queste due porte risalgono all\ua78cultimo quarto del XII secolo. Quella di sinistra contiene scene della vita di Cristo e i suoi pannelli di legno sono ornati sul loro deambulatorio di ornamenti che imitano i caratteri arabi.\nLa scalinata termina alla \"porta Dorata\". Dietro a questa, diciassette scalini conducono al centro della navata. Si finisce tra i due pilastri di fronte ai quali sono state poste le statue di San Luigi e di Giovanna d'Arco, proprio di fronte all\ua78caltar maggiore. Ci\u00f2 ha consentito a un religioso di dire che \nNel 2010, una statua di san Giacomo di Compostella, in legno di faggio, alta 1,70\u00a0metri, creata da Dominique Kaeppelin, \u00e8 stata installata alla sommit\u00e0 delle grandi scalinate della cattedrale, per indicare l'inizio della \"via Podiensis\" del Cammino di Santiago di Compostela.\nIl portico del Foro.\nIl portico del Foro \u00e8 un magnifico pezzo di architettura, datato dalla fine del secolo XII. Esso d\u00e0 sull'omonima piazza (dal latino \"forum\"), in terrazza al di sopra dei tetti della citt\u00e0 vecchia.\nBench\u00e9 appartenga in tutti i suoi elementi allo stile romanico, esso \u00e8 ricoperto da una volta montata su crociera. I grandi archi a tutto sesto del piano terreno sono staccati e riuniti all'archivolto da tre cunei in pietra, dei quali uno rappresenta un personaggio. Il primo piano, che contiene una cappella del XVI secolo, \u00e8 rischiarato, su ognuna delle sue facce, da aperture gotiche ed \u00e8 coperto da una volta a botte.\nDue porte si aprono su questo portico. La pi\u00f9 piccola, denominata \u00ab porta papale \u00bb, \u00e8 riservata al Sommo pontefice e ha ricevuto, nel 1847, un\ua78carchitrave ritrovato durante alcuni scavi, che porta l'iscrizione : \"Scrutari papa Vive Deo\", fornendo cos\u00ec il nome dell'architetto. L'altra \u00e8 romanica e i suoi battenti sono ornati di due teste di leone in bronzo.\nLa navata.\nIn pianta, questa chiesa ha la forma della croce latina e comprende una navata a sei campate, alla quale sono affiancate due navate laterali della medesima altezza, un transetto sporgente, del quale ciascun braccio termina con due absidiole gemelle, al di sopra delle quali si trova una tribuna; l'edificio si raggiunge per un\ua78cabside rettangolare fiancheggiata da due absidiole.\nLe sei campate della navata sono dotate di volte di cupole bislunghe sostenute da delle trombe a semi-cupola; la crociera del transetto \u00e8 coperta da una torre ottagonale illuminata da due livelli di finestre e terminata da una cupola. Questa torre poggia su quattro grossi pilastri fiancheggiati da mezze colonne che si appoggiano su un enorme zoccolo rettangolare di 2\u00a0metri di altezza. Il passaggio del piano quadro avviene alla met\u00e0 delle trombe a semicupola. Questa torre nolare \u00e8 anche chiamata \u00abil campanile angelico\u00bb.\nLe navate laterali sono coperte di volte a croce, salvo per ci\u00f2 che riguarda le due campate ovest che hanno delle volte su crociera d'ogiva.\nLe sole campate intatte (terza e quarta) come anche il campanile risalgono alla met\u00e0 del XII secolo. Quanto alle altre campate e alla facciata, esse datano dalla fine del XII secolo.\nSi vede in questo santuario (navata laterale sud) una grande tavola dipinta da Giraud, celebrante il giubileo del 1864.\nSi vede anche una \ua78c\ua78cvia Crucis\ua78c\ua78c in smalto e, sul retro della facciata, un bel rilievo in legno dorato del XVIII secolo, rappresentante sant'Andrea crocifisso.\nIl pulpito, notevole, risale alla fine del XVIII secolo. L'altar maggiore, eretto a spese del Capitolo di Notre-Dame, \u00e8 opera di Jean-Claude Portal. Esso \u00e8 ornato da un bassorilievo che mostra la scena dell'Annunciazione ed \u00e8 sormontato da un pellicano. Bronzi del celebre Caffieri lo decorano.\n\u00c8 sull'altar maggiore che \u00e8 posta la celebre Vergine, coronata l\ua78c8 giugno 1856, che ha rimpiazzato l'antica statua bruciata a piazza del Martouret.\nL'abside \u00e8 decorata di dipinti moderni, ma vi sono, nella crociera nord, affreschi che paiono datati dall'XI secolo. Si tratta di quelli che rappresentano le Sante Femmine al sepolcro (al di sopra dell'altare del Sacro Cuore) e un San Michele gigante (nella tribuna).\nInfine, due bei dipinti eseguiti nel XVII secolo fungono da ex-voto in ricordo delle pestilenze del 1630 e e del 1653.\nNella terza campata della navata laterale nord si apre la cappella delle reliquie, che occupa il piano superiore dell'edificio, detto dei \"m\u00e2chicoulis\". Questo vasto vascello, coperto da un pergolato spezzato montato su travi maestre, era una volta diviso da una piattaforma e aveva due piani. A quello terreno si trovava la biblioteca del Capitolo, di sopra vi era la sala degli Stati del Velay. Vi si ammira un magnifico affresco rappresentante le Arti liberali, risalente alla fine del XV secolo, e del quale si ignora l'autore. Scoperto da Prospero M\u00e9rim\u00e9e nel 1850, esso \u00e8 purtroppo incompleto e non ci mostra che quattro delle sette arti: la Grammatica, con Prisciano, la Logica con Aristotele, la Retorica con Cicerone e la Musica con Tubal-cain.\nLe cupole delle due prime campate occidentali della navata, non accoppiate, poggiano direttamente sulle trombe d'angolo e sulle parti di muro che sormontano le finestre \u2014particolarit\u00e0 che le distinguono dalle due cupole successive.\nIl campanile.\nAlto 56\u00a0metri, \u00e8 una costruzione indipendente dalla chiesa. Di pianta quadrata, esso comprende sette piani con il medesimo disegno, ma ognuno di essi \u00e8 segnato da un leggero rientro, in modo che l'edificio faccia pensare a dei cubi sovrapposti.\nI piani superiori sono sostenuti da archi a bande che portano delle volte a botte. Questi archi poggiano su pilastri isolati, di modo che a partire dal quarto piano, i pesi della muratura ricadano direttamente sui pilastri.\nIl campanile \u00e8 sempre pi\u00f9 traforato man mano che sale dal suolo verso la cima. Il pianoterra contiene tre tombe, quelle di due canonici e quella di un vescovo. \n pare che debba la sua mancata demolizione sotto la Rivoluzione.\nEsso ospita quattro campane delle quali un bordone.\nIl chiostro.\nDi forma rettangolare, le sue gallerie sono dotate di volte a crociera. Data dal XII secolo, di stile romanico, \u00e9 stato restaurato tra il 1850 e il 1857 dall'architetto Aymon Gilbert Mallay, in conformit\u00e0 a Viollet-le-Duc.\nQui, il tufo si \"sposa\" all'arenaria bianca (arcose di Blavozy). Il tufo di grana grossa, dalle tinte scure ma varie, fa uscire l'incrostazione di terracotta o di rocce vulcaniche di diverse tonalit\u00e0. \u00c8 questa ricchezza incomparabile che ha fatto scrivere a \u00c9mile M\u00e2le che la magnificenza di questo ornamento potrebbe rivaleggiare con quello di Cordova.\nVi \u00e8 la tendenza a evocare l'architettura araba in Spagna quando si vede questo mosaico policromo di losanghe rosse, ocra, bianche o nere che decorano i suoi archi. Ma questa decorazione di losanghe e di d'archi in pietra di colori alterni proviene piuttosto dall'architettura carolingia qui pr\u00e9c\u00e8de l'architettura romanica, come dimostrato dalla Cappella palatina di Aquisgrana e dal portale dell'abbazia di Lorsch, che sono tra gli ultimi esempi di architettura carolingia pervenutici fino ai nostri giorni. Questi motivi, d'origine romanica antica tardiva, erano molto diffusi nell'Architettura paleocristiana (\ua78c\ua78copus reticulatum\ua78c\ua78c e \"opus sectile\") dell'Alto Medioevo e nell'architettura bizantina, che sono tra l'altro ugualmente la fonte d'ispirazione principale dell'arte araba pi\u00f9 tardiva, da cui certe rassomiglianze retrospettive parziali e spesso ingannevoli con quest'ultima, ci\u00f2 che rende talvolta difficile districare il senso delle influenze.\nLe gallerie prendono luce dal cortile interno a met\u00e0 delle grandi arcate a tutto sesto posate su pilastri quadrati, i cui quattro lati sono guarniti di colonne monolitiche libere. Quelle poste sulle facce laterali dei pilastri sostengono un secondo arco che s'inserisce sotto le arcate, mentre quelle interne servono d'appoggio alle volte delle gallerie. Si contano cinque arcate a nord e a sud, e dieci sugli altri due lati.\nDa rimarcare la variet\u00e0 dei soggetti trattati sui capitelli, ma si deve soprattutto la ricchezza straordinaria della cornice che corre al di sopra dei pennacchi mosaicati, ove la \ua78c\ua78cverve\ua78c\ua78c del Medioevo ha avuto libero corso. Tuttavia una grande parte della cornice \u00e8 stata rimaneggiata nel XIX secolo. Vi si ritrova qualcuno dei sette vizi capitali: la gola (una capra che si rimpinza di uva), la collera (un cane che morde la coda di un demone), la pigrizia (un monaco che accarezza con noncuranza il collo d'un maiale)\u2026\nUn'ammirevole griglia romanica in ferro forgiato chiude il passaggio che conduce alla cattedrale. Magnifica opera in ferro battuto, e soprattutto rimarchevole per la sua antichit\u00e0, essa fu realizzata da abili artigiani all'inizio del XII secolo. Essa si compone di diversi pannelli che riportano ogni volta lo stesso motivo a base di spirali. L'insieme, molto regolare, \u00e8 alleggerito attraverso la tecnica della punzonatura a caldo dei motivi della griglia.\nIl lato ovest di questo chiostro \u00e8 dominato da un grande edificio del XIII secolo, che faceva parte, una volta, del sistema difensivo della cattedrale e del palazzo episcopale. Questo edificio, detto \"des m\u00e2chicoulis\" contiene, al piano terra, la cappella delle reliquie e al primo piano un museo di arte religiosa. Esso \u00e8 provvisto di caditoie protette da un muro in aggetto e poggiante alternativamente su pilastri quadrati e su colonne.\nAperto alle visite indipendentemente dalla cattedrale, il chiostro \u00e8 gestito dal Centro dei monumenti nazionali.\nL'organo.\nSi tratta di un organo classico francese adattato all'interpretazione di opere dei secoli XVII e XVIII, parte del XIX secolo (45 giochi, trazione meccanica, diapason a 415\u00a0Hz e temperamento di Alembert-Rousseau). \u00c8 un raro esempio d'organo a doppia facciata in Francia.\nNel 1689, Mgr Armand de B\u00e9thune ne affid\u00f2 la realizzazione al fabbricante Jean Eustache. Il buffet a due facciate \u00e8 del falegname Gabriel Alignon e degli scultori Fran\u00e7ois Tireman e Pierre Vaneau. Nel 1827 Joseph Callinet, poi Claude-Ignace Callinet lo restaurarono.\nIl buffet \u00e8 classificato monumento storico nel 1862. Esso sar\u00e0 stato spostato 5 volte nella cattedrale.\nL'ultimo restauro fu realizzato da Jean-Loup Boisseau e Bertrand Cattiaux nel 1999.\nLa Vergine nera.\nLa statua della Vergine nera del XVII secolo che si trova attualmente sull\ua78caltar maggiore, proviene dall'antica cappella di Saint-Maurice du Refuge. Essa fu coronata dal vescovo di Puy a nome di papa Pio IX, l\ua78c8 giugno 1856, giorno anniversario della distruzione della precedente effigie, che fu data alle fiamme dagli ultra-rivoluzionari di Louis Guyardin (il rappresentante della Convenzione in missione nell\ua78cAlta Loira) l\ua78c8 giugno 1794, giorno della Pentecoste, divenuto quello dell'Ente Supremo.\nNel X secolo, il concilio di Puy aveva autorizzato per la prima volta i reliquiari a tutto tondo dell\ua78cimmagine umana, da cui il fiorire di statue dette \"capi\" e delle Vergini in maest\u00e0, dapprima nel centro della Francia, poi in tutto il paese.\nLa Vergine nera di Puy ha potuto contenere delle reliquie, essendo la pi\u00f9 antica conosciuta; \u00e8 del tutto possibile che quella sia servita da modello alle altre. Non rimane alcuna traccia dell'immagine della Vergine venerata nella cattedrale prima della fine del X secolo, se non qualche rappresentazione ipotetica.\nEssa sarebbe stata rimpiazzata da quella offerta dal re Luigi IX (o san Luigi) al ritorno dalla settima crociata; \u00e8 attestato che san Luigi \u00e8 venuto in pellegrinaggio a Puy-Sainte-Marie (\"Podium sanctae Mariae\") nel 1254. Faujas de Saint-Fond ha potuto studiarla a volont\u00e0, ne ha lasciata, nel 1778, una descrizione e Veyrenc ne ha allora fatta un\ua78cincisione. Si trattava di una statua in cedro di 71\u00a0centimetri di altezza rappresentante la Vergine assisa in trono, il Bambino Ges\u00f9 sulle ginocchia. Se i volti della Madre e del Bambino erano di un nero cupo, le mani, in compenso, erano dipinte in bianco. Sul viso di Marie si distaccavano occhi in vetro e un naso smisurato.\nLa Vergine era vestita con un abito di stile orientale a toni rossi, blu-verdi e ocra ed era coronata da una sorta di casco con orecchiette in rame dorato, ornato di cammei antichi. La statua era interamente avvolta da pi\u00f9 bande d'una tela abbastanza fine, fortemente attaccate al legno e dipinte. Secondo Faujas de Saint-Fond, si trattava di una statua molto antica di Isis, dea egizia della fecondit\u00e0, che era stata trasformata in Vergine. Vero \u00e8 che statuette d'Iside che tiene Horus sulle ginocchia le assomigliano in modo sorprendente.\nUn\ua78caltra tesi ne fa una statua etiope (forse una Vergine copta?). Certi specialisti di storia dell'arte evocano la possibilit\u00e0 di una statua il cui legno era chiairo in origine ma poi si sarebbe ossidato naturalmente a seguito dell'esposizione prolungata all'incenso e i fumi dei ceri.\nNel gennaio 1794, la Vergine nera, tolta dal suo altare, fu spogliata delle sue ricchezze (pietre preziose, dorature, ecc\u2026) e relegata negli Archivi. Ci se ne ricorda purtroppo sfortunatamente: l\ua78c8 giugno 1794, giorno della Pentecoste, i rappresentanti del potere rivoluzionario, tra i quali Louis Guyardin, vennero a cercarla per bruciarla sulla piazza del Martouret. Quando le tele, avvolte dal calore, ebbero finito di consumarsi, una piccola porta segreta praticata sul dorso della statua si apr\u00ec e ne venne fuori una specie di pergamena arrotolata; nonostante le proteste, non si cerc\u00f2 di conoscerne il contenuto. Si pensa che su quella pergamena fosse scritta l'origine esatta della statuetta della Vergine.\nOgni 15 agosto ha luogo la processione solenne della Vergine nera attraverso le vie della citt\u00e0 alta. Questa tradizione risale al 15 agosto 1578, ma s'interruppe nel 1882. Fu Mons. Rousseau, vescovo di allora, che fece ristabilire questa processione solenne il 15 agosto 1933 e, da allora, si tratta di una delle feste religiose pi\u00f9 importanti in questa regione alla quale assistono numerosi fedeli provenienti da tutto il mondo (ha fatto eccezione a questa partecipazione l'anno 1944)."}
{"id": "4372627", "revid": "1776051", "url": "https://it.wikipedia.org/wiki?curid=4372627", "title": "A Selection Unnatural", "text": "A Selection Unnatural \u00e8 un singolo del gruppo musicale statunitense The Black Dahlia Murder, pubblicato nel 2009."}
{"id": "4372630", "revid": "599013", "url": "https://it.wikipedia.org/wiki?curid=4372630", "title": "Dennis Brown (giocatore di football americano)", "text": "Carriera professionistica.\nDennis Brown gioc\u00f2 a football alla Long Beach Jordan High School e con le sue solide prestazioni attir\u00f2 le offerte di diversi college prestigiosi, inclusi UCLA e USC. Frequent\u00f2 la University of Washington nel periodo 1986-1989 e venne scelto dai San Francisco 49ers nel draft del 1990. Quell'anno fu premiato come miglior rookie dei Niners. Nel 1994 part\u00ec come titolare nel Super Bowl XXIX vinto contro i San Diego Chargers 49-26. Si ritir\u00f2 dopo la stagione 1996."}
{"id": "4372631", "revid": "1603714", "url": "https://it.wikipedia.org/wiki?curid=4372631", "title": "Cattedrale di Lu\u00e7on", "text": "La cattedrale di Nostra Signora dell'Assunzione (in francese: \"Cath\u00e9drale Notre-Dame-de-l'Assomption de Lu\u00e7on\") \u00e8 il principale luogo di culto cattolico di Lu\u00e7on, nel dipartimento della Vandea. La chiesa, sede del vescovo di Lu\u00e7on, \u00e8 monumento storico di Francia dal 1906."}
{"id": "4372634", "revid": "1603714", "url": "https://it.wikipedia.org/wiki?curid=4372634", "title": "Cattedrale di Mende", "text": "La cattedrale di Nostra Signora e San Privato (in francese: \"Cath\u00e9drale Notre-Dame-et-Saint-Privat de Mende\") \u00e8 il principale luogo di culto cattolico di Mende, nel dipartimento della Loz\u00e8re.\nLa chiesa, sede del vescovo di Mende, \u00e8 monumento storico di Francia dal 1906.\nL'edificio fu fatto erigere da papa Urbano V, nato nei pressi della cittadina. L'edificio, originariamente edificato in stile gotico, fu oggetto di un radicale rifacimento nella prima met\u00e0 del XVII secolo."}
{"id": "4372635", "revid": "55553664", "url": "https://it.wikipedia.org/wiki?curid=4372635", "title": "Mercurialismo", "text": ""}
{"id": "4372636", "revid": "124817971", "url": "https://it.wikipedia.org/wiki?curid=4372636", "title": "Michael Cassutt", "text": "Biografia.\nMichael Cassutt, bench\u00e9 nato a Owatonna, \u00e8 cresciuto a Hudson, nel Wisconsin, dove si \u00e8 diplomato al liceo. Successivamente ha frequentato l'Universit\u00e0 dell'Arizona laureandosi in lettere e radio-televisione.\nVive a Los Angeles con la moglie e i due figli.\nFiniti gli studi Cassutt inizi\u00f2 a lavorare come disc jockey e direttore di programmi radio e dirigente di programmi televisivi della rete CBS. Durante il suo periodo alla CBS ha contribuito in maniera free lance a produrre dei copioni per alcune serie televisive come \"Alice\" e \"Ai confini della realt\u00e0\".\nMichael Cassutt divenne scritto a tempo pieno nel 1985, continuando il suo lavoro per la serie \"Ai confini della realt\u00e0\" e aggiungendone altre. Nel 1992 inizia le esperienze di produzione con la serie poliziesca \"Sirens\" per la ABC della quale fu anche sceneggiatore.\nPi\u00f9 recentemente Cassutt \u00e8 stato consulente esecutivo della serie \"The Dead Zone\" per USA Network della quale produsse vari episodi, ma il suo primo prodotto, \"La montagna\" della stagione trasmessa nel 2003, fu giudicato il migliore della stagione e il suo secondo episodio, \"Tiro al bersaglio\" della terza stagione messo in onda per la prima volta nel luglio 2004, \u00e8 stato l'unico episodio della produzione ad essere recensito dalla rivista \"People\". Dopo di questi due successi la carriera televisiva \u00e8 continuata sia come serie televisive che film.\nDurante la sua carriera televisiva Cassutt ha anche perseguito la sua carriera come scrittore di narrativa, specialmente fantascientifica e fantasy, e la sua prima pubblicazione fu il racconto breve \"A second Death\" che fu pubblicato nel giugno 1974 sulla rivista fantascientifica \"Amazing Stories\". Da quella prima esperienza ha pubblicato oltre trenta racconti brevi, molti su \"The Magazine of Fantasy &amp; Science Fiction\" e sulla rivista \"Asimov's Science Fiction\".\n\u00c8 stato anche autore di un racconto fantascientifico, \"The Star Country\", pubblicato da Doubleday nel 1986, e un racconto fantasy, \"Dragon Season\", pubblicato da Tor Books nel 1991. Con Andrew M. Greeley, hanno scritto a quattro mani una antologia di storie di fantascienza fantasy con temi cattolici, intitolata \"Sacred Visions\", anch'essa pubblicata da Tor Books nel 1991.\nLavorando con lo sceneggiatore e regista David S. Goyer (\"Batman Begins, Blade, Il mai nato\") Cassutt sta scrivendo una trilogia di fantascienza. Il primo volume, \"Heaven's Shadow\", \u00e8 stato pubblicato da Ace nel luglio 2011. Il secondo, \"Heaven's War\", \u00e8 stato pubblicato nel luglio 2012.\nOltre alla fantascienza e al fantasy, Cassutt ha scritto dei thriller con ambientazione nei voli spaziali, cominciando da \"Missing Man\", pubblicato nel settembre 1998, il quale \u00e8 stato lodato da diverse fonti come \"Publishers Weekly\", \"Analog Science Fiction and Fact\" e il sito web NASA Watch. Un seguito, \"Tango Midnight\", che tratta di un incidente a bordo della Stazione Spaziale Internazionale, \u00e8 stato pubblicato nel 2003.\nIl suo thriller storico \"Red Moon\", una storia che parla del lato oscuro nella corsa allo spazio tra gli Stati Uniti d'America e l'Unione Sovietica, apparsa nel marzo 2001 \u00e8 divenuto il soggetto di un intero articolo su \"Asimov's Science Fiction\", scritto da Norman Spinrad.\nCassutt \u00e8 anche un valido scrittore di scritti che non sono novelle, non solo contribuendo per articoli per riviste come \"Space Illustrated, Space World, Air &amp; Space\" e libri come \"Magill's Survey of Science: Space Exploration Series\", ma come autore dell'enciclopedia biografica, \"Who's Who in Space\". Il libro contiene biografie e foto di settecento astronauti e cosmonauti di tutto il mondo, e per il quale egli ha condotto dozzine di interviste nel corso di dieci anni.\nLa sua colonna mensile su film e telefilm fantascientifici, \"The Cassutt Files\", \u00e8 apparsa su SciFiWire.com dal 2000 al 2009. Egli insegna alla University of Southern California's School of Cinematic Arts, e alla Universit\u00e0 dell'Oregon.\nPremi e riconoscimenti.\nNel 1989, Cassutt vinse il Nancy Susan Reynolds Award of the Center for Population Options per un episodio in tre parti, \"First Love\", della serie televisiva \"TV 101\", nonostante che la serie in se stessa non sia stata un successo e dur\u00f2 solo 13 episodi."}
{"id": "4372638", "revid": "1603714", "url": "https://it.wikipedia.org/wiki?curid=4372638", "title": "Cattedrale di Moulins", "text": "La cattedrale di Nostra Signora dell'Annunciazione (in francese: \"Cath\u00e9drale Notre-Dame-de-l'Annonciation de Moulins\") \u00e8 il principale luogo di culto cattolico di Moulins, nel dipartimento dell'Allier. La chiesa, sede del vescovo di Moulins, \u00e8 monumento storico di Francia dal 1875.\nIl 28 ottobre 1949 papa Pio XII l'ha elevata al rango di basilica minore."}
{"id": "4372639", "revid": "72396", "url": "https://it.wikipedia.org/wiki?curid=4372639", "title": "Collier Trophy", "text": "Il Collier Trophy \u00e8 un trofeo aeronautico annuale gestito dalla U.S. National Aeronautic Association (NAA), attribuito a coloro che hanno conseguito \"il pi\u00f9 grande successo nel campo nell'aviazione o nell'astronautica negli Stati Uniti d'America\nper quanto riguarda il miglioramento delle prestazioni, l'efficienza e la sicurezza di velivoli aerei o spaziali, il cui valore \u00e8 stato ampiamente dimostrato dall'uso effettivo nel corso dell'anno precedente\".\nRobert J. Collier, editore del periodico Collier's Weekly, fu un pioniere dell'aviazione e degli sport dell'aria nonch\u00e9 presidente dell'Aero Club of America. Fu lui a commissionare, nel 1911, il trofeo dal peso di ben , originariamente chiamato \"Aero Club of America Trophy\". Collier fu anche proprietario di un biplano Wright Model B che acquist\u00f2 nel 1911. Dopo aver consegnato personalmente il premio in pi\u00f9 occasioni, Collier mor\u00ec nel 1918 poco dopo il termine della prima guerra mondiale.\nIl trofeo cambi\u00f2 quindi il suo nome, in onore del suo ideatore, nel 1922, quando l'Aero Club si sciolse, venendo acquisito nella sua gestione dal NAA. Il nome divenne ufficiale nel 1944 e, da allora, il premio assegnato una volta l'anno dal presidente del NAA; il trofeo resta in esposizione permanente presso il National Air and Space Museum. In quanto tale, il trofeo era sotto la custodia del suo co-destinatario del 1969, l'astronauta Michael Collins, durante la sua direzione del museo.\nNel corso della sua lunga storia il trofeo \u00e8 stato anche oggetto di un furto: nel maggio del 1978 la parte superiore della scultura scomparve dalla sala del National Aviation Club nel seminterrato del Mayflower Hotel a Washington. Il trofeo era conservato presso l'hotel nel fine settimana successivo all'annuale cerimonia di attribuzione. L'oggetto fu ritrovato un paio di giorni dopo il furto nel \"Fort Foote Park\", parco sulle rive del fiume Potomac nei sobborghi della capitale.\nBeneficiari.\n\"Il destinatario del premio \u00e8 selezionato ed indicato nell'anno solare successivo a quello per il quale viene assegnato il trofeo. Ad esempio, il destinatario del 2009, la Stazione Spaziale Internazionale, non \u00e8 stato annunciato ufficialmente fino a marzo 2010 e la presentazione formale trofeo non ha avuto luogo fino a giugno 2010\"."}
{"id": "4372644", "revid": "256896", "url": "https://it.wikipedia.org/wiki?curid=4372644", "title": "Nucleo Elicotteri Carabinieri", "text": ""}
{"id": "4372647", "revid": "92723", "url": "https://it.wikipedia.org/wiki?curid=4372647", "title": "Cattedrale di Montauban", "text": "La cattedrale di Nostra Signora dell'Assunzione (in francese: \"Cath\u00e9drale Notre-Dame-de-l'Assomption de Montauban\") \u00e8 il principale luogo di culto cattolico di Montauban, nel dipartimento del Tarn-et-Garonne. La chiesa, sede del vescovo di Montauban, \u00e8 monumento storico di Francia dal 1875."}
{"id": "4372650", "revid": "767487", "url": "https://it.wikipedia.org/wiki?curid=4372650", "title": "Rollins Band", "text": "I Rollins Band sono stati un gruppo musicale rock statunitense guidato dal cantautore Henry Rollins. La band ha avuto il suo maggior successo nella prima met\u00e0 degli anni '90.\nTra i loro brani pi\u00f9 noti vi sono \"Tearing\" (1992), \"Low Self Opinion\" (1992) e \"Liar\" (1994)."}
{"id": "4372653", "revid": "1603714", "url": "https://it.wikipedia.org/wiki?curid=4372653", "title": "Cattedrale di N\u00eemes", "text": "La cattedrale di Nostra Signora e San Castore (in francese: \"Cath\u00e9drale Notre-Dame-et-Saint-Castor de N\u00eemes\") \u00e8 il principale luogo di culto cattolico di N\u00eemes, citt\u00e0 francese nel dipartimento del Gard. La chiesa, sede del vescovo di N\u00eemes, \u00e8 monumento storico di Francia dal 1906."}
{"id": "4372654", "revid": "599013", "url": "https://it.wikipedia.org/wiki?curid=4372654", "title": "Luis Fari\u00f1a", "text": "Carriera.\nClub.\nDopo aver segnato 4 gol in 51 presenze in campionato con il Racing Avellaneda, il giocatore nel luglio 2013 si trasferisce al , che lo gira subito in prestito per un anno alla squadra degli Emirati Arabi Uniti del Baniyas"}
{"id": "4372655", "revid": "1776051", "url": "https://it.wikipedia.org/wiki?curid=4372655", "title": "This Mortal Coil (The Black Dahlia Murder)", "text": "This Mortal Coil \u00e8 un singolo del gruppo musicale statunitense The Black Dahlia Murder, pubblicato nel 2011 in formato flexy-disc 7\" di colore azzurro."}
{"id": "4372656", "revid": "3831", "url": "https://it.wikipedia.org/wiki?curid=4372656", "title": "Cattedrale di Pamiers", "text": "La cattedrale di Sant'Antonino (in francese: \"Cath\u00e9drale Saint-Antonin de Pamiers\") \u00e8 il principale luogo di culto cattolico di Pamiers, nel dipartimento dell'Ari\u00e8ge. La chiesa, sede del vescovo di Pamiers, \u00e8 monumento storico di Francia dal 1906."}
{"id": "4372661", "revid": "106456", "url": "https://it.wikipedia.org/wiki?curid=4372661", "title": "Cattedrale di Pontoise", "text": "La cattedrale di San Maclovio (in francese: \"Cath\u00e9drale Saint-Maclou de Pontoise\") \u00e8 il principale luogo di culto cattolico di Pontoise, nel dipartimento della Val-d'Oise. La chiesa, sede del vescovo di Pontoise, \u00e8 monumento storico di Francia dal 1840.\nVi \u00e8 conservata quella che, secondo la tradizione, potrebbe essere la tunica indossata da Ges\u00f9 prima della crocifissione, che \u00e8 stata esposta eccezionalmente in occasione del Giubileo straordinario della misericordia (novembre 2015 - novembre 2016). La precedente esposizione pubblica risale al 1986, quando furono 80.000 i pellegrini giunti a vederla."}
{"id": "4372663", "revid": "767487", "url": "https://it.wikipedia.org/wiki?curid=4372663", "title": "Eduardo Castex", "text": "Eduardo Castex \u00e8 una citt\u00e0 dell'Argentina, capoluogo del dipartimento di Conhelo nella provincia di La Pampa."}
{"id": "4372664", "revid": "110157", "url": "https://it.wikipedia.org/wiki?curid=4372664", "title": "Cattedrale di Rodez", "text": "La cattedrale di Nostra Signora di Rodez (in francese: \"Cath\u00e9drale Notre-Dame de Rodez\") \u00e8 il principale luogo di culto cattolico di Rodez, nel dipartimento dell'Aveyron. La chiesa, sede del vescovo di Rodez, \u00e8 monumento storico di Francia dal 1862.\nI lavori di costruzione durarono dal 1277 fino alla fine del XVI secolo. Nonostante ci\u00f2 la cattedrale \u00e8 costruita in un unico stile architettonico, determinato all'inizio dei lavori dall'architetto Jean Deschamps, che introdusse nel sud della Francia i principi dell'architettura gotica gi\u00e0 utilizzati nelle regioni del nord. Il progetto della cattedrale \u00e8 simile a quello della cattedrale di Clermont-Ferrand, di cui Jean Deschamps diresse la costruzione tra il 1248 e il 1265, e di Narbonne, di cui l'architetto venne definito \u00ab\"magister principalis operis ecclesi\u00e6\"\u00bb nel 1286.\nL'aspetto severo della facciata occidentale \u00e8 dovuto alla sua funzione difensiva originaria, facendo parte insieme alle due torri laterali dell'antica cinta muraria cittadina. "}
{"id": "4372667", "revid": "1603714", "url": "https://it.wikipedia.org/wiki?curid=4372667", "title": "Cattedrale di Saint-Brieuc", "text": "La cattedrale di Santo Stefano (in francese: \"Cath\u00e9drale Saint-\u00c9tienne de Saint-Brieuc\") \u00e8 il principale luogo di culto cattolico di Saint-Brieuc, nel dipartimento delle C\u00f4tes-d'Armor. La chiesa, sede del vescovo di Saint-Brieuc, \u00e8 monumento storico di Francia dal 1907.\nLa cattedrale in stile gotico risale al XIV-XV secolo. All'interno si trova una cappella absidale che custodisce una bella statua quattrocentesca della Vergine."}
{"id": "4372670", "revid": "15756", "url": "https://it.wikipedia.org/wiki?curid=4372670", "title": "Jagdgeschwader 53", "text": "Il Jagdgeschwader 53 (JG 53 - 53\u00ba stormo caccia), soprannominato Pik-As (\"Asso di picche\"), fu un reparto aereo della Luftwaffe, l'aeronautica militare tedesca, attivo dal 1939 al 1945. L'unico tipo di velivolo impiegato dallo stormo fu il Messerschmitt Bf 109.\nStoria.\nFronte occidentale.\nAlla sua fondazione nel JG 53 militavano molti ex-piloti della Legione Condor, che avevano accumulato esperienza nel corso della guerra civile spagnola. Tra questi Werner M\u00f6lders, \"Staffelkapit\u00e4n\" della 1./JG 53 (1\u00aa squadriglia del JG 53) con sede a Wiesbaden. Il 14 maggio 1940 il JG 53 ottenne la 43\u00aa vittoria. In piena campagna di Francia, tra maggio e giugno del 1940, il numero di vittorie nei confronti della Royal Air Force e della Arm\u00e9e de l'air sal\u00ec repentinamente fino 275, con M\u00f6lders a quota 25 vittorie e il tenente Friedrich-Karl M\u00fcller a 8. Durante la primavera e l'estate del 1940 il Kommodore del reparto era Hans-J\u00fcrgen von Cramon-Taubadel.\nMentre il JG 53 si stava facendo una reputazione nel corso della battaglia d'Inghilterra, come conferma una nota del servizio di intelligence della RAF, il Reichmarshall Hermann G\u00f6ring fu informato che la moglie del maggiore von Cramon-Taubadel era ebrea. G\u00f6ring ordin\u00f2 quindi a tutto gli \"Stab\" (i comandanti del reparto) di rimuovere l'emblema dell'asso di picche dai loro aerei, e sostituirlo con una striscia rossa intorno al cofano motore, in segno di punizione. I piloti obbedirono all'ordine, ma in aggiunta rimossero anche, come segno di protesta, le svastiche che campeggiavano sui timoni dei loro aerei.\nNel corso di questo fase della battaglia d'Inghilterra, gli aerei dei comandanti del JG 53 furono facilmente riconoscibili, grazie alla fascia rossa e all'assenza della svastica sulla coda dei loro Bf 109. Il 30 settembre il comando del reparto pass\u00f2 a G\u00fcnther Freiherr von Maltzahn ed ai piloti fu concesso di rimuovere la fascia rossa e di rimettere l'asso di picche. Il JG 53 fu uno dei reparti di maggior successo durante la battaglia, ottenendo 258 vittorie contro 51 piloti rimasti uccisi o prigionieri di guerra, il miglior pilota fu Hans Karl Meyer, che sui cieli britannici ottenne 21 vittorie, a cui seguivano Heinz Bretnutz con 18 e Erich Schmidt con 17. Il JG 53 raggiunse le 500 vittorie nel novembre 1940.\nFronte orientale.\nNell'aprile 1941 il reparto fu trasferito a est in preparazione dell'Operazione Barbarossa. Sotto il controllo della Luftflotte 2, al comando del feldmaresciallo Albert Kesselring, il reparto, ora equipaggiato coi nuovi Bf 109 F, fu basato a Bielany. Il 31 luglio 1941 le vittorie del JG 53 toccarono quota 1.000. Nel periodo dal 22 giugno al 5 dicembre il JG 53 abbatt\u00e9 762 aerei sovietici, perdendone 35 in combattimento e 2 a terra.\nTeatro del Mediterraneo.\nNel corso dello stesso anno il JG 53 fu trasferito in Sicilia, da cui condusse operazioni contro Malta. Alcuni elementi del reparto, da luglio e novembre 1941, operarono nei Paesi Bassi. In dicembre, per un breve periodo il III./JG 53 fu trasferito in Nord Africa, mentre il resto del JG 53 fu si trasfer\u00ec a Comiso, in Sicilia, dove prosegu\u00ec le operazioni contro Malta fino al maggio 1942. Nell'estate dello stesso anno il II./JG 53 oper\u00f2 da Pantelleria, sia in operazioni contro Malta, sia come scorta ai bombardieri che attaccavo i convogli britannici che portavano rifornimenti a Malta.\nIn questi 5 mesi il JG 53 ottenne quasi 200 vittorie, la maggior parte contro in quei cinque mesi, la maggior parte ottenute ai danni di Hurricane e Spitfire. Franz Schiess ottenne 11 vittorie nei cieli di Malta, tra cui la sua 20\u00aa vittoria complessiva, uno Spitfire abbattuto il 18 luglio 1942. Gerhard Michalski, che fu il pilota tedesco di maggior successo su Malta, registrando 26 vittorie, divenne Gruppenkommandeur del II./JG 53 nel giugno 1942. A settembre, al raggiungimento delle 41 vittorie, fu insignito della Croce di Cavaliere della Croce di Ferro. Il 15 ottobre Michalski fu abbattuto da una coppia di Spitfire. Riusc\u00ec a far ammarare il Bf 109 G-2 e fu salvato dal servizio di soccorso tedesco.\nSeparazione.\nNel maggio 1942, dopo la fine dell'offensiva aerea tedesca contro Malta, il reparto fu diviso, con i suoi tre gruppi sparsi in tre teatri diversi. Il III./JG 53 torn\u00f2 in Nord Africa, per sostenere l'avanzata di Rommel verso Il Cairo. Il II./JG 53 rimase basati in Sicilia per sostenere le operazioni nel Mediterraneo centrale, mentre il I./JG 53 fu trasferito sul fronte orientale, in estate sostenne l'offensiva tedesca nel settore meridionale, volta a prendere Stalingrado ed il Caucaso.\nIl I./JG 53 sul fronte orientale.\nInsieme al JG 3 e al JG 52, oltre allo Stab e al II./JG 77, il I./JG 53 fu assegnato al Fliegerkorps VIII della Luftflotte 4 impegnato nell'Operazione Blu. Sotto al comando di Herbert Kaminski, tra il maggio e il settembre 1942 sul fronte orientale il I./JG 53 ottenne 918 vittorie, al prezzo di 34 Bf 109 perduti, 18 piloti uccisi in azione e 9 rimasti feriti.\nNel solo mese di agosto, l'Hauptmann Friedrich-Karl M\u00fcller ottenne 25 vittorie contro la Voenno-vozdu\u0161nye sily SSSR, ed altre 35 tra il 1\u00ba settembre e il 19 settembre, giorno in cui ottenne la sua 100\u00aa e 101\u00aa vittoria, che gli valsero la Croce di Cavaliere della Croce di Ferro. Ricevette le \"Fronde di Quercia\" il 23 settembre. Sempre nell'agosto del 1942, Walter Zellot ottenne 44 delle sue 86 vittorie totali. Il 27 agosto Wilhelm Crinius ottenne la 1.000\u00aa vittoria del I./JG 53. Crinius, che volava spesso in coppia con Wolfgang Tonne o M\u00fcller, ottenne 40 vittorie nel solo mese di agosto e 46 nel mese di settembre. Fu proprio il 22 settembre, che colse la sua 100\u00aa vittoria. Il giorno successivo fu insignito della Croce di Cavaliere della Croce di Ferro con Fronde di Quercia. Sempre il 22 settembre, durante la battaglia di Stalingrado, lo Staffelkapit\u00e4n del 3./JG 53, l'Oberleutnant Wolfgang Tonne, ottenne le sue vittorie numero 100, 101 e 102.\nA dispetto di tutti questi risultati, durante la battaglia di Stalingrado il I./JG 53 soffr\u00ec la dura resistenza della Voenno-vozdu\u0161nye sily SSSR e della Vojska protivovozdu\u0161noj oborony SSSR, con molti assi del gruppo che rimasero uccisi o divennero prigionieri di guerra:\nRiunione nel Mediterraneo.\nIl 1\u00ba novembre 1942, M\u00fcller fu nominato Gruppenkommandeur del I./JG 53, che fece ritorno al teatro del Mediterraneo. Nel novembre del 1942 Il JG 53 si ritrov\u00f2 riunito in Sicilia, dove prese parte ad una tardiva offensiva contro Malta, un breve blitz che fu subito sventato dall'arrivo di rinforzi Alleati. Durante le oltre 1.942 operazioni in Nord Africa, Sicilia e Malta, il JG 53 ottenne 388 vittorie. Gerhard Michalski ne ottenne 25 su Malta (miglior risultato tra tutti i piloti della Luftwaffe), Gunther von Maltzhan 13 e Franz Schiess 10. Con l'invasione alleata della Tunisia nel mese di novembre, il reparto si trov\u00f2 nuovamente separato. In Tunisia furono impiegate varie unit\u00e0 della Luftwaffe, il II./JG 2, il III./ZG 2, il I./JG 53, il II./JG 51 ed il JG 77, oltre con al 155\u00ba Gruppo Caccia della Regia Aeronautica. Il 14 febbraio 1943 la Wehrmacht lanci\u00f2 la sua offensiva su Kasserine. Nonostante il successo iniziale, la mancanza di risorse costrinse la Deutsches Afrikakorps a ritirarsi dalla Tunisia, che rimase difesa solo dal JG 53 e dal JG 77. In novembre, il III./JG 53 torn\u00f2 dal Nord Africa in Sicilia, dopo aver ottenuto 113 vittorie nei cieli africani, da aggiungere alle 61 ottenute su Malta nella prima parte dell'anno. Le perdite, tuttavia, furono pesanti: 14 piloti uccisi, 3 prigionieri e rimasti 7 gravemente feriti. Walter Stumpf, con 47 vittorie ottenute in Tunisia, fu il miglior pilota dell'unit\u00e0, anche se fu ucciso dalla contraerea il 13 ottobre 1942. Con le flotte alleate che dominavano il mare, fu organizzato un vasto ponte aereo tra la Tunisia e la Sicilia, col I./JG 53 che fu occupato nella scorta aerei dei lenti Ju 52. Fu proprio in Tunisia che Crinius riusc\u00ec ad ottenere altre 14 vittorie, fino al 13 gennaio 1943, quando in un combattimento con gli Spitfire della RAF non fu ferito ad una coscia. Abbandonato il suo Bf 109 G-2, fu salvato da dei marinai francesi, diventando prigioniero di guerra. Sempre in Tunisia Schiess ottenne altre 20 vittorie.\nLa seconda met\u00e0 del 1943 vide le forze tedesche in ritirata verso nord, in Italia. In questi mesi il JG 53, anch'esso nuovamente basato in Italia, vide una crescita allarmante delle perdite tra i propri piloti, accoppiata ad un calo di successi senza precedenti. Schiess, diventato Staffelkapt\u00e4n dell'8./JG 53 con 67 vittorie totali, rimase ucciso in azione contro i P-38 \"Lightning\" il 2 settembre 1943.\nDifesa del Reich.\nIl II./JG 53 fu ritirato dall'Italia nell'ottobre 1943, e fu il primo gruppo ad essere assegnato alla Reichsverteidigung (Difesa del Reich). Basato inizialmente nei pressi di Vienna, oper\u00f2 dall'Austria dall'ottobre 1943 al marzo 1944, prima di venire trasferito nel sud-ovest della Germania. Il 7 gennaio 1944, il II./JG 53 decoll\u00f2 da Vienna-Seyring per intercettare una grossa formazione di bombardieri. A 8.000 metri entrarono in contatto con 25 P-38. Nel combattimento che ne segu\u00ec, che prosegu\u00ec verso sud e si concluse nei cieli del nord della Jugoslavia, il II./JG 53 abbatt\u00e9 15 P-38. L'inverno del 1943/44 i cieli italiani furono teatri di aspri combattimenti, con i I./JG 53 e III./JG 53 che combatterono le soverchianti forze alleate da Montecassino ad Anzio, fino al Nord Italia. Il II./JG 53 fu l'unico gruppo a vedere l'azione contro le forze alleati nel giorno dello sbarco in Normandia, il 6 giugno 1944. La Luftwaffe sub\u00ec perdite catastrofiche in Francia, ed il II./JG 53 non fece eccezione. In un solo mese il gruppo perse 42 aerei abbattuti dal nemico, 18 per incidenti, 20 abbandonati e altri 20 per motivi diversi, cio\u00e8 il 200% della sua forza operativa. Il 22 agosto, mentre fungeva da scorta ad attacchi secondari contro il \"XV Corps\" statunitense vicino a Mantes-la-Jolie, il II./JG 53 fu sorpreso da una grossa formazione di P-38, perdendo 7 aerei. Il III./JG 53 torn\u00f2 in Italia nel giugno 1944 e, dopo un breve periodo di riequipaggiamento, fu attivo nella difesa del Reich. Quando gli Alleato lanciarono l'Operazione Market Garden, sia il II./JG 53 che il III./JG 53 furono chiamati in azione. L'autunno 1944 vide anche la nascita del IV./JG 53. Lo Stab ed i gruppi II, III, e IV erano basati nel settore sud-occidentale del fronte occidentale. Il I./JG53 fu invece trasferito in Romania, a protezione dei vitali campi petroliferi di Ploie\u0219ti, fu poi attivo in Ungheria, dove prese parte ai feroci combattimenti contro le forze sovietiche dal 1944 all'inizio del 1945, quando si ritir\u00f2 prima in Cecoslovacchia e poi in Austria, prima di essere finalmente sciolto nell'aprile del 1945. I suoi membri rimasti si unirono al II/JG 52.\nPer il resto della guerra il JG 53, ad esclusione del I./JG 53, continu\u00f2 ad operare nel sud-ovest della Germania, combattendo fino alla fine. Fu sciolto definitivamente l'8 maggio 1945, giorno della fine della seconda guerra mondiale in Europa"}
{"id": "4372672", "revid": "24281", "url": "https://it.wikipedia.org/wiki?curid=4372672", "title": "E quel giorno non mi perderai pi\u00f9", "text": "E quel giorno non mi perderai pi\u00f9 brani musicali cantati da Franco Fasano. \u00c8 stata scritta da Fabrizio Berlincioni su musica dello stesso Fasano.\nLa canzone partecip\u00f2 al Festival di Sanremo 1989 nella sezione \"Nuovi\" ed arriv\u00f2 al terzo posto. Nella stessa occasione Fasano partecip\u00f2 anche nella categoria dei \"Campioni\" come autore con altre due canzoni, vale a dire \"La fine del mondo\", eseguita da Gigi Sabani, e \"Ti lascer\u00f2\", che avrebbe vinto la manifestazione nell'interpretazione in duetto di Anna Oxa e Fausto Leali.\nLa canzone \u00e8 stata inserita nel suo primo album \"Un cielo che non sai\" e nella raccolta \"fff - FORTISSIMISSIMO\"."}
{"id": "4372674", "revid": "1776051", "url": "https://it.wikipedia.org/wiki?curid=4372674", "title": "Majesty (The Black Dahlia Murder)", "text": "Majesty \u00e8 un album video del gruppo musicale statunitense The Black Dahlia Murder, pubblicato nel 2009. L'album \u00e8 strutturato in due DVD, contenenti rispettivamente il primo un documentario che mostra riprese dal vivo, dietro le quinte e le interviste ai componenti del gruppo, il secondo 11 brani suonati dal vivo e 7 videoclip."}
{"id": "4372677", "revid": "767487", "url": "https://it.wikipedia.org/wiki?curid=4372677", "title": "I gangsters del Texas", "text": "I gangsters del Texas (\"Texas Terror\") \u00e8 un film del 1935 diretto da Robert N. Bradbury.\n\u00c8 un film western statunitense con John Wayne, Lucile Browne e LeRoy Mason.\nProduzione.\nIl film, ideato e diretto da Robert N. Bradbury, fu prodotto da Paul Malvern per la Lone Star Productions e la Monogram Pictures e girato nel Jack Garner Ranch e nel Trem Carr Ranch in California.\nDistribuzione.\nIl film fu distribuito con il titolo \"Texas Terror\" negli Stati Uniti dal 1\u00ba febbraio 1935 al cinema dalla Monogram Pictures.\nAlcune delle uscite internazionali sono state:\nRemake.\nNel 1938 ne \u00e8 stato prodotto un remake, \"Guilty Trails\"."}
{"id": "4372680", "revid": "46931", "url": "https://it.wikipedia.org/wiki?curid=4372680", "title": "Texas Terror", "text": ""}
{"id": "4372681", "revid": "322321", "url": "https://it.wikipedia.org/wiki?curid=4372681", "title": "Pietro Carlo Antonio Ciani", "text": "Biografia.\nNacque a Ciconicco, frazione di Fagagna, il 10 dicembre 1757, da Sebastiano e Caterina Bianchi. Apparteneva ad una famiglia benestante (i fratelli Giuseppe e Valentino furono l'uno sacerdote, l'altro notaio).\nDopo l'ordinazione presbiterale, fu professore di filosofia al seminario arcivescovile di Udine.\nIl 27 settembre 1819 fu nominato vescovo di Concordia.\nMor\u00ec a Portogruaro il 31 luglio 1825 all'et\u00e0 di 67 anni.\nGenealogia episcopale.\nLa genealogia episcopale \u00e8:"}
{"id": "4372682", "revid": "110157", "url": "https://it.wikipedia.org/wiki?curid=4372682", "title": "Museo di scienze naturali del Collegio Mellerio Rosmini", "text": "La ricca collezione ottocentesca comprende animali, insetti, piante e minerali. In particolare la sezione mineralogica comprende la ricchissima campionatura di rocce eseguita in occasione della realizzazione del traforo del Sempione. La collezione, attualmente conservata in diverse sale del Collegio per una superficie complessiva di 155 m\u00b2, comprende animali, insetti, piante e minerali. Il ricchissimo materiale, raccolto nel corso del tempo dai docenti di scienze dell'Istituto \u00e8 organizzato in una prima sala dedicata alla geologia ed alla mineralogia, nella quale spiccano i campioni geologici raccolti dal prof. Alessandro Malladra durante lo scavo del traforo del Sempione ed altri cimeli sempioniani, tra cui l'unica perforatrice superstite. Una seconda sala \u00e8 dedicata alla zoologia con una ricca serie di animali naturalizzati, mentre una terza ampia sala, oltre a raccogliere alcuni cimeli archeologici e paleontologici, presenta una interessante xiloteca (raccolta di legni di diverse specie), erbari e riproduzioni di fiori."}
{"id": "4372684", "revid": "2140897", "url": "https://it.wikipedia.org/wiki?curid=4372684", "title": "Do You Want the Truth or Something Beautiful? (singolo)", "text": "\"Do You Want the Truth or Something Beautiful?\" \u00e8 un singolo del 2009 di \"Paloma Faith\"."}
{"id": "4372688", "revid": "125758201", "url": "https://it.wikipedia.org/wiki?curid=4372688", "title": "Enzo Enzo", "text": "Suona basso, sassofono e pianoforte.\nBiografia.\nDal 1981 al 1985 \u00e8 stata bassista nel trio pop Lili Drop, che ha conseguito un discreto successo. Nel 1982, sotto il nome di K\u00f6rin Noviz, ha registrato il suo primo 45 giri da solista. Nel 1984 ha pubblicato un secondo 45 giri, firmandosi per la prima volta Enzo Enzo. Rimasta inattiva per tre anni dopo aver lasciato il trio, si \u00e8 ripresentata con un singolo nel 1988, \"Pacifico\".\nNel 1990 ha finalmente pubblicato il suo primo album, \"Enzo Enzo\", prodotto da Fran\u00e7ois Br\u00e9ant: vender\u00e0 100.000 copie, non solo in Francia. L'artista inizier\u00e0 subito dopo un tour della durata di due anni, con tappe in mezzo mondo (Europa, Canada, Giappone).\nNel 1994 ha fatto uscire il suo secondo album, \"Deux\", arrivando a conseguire un risultato ancora pi\u00f9 prestigioso, 350.000 copie vendute. In Francia \u00e8 considerata l'artista dell'anno.\nCol suo terzo album \"Oui\", uscito nel 1997, Enzo Enzo ha consolidato la sua fama.\nNel 1998 ha inciso la colonna sonora del film \"La Cl\u00e9 des champs\", partendo poi per un nuovo e lungo tour.\nGli album successivi di Enzo Enzo, pur essendo stati premiati in fatto di vendite, non hanno eguagliato quelle dei primi lavori. L'artista ha avuto modo di cimentarsi in vari generi, dalla world music alle canzoni per l'infanzia, ricevendo comunque ogni volta molti apprezzamenti dalla critica musicale."}
{"id": "4372689", "revid": "104458", "url": "https://it.wikipedia.org/wiki?curid=4372689", "title": "Lingua scitica", "text": ""}
{"id": "4372690", "revid": "767487", "url": "https://it.wikipedia.org/wiki?curid=4372690", "title": "Callejon", "text": "I Callejon sono un gruppo metalcore tedesco formatosi a D\u00fcsseldorf nel 2002. La maggior parte dei loro testi sono in tedesco.\nStoria.\nIl loro primo album fu un demo omonimo, pubblicato nel 2003. Nel maggio del 2005 \u00e8 stato pubblicato il loro primo EP, \"Chronos\", mentre il loro primo album vero e proprio \u00e8 stato pubblicato nel 2006 con il nome \"Willkommen im Beerdigungscaf\u00e9\", entrambi pubblicati sotto l'etichetta My Favourite Toy Records. Nel 2008 firmano un contratto con la Nuclear Blast. Il loro secondo album, pubblicato appunto nel 2008, \u00e8 \"Zombieactionhauptquartier\". \"Videodrome\", terzo album in studio, viene pubblicato invece nel 2010. Il loro quarto album \u00e8 stato pubblicato nel 2012, sul titolo di \"Blitzkreuz\", seguito nel 2013 da \"Man Spricht Deutsch\", pubblicato per la Four Music."}
{"id": "4372693", "revid": "6923", "url": "https://it.wikipedia.org/wiki?curid=4372693", "title": "Pacchetto per l'Alto Adige", "text": "Il Pacchetto per l'Alto Adige - in tedesco \"S\u00fcdtirol-Paket\" - \u00e8 un provvedimento elaborato dai governi italiano e austriaco tra il 1962 e il 1969, che comprende 137 norme concernenti la questione dell'autonomia politica e linguistica dell'Alto Adige.\nDal Trattato di Saint-Germain-en-Laye (1919) all'accordo De Gasperi-Gruber (1946).\nAl termine della prima guerra mondiale, l'Italia, uscita dal conflitto come potenza vincitrice, ottenne l'annessione delle terre irredente del Trentino e della Venezia Giulia - come stabilito al Patto di Londra del 1915 - territori appartenuti all'ex Impero austro-ungarico, nazione dissolta e sconfitta nella guerra assieme all'Impero tedesco. Il Patto di Londra prevedeva inoltre che l'intero Tirolo Cisalpino, quindi non solo il Trentino, ma anche l'Alto Adige, passasse all'Italia, poich\u00e9 rientrava nonostante la sua configurazione etnica nei confini geografici e naturali della penisola, ma anche per motivi strategico-militari.\nSecondo il censimento del 1921 in Alto Adige viveva una popolazione formata per il 75% circa da una comunit\u00e0 di lingua tedesca, ma nonostante questa specificit\u00e0 etnica, il presidente statunitense Woodrow Wilson - storicamente noto come colui che enunci\u00f2 il diritto all'autodeterminazione dei popoli - col Trattato di Saint-Germain-en-Laye del 1919, riconobbe ugualmente il possesso di quel territorio all'Italia. L'annessione dell'Alto Adige venne appoggiata dalle altre potenze vincitrici, Francia e Gran Bretagna, ed essa fu stabilita secondo la prospettiva di garantire all'Italia un confine settentrionale difendibile e ridurre ai minimi termini la neocostituita Repubblica austriaca. Inizialmente fu escluso dall'annessione il territorio della Val Pusteria, con i comuni di San Candido e Sesto, ma successivamente con una revisione voluta da Wilson, fu anch'esso integrato.\nUna volta ufficializzata l'annessione del Tirolo cisalpino al Regno d'Italia, fu avviato il processo di italianizzazione del territorio, partendo dall'adozione del nome Alto Adige, come il dipartimento francese dell'epoca napoleonica. Il dipartimento dell'Alto Adige, esistito dal 1810 al 1814 e annesso al Regno d'Italia napoleonico, a differenza di questa nuova entit\u00e0 territoriale, comprendeva il Trentino ed il solo distretto di Bolzano, mentre i circondari di Merano, Bressanone, Brunico, Vipiteno e le valli circostanti, furono integrati con la Confederazione del Reno.\nCon l'avvento al potere del Fascismo, il processo di \"italianizzazione\" fu pi\u00f9 intenso e violento: esso infatti non riguard\u00f2 soltanto la toponomastica, per la quale fu incaricato il geografo Ettore Tolomei, ma anche la composizione etnica incoraggiando l'immigrazione dalle altre regioni italiane, e furono attuate la soppressione della lingua tedesca nell'istruzione, negli atti pubblici e nella stampa, nonch\u00e9 l'esclusione della popolazione germanofona dalla vita sociale e politica, una situazione discriminatoria che cre\u00f2 un forte risentimento da parte dei sudtirolesi. Nel 1926 furono istituite la province di Trento e di Bolzano, e quest'ultima comprendeva amministrativamente l'Alto Adige ad esclusione di alcuni comuni della Bassa Atesina.\nNel corso della seconda guerra mondiale e dopo l'armistizio del 1943 l'Alto Adige fu occupato dalle forze della Wehrmacht e venne ripristinata la lingua tedesca in tutti gli ambiti. Nonostante i sudtirolesi avessero chiesto l'annessione alla Germania, tale annessione ai territori del Terzo Reich non fu mai attuata, per precisa volont\u00e0 del dittatore Adolf Hitler, che per lealt\u00e0 nei confronti dell'alleato Mussolini non ebbe alcuna pretesa sull'Alto Adige, che di fatto fu annessa alla Repubblica Sociale Italiana.\nAl termine del conflitto, la neoricostituita Repubblica austriaca chiese l'annessione della regione, ma tale richiesta venne respinta dagli Alleati, i quali invece accolsero le richieste italiane, poggiate su questioni di tipo strategico-geografiche ed economiche (il Fascismo infatti contribu\u00ec notevolmente allo sviluppo industriale della regione). Tuttavia, a Parigi, il 5 settembre 1946, fu ratificato l'accordo tra il ministro degli esteri italiano Alcide De Gasperi e l'omologo austriaco Karl Gruber, che riconosceva la sovranit\u00e0 italiana sull'Alto Adige, stabiliva l'autonomia amministrativa delle province di Trento e Bolzano e istituiva una serie di misure volte a tutelare la minoranza di lingua tedesca.\nIntroduzione del \"Pacchetto\".\nL'accordo di Parigi tra De Gasperi e Gruber, che stabil\u00ec l'autonomia amministrativa e linguistica dell'Alto Adige, non mut\u00f2 di molto la situazione. L'autonomia infatti riguardava anche il Trentino, e nella fattispecie l'intera regione del Trentino-Alto Adige, che con legge costituzionale n. 5 del 26 febbraio 1948 fu tra le quattro regioni italiane che ottennero la condizione giuridica di regione a statuto speciale (il Friuli-Venezia Giulia avrebbe ottenuto lo statuto speciale nel 1963).\nLa popolazione di lingua tedesca risultava essere minoranza in regione e di conseguenza risultava minoranza anche nel consiglio regionale. Questa situazione gener\u00f2 malcontento all'interno della componente germanofona, che crebbe dopo l'autunno del 1957, quando si diffuse la notizia dello stanziamento di fondi statali per la costruzione di migliaia di appartamenti popolari a Bolzano. Ci\u00f2 fu interpretato come la conferma della volont\u00e0 del governo italiano di \u00absommergere\u00bb numericamente il gruppo tedesco con l'arrivo incontrollato di nuovi italiani e quindi come un nuovo tentativo di italianizzazione.\nIl fatto determin\u00f2 nuovi problemi e tensioni: le proteste dell'Austria, secondo la quale non furono applicati gli accordi di Parigi, l'uscita dalla giunta regionale della \"S\u00fcdtiroler Volkspartei\" - che faceva parte di un governo di coalizione con la Democrazia Cristiana - all'epoca guidata da Silvius Magnago, che capeggi\u00f2 una protesta col motto \"Los von Trient!\" (Via da Trento!), e una lunga stagione di attentati contro le rappresentanze dello Stato italiano e ai danni dei cittadini italofoni, organizzati dai terroristi del \"Befreiungsausschuss S\u00fcdtirol\" fondato e capeggiato da Sepp Kerschbaumer.\nTutti questi eventi portarono all'emergere della questione altoatesina, per la prima volta sollevata dall'Austria in sede ONU nel 1959, col suo ministro degli esteri Bruno Kreisky.\nNel 1961 il governo italiano insedi\u00f2 la commissione detta \"dei Diciannove\", e avvi\u00f2 una serie di trattive bilaterali col governo austriaco per la risoluzione del problema. Il 10 aprile 1964 furono varati alcuni provvedimenti, e si arriv\u00f2 all'intesa definitiva il 30 novembre 1969 a Copenaghen in un incontro tra il ministro degli esteri italiano Aldo Moro e l'omologo austriaco Kurt Waldheim, che port\u00f2 all'introduzione del cosiddetto \u00abPacchetto per l'Alto Adige\u00bb. Il \u00abpacchetto\u00bb comprendeva 137 provvedimenti, dei quali 94 furono attuati per mezzo della modifica dello statuto regionale del 1948 per via costituzionale, 8 con norme di attuazione previste dallo statuto regionale, 15 con legge statale, 9 con semplici decreti, e i residui 11 con atti amministrativi.\nIl Pacchetto fu accolto positivamente al congresso della SVP, nonostante la parte del partito che seguiva Peter Brugger non fosse in accordo con quella di Silvius Magnago. Dopo oltre dodici ore di dibattiti, il 23 novembre alle 2 di mattina inizi\u00f2 lo spoglio: 583 delegati erano favorevoli al Pacchetto, 492 contrari e 15 schede bianche. Nonostante le diverse visioni, alla fine Magnago e Brugger si strinsero la mano, iniziando a collaborare nel partito. In seguito fu approvato dai parlamenti italiano e austriaco, e la sua totale applicazione verr\u00e0 eseguita a partire dal 1972, anno in cui entr\u00f2 in vigore il secondo statuto d'autonomia per la provincia di Bolzano.\nNel 1969 la Rai Radiotelevisione italiana realizz\u00f2 un servizio per far conoscere agli spettatori le norme del pacchetto. Il documentario curato da Luigi Anderlini fu diretto da Claudio Biondi.\nCelebrazioni.\nLa Giunta provinciale di Bolzano ha commissionato a un gruppo di lavoro, per onorare il 75\u00ba anniversaruo dell'Accordo di Parigi, di predisporre un percorso dell'autonomia posizionato su piazza Silvius Magnago, dinanzi al Consiglio provinciale, e inaugurato il 5 settembre 2021, che illustrasse in nove stazioni e con un'istallazione dedicata a Alcide Berloffa nel parco della stazione adiacente, i punti salienti della storia autonomistica. L'istallazione \u00e8 stata criticata per la mancata inclusione di Alexander Langer e l'impostazione apologetica di fondo, ma anche per evidenti omissioni e errori fattuali."}
{"id": "4372703", "revid": "1603714", "url": "https://it.wikipedia.org/wiki?curid=4372703", "title": "Ceramica apula", "text": "La ceramica apula \u00e8 la ceramica a figure rosse prodotta dalla scuola di ceramografi insediatasi a Taras (Taranto) intorno al 430 a.C. e formatasi ad Atene in ambito polignoteo. Sono escluse dalla denominazione le ceramiche indigene messapiche. Arthur Dale Trendall e Alexander Cambitoglu hanno distinto la ceramica apula in tre fasi: apulo antico (430-370), apulo medio (370-340), apulo tardo (340-300). La scuola apula termina forse verso i primi anni del III secolo a.C. Esemplari apuli sono stati esportati in altre parti del sud Italia, in Sicilia e sulle coste della Dalmazia; ebbe grande influenza sulla ceramica lucana, campana e pestana. La ceramica di Canosa sembra essere derivata dall'apulo tardo tramite il Pittore di Baltimora.\nDopo una prima fase di stile atticizzante la scuola form\u00f2 uno stile proprio. Pionieri furono il Pittore della danzatrice di Berlino e il Pittore di Sisifo. I loro seguaci svilupparono espressioni diverse e coesistenti nell'opera dei maestri dando luogo a due stili distinti: lo \"stile ornato\" entro il quale la figura pi\u00f9 significativa \u00e8 stata riconosciuta nel Pittore di Dario, e lo \"stile semplice\" che ha il proprio capostipite nel Pittore di Tarporley.\nI soggetti dello stile semplice sono gruppi dionisiaci, giovani e fanciulle; la rappresentazione \u00e8 sobria e ripetitiva e non comprende pi\u00f9 di quattro figure; si svolge su crateri, anfore, pelikai e soprattutto su piccoli vasi. Alla met\u00e0 del IV secolo a.C. lo stile semplice, attraverso l'opera del Pittore di Atene 1714, acquisisce i colori e l'ornamentazione complessa dello stile ornato. Il Pittore di Atene 1714 si pone anche all'origine della tradizione floreale della scuola apula, forse ispirata alle decorazioni del greco Pausia.\nLo stile ornato \u00e8 presente su vasi di pi\u00f9 grandi dimensioni, crateri a volute, anfore e loutrophoroi e raggiunge il massimo della floridezza a met\u00e0 del IV secolo a.C. Gli esemplari pi\u00f9 ambiziosi recano soggetti tratti dalla mitologia greca, soggetti tragici e funerari; le scene si dispiegano su pi\u00f9 livelli e possono comprendere pi\u00f9 di venti figure attorno ad un elemento centrale. Gli spazi vuoti sono riempiti da decorazioni floreali particolarmente studiate ed elaborate, con viste di scorcio e meandri ombreggiati. Nel pieno stile ornato il bianco, il giallo e il porpora sono usati ampiamente.\nIl Pittore dell'Ilioupersis, che prediligeva lo stile ornato, fu l'iniziatore, nel secondo quarto del IV secolo a.C., della decorazione con edicola centrale sul lato anteriore e stele su quello posteriore per i grandi vasi funerari."}
{"id": "4372704", "revid": "692467", "url": "https://it.wikipedia.org/wiki?curid=4372704", "title": "Ceramica italiota", "text": ""}
{"id": "4372705", "revid": "1573940", "url": "https://it.wikipedia.org/wiki?curid=4372705", "title": "Tyrannus cubensis", "text": "Il tiranno gigante di Cuba (Tyrannus cubensis ) \u00e8 un uccello passeriforme della famiglia Tyrannidae endemico di Cuba, ove \u00e8 noto con il nome comune di pitirre real.\nDescrizione.\nL'uccello possiede un becco grigio scuro ed una colorazione anch'essa tendente al grigio, partendo dalle zone ventrali pi\u00f9 chiare sino al dorso che \u00e8 pi\u00f9 scuro; la parte superiore della testa \u00e8 nera.\nBiologia.\nUccello dal comportamento aggressivo che si alimenta di insetti, lucertole e piccoli pulcini.\nDistribuzione e habitat.\n\u00c8 presente a Cuba e nell'Isola della Giovent\u00f9.\nI suoi habitat naturali sono i boschi frondosi e le foreste umide subtropicali o tropicali delle alture dei mogotes, colline monolitiche ed arrotondate ricoperte da fitta vegetazione, tipiche dell'isola di Cuba.\nConservazione.\nLa \"IUCN Red List\" classifica \"T.\u00a0cubensis\" come specie in pericolo di estinzione (\"Endangered\")."}
{"id": "4372707", "revid": "37401", "url": "https://it.wikipedia.org/wiki?curid=4372707", "title": "Prima urbanizzazione", "text": ""}
{"id": "4372708", "revid": "228587", "url": "https://it.wikipedia.org/wiki?curid=4372708", "title": "Kyokuto-kai", "text": "Il \u00e8 un'organizzazione criminale, sottoinsieme della Yakuza.\nDescrizione.\nIl Kyokuto-kai ha come sede Ikebukuro, nella citt\u00e0 di Tokyo ed \u00e8 formato da circa 1200 membri. L'organizzazione ha \"uffici\" in quattordici prefetture, inclusa Hokkaid\u014d. \nNel 1993 Kyokuto-kai fu coinvolto in una faida, nota come la \"guerra dei sei giorni\", contro il clan Yamaguchi-gumi, che caus\u00f2 la morte di quattro persone e numerosi feriti, e conclusasi solo grazie all'intervento di un terzo gruppo yakuza, il Inagawa-kai, che ag\u00ec da mediatore tra le due organizzazioni. Intorno ai primi anni 2000 \u00e8 stato coinvolto in una faida contro il clan Matsuba-kai."}
{"id": "4372709", "revid": "122131254", "url": "https://it.wikipedia.org/wiki?curid=4372709", "title": "Open Your Heart (Europe)", "text": "Open Your Heart \u00e8 una canzone del gruppo musicale svedese Europe, scritta da Joey Tempest ed estratta come ultimo singolo dall'album \"Wings of Tomorrow\" nel 1984.\nQuattro anni pi\u00f9 tardi, il brano verr\u00e0 ri-arrangiato ed incluso nel quarto album del gruppo, \"Out of This World\" del 1988, dal quale, nello stesso anno, verr\u00e0 nuovamente estratto come singolo entrando nelle classifiche. Quest'ultima versione \u00e8 anche diversa nel testo rispetto alla versione precedente per quanto riguarda la seconda strofa del brano.\nLa versione di \"Out of This World\" \u00e8 stata accompagnata da un video musicale registrato nei pressi della Battersea Power Station, famosa per esser stata immortalata nella copertina dell'album \"Animals\" dei Pink Floyd.\nTracce.\nLato B.\nI lati B del singolo furono \"Wings of Tomorrow\" (nella versione del 1984), brano originariamente contenuto nell'eponimo secondo album della band, e \"Just the Beginning\" (nella versione del 1988), brano contenuto nell'album \"Out of This World\"."}
{"id": "4372715", "revid": "1543377", "url": "https://it.wikipedia.org/wiki?curid=4372715", "title": "Collobrida", "text": "Collobrida, gi\u00e0 \"Colobrida\" (in sloveno Golo Brdo,in friulano \"Colobride\", in tedesco \"Kolobrida\") \u00e8 un paese della Slovenia, frazione del comune di C\u00f2llio.\nLa localit\u00e0 si trova a 14,9 kilometri a nord-ovest del capoluogo comunale e a 60 metri dal confine italiano, all'estremit\u00e0 nord-occidentale del C\u00f2llio sloveno lungo la sponda sinistra del torrente Judrio.\nPoco a nord dell'abitato su un'altura vi \u00e8 la chiesa dedicata alla Madonna del Giorno (\"Sv. Marija na jezeru\").\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I il suo territorio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nIn seguito alla caduta del regno longobardo e alla sua inclusione nei domini Franchi da parte di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli divenuta nel 951 Marca di Verona e Friuli.\nNel 952 l'imperatore Ottone I obblig\u00f2 il re d'Italia Berengario II a rinunciare alle contee \u201cFriuli et Istria\u201d, unendole al Impero romano-germanico e subordinandole al ducato di Baviera tenuto dal suo fratellastro Enrico I a cui successe il figlio Enrico II. Nel 976 pass\u00f2 al Ducato di Carinzia appena costituito dall'imperatore Ottone II.\nDal 1027 il suo territorio fece parte del Patriarcato di Aquileia, che da quell'anno venne proclamato da Corrado II, nella dieta di Verona, \u201cfeudo immediato dell'impero\u201d , venendo cos\u00ec tolto dalla dipendenza dei duchi di Carinzia; nel 1077 il Patriarcato venne innalzato (e costituito dall'imperatore Enrico IV) a Principato ecclesiastico di Aquileia, che ebbe influenza, mediante apposito diploma emesso lo stesso anno dall'imperatore, anche sulla marca di Carniola e sulla contea dell'Istria.\nTutto il Collio rest\u00f2 in mani patriarcali fino al 1330 quando la sua parte orientale venne annessa dalla Contea di Gorizia, mentre la parte occidentale, compresa Collobrida, rimase ai Patriarchi e passando a sua volta, dopo il 1420, sotto l'autorit\u00e0 della Repubblica di Venezia.\nNel 1500 gli Asburgo s'impossessarono della vicina Contea di Gorizia e quindi di territori fortemente ambiti dalla Serenissima la quale mirava ad espandersi ad est dell'Isonzo; l'assetto territoriale tra le due potenze, stabilito dal Trattato di Noyon (1516) e sancito da quello di Worms (1521), diede luogo a una linea di confine tortuosa ed incerta, con enclavi arciducali in territorio veneziano e viceversa; anche la pace firmata a Madrid dopo la sanguinosa Guerra di Gradisca ristabil\u00ec con meticolosa precisione il confine preesistente; Collobrida in particolare era un dominio veneziano che subito ad ovest confinava con l'enclave arciducale del Castello di Albana in mano goriziana. \nDopo il Trattato di Campoformido e al successivo Trattato di Lun\u00e9ville, venne assegnata alla Monarchia asburgica.\nCon la pace di Pace di Presburgo pass\u00f2 al Regno d'Italia napoleonico; la successiva Convenzione di Fontainebleau del 1807 e il seguente trattato di Sch\u00f6nbrunn (1809) confermarono poi tale assegnazione fino al 1814, sotto il Dipartimento di Passariano nel territorio di Mernico.\nCol Congresso di Vienna nel 1815 rientr\u00f2 in mano austriaca nel Regno d'Illiria sempre come frazione del comune di Mernico pass\u00f2 in seguito sotto il profilo amministrativo al Litorale austriaco nel 1849 come frazione del comune di Cosbana che aveva assorbito quello di Mernico.\nDopo la prima guerra mondiale fu annesso al Regno d'Italia e venne congiunto alla Provincia di Gorizia.\nIn seguito all'abolizione della stessa Provincia nel 1923, pass\u00f2 alla Provincia di Udine nel comune di Cosbana nel C\u00f2llio per poi passare, nel 1927, alla ricostituita Provincia di Gorizia.\nFu soggetto alla Zona d'operazioni del Litorale adriatico (OZAK) tra il Settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nCorsi d'acqua.\nTorrente Judrio (\"Idrija\")"}
{"id": "4372722", "revid": "767487", "url": "https://it.wikipedia.org/wiki?curid=4372722", "title": "Rainbow Valley (film)", "text": "Rainbow Valley \u00e8 un film del 1935 diretto da Robert N. Bradbury.\n\u00c8 un film western statunitense con John Wayne, Lucile Browne e George 'Gabby' Hayes.\nProduzione.\nIl film, diretto da Robert N. Bradbury con il soggetto di Lindsley Parsons, fu prodotto da Paul Malvern per la Lone Star Productions.\nDistribuzione.\nIl film fu distribuito negli Stati Uniti dal 15 marzo 1935 al cinema dalla Monogram Pictures.\nAlcune delle uscite internazionali sono state:"}
{"id": "4372727", "revid": "6923", "url": "https://it.wikipedia.org/wiki?curid=4372727", "title": "Kawcze", "text": ""}
{"id": "4372736", "revid": "459531", "url": "https://it.wikipedia.org/wiki?curid=4372736", "title": "Pacchetto dell'Alto Adige", "text": ""}
{"id": "4372737", "revid": "123635303", "url": "https://it.wikipedia.org/wiki?curid=4372737", "title": "Settori ERC", "text": "I settori ERC (European Research Council) sono raggruppamenti di discipline ai fini di agevolare la ricerca scientifica nell'ordinamento europeo. I settori sono stati stabiliti dal Consiglio europeo della ricerca.\nScienze sociali e umanistiche (versione 2020).\nSH1.\nIndividui, istituzioni e mercati: economia, finanza e gestione\nSH2.\nIstituzioni, valori, ambiente e spazio: scienze politiche, diritto, scienze della sostenibilit\u00e0, geografia, studi e pianificazione regionale\nSH3.\nThe Social World, Diversity, Population: Sociology, social psychology, social anthropology, demography, education, communication\nSH4.\nLa mente umana e la sua complessit\u00e0: scienze cognitive, psicologia, linguistica, educazione\nSH5.\nCulture e produzione culturale: letteratura e filosofia, arti visiva e dello spettacolo, musica, studi culturali e comparativi\nSH6.\nLo studio del passato umano: archeologia, storia e memoria\nMatematica, scienze fisiche, informazione e comunicazione, ingegneria, scienze della terra e dell'universo (versione 2020).\nPE1.\nMatematica: tutte le aree della matematica, pura e applicata, fondamenti matematici di informatica, fisica matematica e statistica\nPE2.\nCostituenti fondamentali della materia: fisica delle particelle, nucleare, dei plasmi, atomica, molecolare, dei gas e ottica\nPE3.\nFisica della materia condensata: struttura, propriet\u00e0 elettroniche, fluidi, nanoscienze\nPE4.\nPhysical and Analytical Chemical sciences: analytical chemistry, chemical theory, physical chemistry/chemical physics\nPE5.\nSynthetic Chemistry and Material: materials synthesis, structure-properties relations, functional and advanced materials, molecular architecture, organic chemistry\nPE6.\nInformatica e scienza dei calcolatori: informatica e sistemi informativi, scienza dei calcolatori, calcolo scientifico, sistemi intelligenti\nPE7.\nIngegneria dei sistemi e delle comunicazioni: ingegneria elettrica, elettronica, delle comunicazioni, ottica e dei sistemi\nPE8.\nIngegneria dei prodotti e dei processi: design dei prodotti, design e controllo dei processi, metodi di costruzione, ingegneria civile, sistemi energetici, ingegneria dei materiali\nPE9.\nScienze dell'universo: astrofisica, astrochimica, astrobiologia; sistema solare; astronomia stellare, galattica ed extragalattica, sistemi planetari, cosmologia; scienza dello spazio, strumentazione\nPE10.\nScienza del sistema terrestre: geografia fisica, geologia, geofisica, meteorologia, oceanografia, climatologia, ecologia, global environmental change, cicli biogeochimici, gestione delle risorse naturali\nScienze della vita (versione 2020).\nLS1.\nBiologia molecolare e strutturale e biochimica: sintesi molecolare, modifica e interazione, biochimica, biofisica, biologia strutturale, metabolismo, trasduzione del segnale\nLS2.\nGenetica, genomica, bioinformatica e biologia dei sistemi: genetica molecolare e delle popolazioni, genomica, trascrittomica, proteomica, metabolomica, bioinformatica, biologia computazionale, biostatistica, modellazione e la simulazione biologica, biologia dei sistemi, epidemiologia genetica\nLS3.\nBiologia cellulare e dello sviluppo: biologia cellulare, fisiologia cellulare, trasduzione del segnale, organogenesi, genetica dello sviluppo, formazione del pattern in piante e animali, biologia delle cellule staminali\nLS4.\nFisiologia, fisiopatologia ed endocrinologia: fisiologia organica, fisiopatologia, endocrinologia, metabolismo, invecchiamento, tumorigenesi, malattie cardiovascolari, sindrome metabolica\nLS5.\nNeurosciences and neural disorders: neurobiology, neuroanatomy, neurophysiology, neurochemistry, neuropharmacology, neuroimaging, systems neuroscience, neurological disorders, psychiatry\nLS6.\nImmunity and infection: immunobiology, aetiology of immune disorders, microbiology, virology, parasitology, global and other infectious diseases, population dynamics of infectious diseases, veterinary medicine\nLS7.\nStrumenti diagnostici, terapie e salute pubblica: eziologia, diagnosi e trattamento delle malattie, salute pubblica, epidemiologia, farmacologia, medicina clinica, medicina rigenerativa, etica medica\nLS8.\nEvolutionary, population and environmental biology: evolution, ecology, animal behaviour, population biology, biodiversity, biogeography, marine biology, eco-toxicology, prokaryotic biology\nLS9.\nScienze della vita applicate e biotecnologia: scienze agricole, animali, della pesca, della selvicoltura e alimentari; biotecnologia, biologia chimica, ingegneria genetica, biologia sintetica, bioscienze industriali; biotecnologie ambientali e di risanamento"}
{"id": "4372739", "revid": "13102", "url": "https://it.wikipedia.org/wiki?curid=4372739", "title": "Tito Cazio Asconio Silio Italico", "text": ""}
{"id": "4372741", "revid": "1714743", "url": "https://it.wikipedia.org/wiki?curid=4372741", "title": "Adelardo (figlio di Gisla)", "text": "Origine.\nSecondo l\"'Historia Ecclesi\u00e6 Cisoniensis\" era figlio del marchese del Friuli, Eberardo e di Gisla o Gisella, la figlia pi\u00f9 giovane dell'Imperatore d'Occidente (814-840) Ludovico I il Pio e della sua seconda moglie Giuditta dei Welf (Guelfi), figlia di Guelfo I di Baviera (?-820), conte di Altdorf e di Edvige di Sassonia. Sua madre Gisla era la sorella del re dei Franchi occidentali e futuro Imperatore, Carlo il Calvo.\nBiografia.\nAdelardo da giovane divenne abate di Cysoing (abbazia di Sainte-Calixte, fatta costruire da suo padre, Eberardo) e dopo divenne abate di San Quintino.\nAdelardo (Tertius Adalardus), sempre secondo l\"'Historia Ecclesi\u00e6 Cisoniensis\" fu nominato nel testamento del padre, Eberardo, morto nel dicembre 866, che gli confer\u00ec dei lasciti nella zona di Cysoing.\nSua madre, Gisla, gli garant\u00ec alcune rendite, secondo un documento del 14 aprile 869, in cui fa riferimento al fratello, Carlo il Calvo, all'amato marito, Eberardo ed ai tre figli, Rodolfo, Berengario ed Adelardo.\nNell'874, sua madre, Gisla, fece due donazioni all'abbazia di Cysoing, una, in memoria del padre, Ludovico il Pio e della madre, Giuditta di Baviera, in cui cita anche il fratello, il re, Carlo il Calvo, ed i figli, Hingeltrude, Hunroc, Berengario, Adelardo, Rodolfo, Helwich, Gisla e Giuditta ed una seconda, il 1\u00ba luglio 874, nel trentacinquesimo di regno del fratello, Carlo il Calvo, dove cita i figli Hunroc, Adelardo e Rodolfo,\nDi Adelardo non si hanno altre notizie, dopo quest'ultima donazione, per cui non si conosce la data esatta della morte.\nMatrimonio e discendenza.\nAdelardo avrebbe avuto una moglie, Swanaburc, che gli diede tre figli:"}
{"id": "4372746", "revid": "767487", "url": "https://it.wikipedia.org/wiki?curid=4372746", "title": "The 24th Day", "text": "The 24th Day \u00e8 un film del 2004 diretto da Tony Piccirillo, adattamento cinematografico di un'opera teatrale dello stesso Piccirillo. Protagonisti del film sono James Marsden e Scott Speedman.\nTrama.\nTom e Dan si incontrano in un bar gay. L'immediata intensa tra due fa preludere a un'appassionata notte di sesso. Arrivati a casa, Tom rivela a Dan di averlo gi\u00e0 conosciuto sessualmente sei anni prima, nella sua prima e unica esperienza omosessuale. Dan si rende conto che le intenzioni di Tom non sono buone, infatti viene preso in ostaggio dal ragazzo, legato ed imbavagliato. Tom medita di vendicarsi di Dan, colpevole, a suo dire, di averlo contagiato con l'HIV. Anche la moglie di Tom, morta in un incidente, \u00e8 stata vittima del virus. Nonostante Dan si dichiari sieronegativo, Tom gli preleva del sangue con una siringa. Se verr\u00e0 dimostrata la sua sieropositivit\u00e0, lo uccider\u00e0, portando a termine la sua vendetta."}
{"id": "4372748", "revid": "110157", "url": "https://it.wikipedia.org/wiki?curid=4372748", "title": "Adolf Kneser", "text": "Biografia.\nFormazione e carriera.\nPerso il padre quando aveva un anno, Kneser \u00e8 stato cresciuto dallo zio, il fisico Johann Christian Poggendorff, a Rostock. Qui ha frequentato l'ateneo cittadino, pubblicando il suo primo lavoro, sul tema dell'acustica. In seguito ha anche frequentato sia l'Universit\u00e0 Humboldt di Berlino, sia quella di Heidelberg. Nella prima, allievo di Ernst Kummer e di Leopold Kronecker, ha sostenuto, nel 1884, la propria tesi di laurea. Conseguita l'abilitazione all'insegnamento universitario a Marburgo, si \u00e8 trasferito all'Universit\u00e0 di Breslavia, dove ha insegnato dal 1905 al 1928, ricevendone la nomina a professore emerito. Della stessa \u00e8 stato rettore nell'anno accademico 1911-'12. Sono stati suoi allievi, tra gli altri, Stefan Cohn-Vossen, Harald Geppert e Heinz Hopf. Nel 1929 \u00e8 stato eletto presidente della Societ\u00e0 Matematica Tedesca.\nAttivit\u00e0 scientifica.\nKneser si \u00e8 interessato, inizialmente, di funzioni algebriche e di funzioni e curve ellittiche, passando a trattare successivamente il problema di Sturm-Liouville, con particolare riferimento alle equazioni differenziali lineari, alle equazioni integrali e al calcolo delle variazioni. In tal senso ha condotto svariate analisi e pubblicato numerosi studi, fra i quali il \"Trattato del calcolo delle variazioni\" (ed. or. \"Lehrbuch der Variationsrechnung\") uscito nel 1900, e ristampato nel 1925, e \"Le equazioni integrali e loro applicazioni in fisica matematica\" (ed. or. \"Die Integralgleichungen und ihre Anwendungen in der mathematischen Physik\") del 1911 e ristampato nel 1922. \nSi \u00e8 anche interessato di filosofia e di storia delle scienze, pubblicando saggi sulla filosofia dello Stato di Hobbes e sul principio di minima azione in Leibniz, usciti rispettivamente nel 1924 e nel 1928. "}
{"id": "4372758", "revid": "1632387", "url": "https://it.wikipedia.org/wiki?curid=4372758", "title": "Proemio dell'Iliade", "text": "Il proemio dell'Iliade \u00e8 l'introduzione dell'Iliade di Omero, ed \u00e8 costituito dai primi sette versi del primo libro. Esso, come anche il resto dell'opera, \u00e8 scritto nella cosiddetta lingua omerica, una complessa e variegata lingua derivata dall'insieme di caratteristiche presenti in molti dialetti greci.\nTesto.\nQui il testo in lingua originale, le due pi\u00f9 celebri traduzioni conosciute in lingua italiana e la parafrasi del testo stesso:\nStruttura del proemio.\nQuesto proemio, come anche quello dell'Odissea, altro poema epico attribuito ad Omero, costituisce il modello per i successivi poemi epici e anche della letteratura cavalleresca."}
{"id": "4372759", "revid": "1821847", "url": "https://it.wikipedia.org/wiki?curid=4372759", "title": "F\u00e9lix Mar\u00eda Zuloaga", "text": "Rivoltoso, si ribell\u00f2 a Ignacio Comonfort e, dopo aver conquistato Citt\u00e0 del Messico, si nomin\u00f2 presidente del Messico, ma fu deposto nello stesso anno (1858).\nDi nuovo pretendente al potere nel 1860, si schier\u00f2 con Massimiliano d'Asburgo, ma in seguito lo trad\u00ec, e ridivenne presidente repubblicano.\nBiografia.\nDi ricca famiglia messicana, militare di carriera e membro del partito conservatore, nel dicembre 1857 organizz\u00f2 e guid\u00f2 il \"golpe\" dei conservatori contro il governo del Presidente del Messico Ignacio Comonfort, osteggiato per le sue politiche liberali e anticlericali. Impadronitosi di Citt\u00e0 del Messico con le sue truppe, Zuloaga depose, l'11 gennaio 1858, il presidente Comonfort, che dovette andare in esilio negli Stati Uniti, proclamandosi presidente del Messico; i liberali, di fronte al colpo di Stato conservatore, si ritirarono a Veracruz, dove diedero vita a un governo provvisorio con a capo Benito Ju\u00e1rez, gi\u00e0 vicepresidente di Comonfort. Scoppi\u00f2 cos\u00ec la guerra civile, durata tre anni; inizialmente fu Zuloaga a guidare i conservatori, ma poi, il 2 febbraio 1859, fu spodestato a favore del generale Miguel Miram\u00f3n, che assunse temporaneamente la presidenza. Dopo la sconfitta e l'esilio di Miram\u00f3n, il 22 dicembre 1860, tent\u00f2 di ricandidarsi, ma al potere andarono i liberali, il cui campione Ju\u00e1rez divenne presidente. Nel 1864, durante l'invasione francese del Messico, Zuloaga si mise al servizio di Massimiliano d'Asburgo, ma l'anno dopo lo trad\u00ec, insorgendo contro di lui. Esiliato a Cuba, rientr\u00f2 in patria dopo la morte di Ju\u00e1rez nel 1872, ritirandosi dallo scenario politico e dedicandosi alla coltivazione di piantagioni di tabacco, morendo poi a Citt\u00e0 del Messico l'11 febbraio 1898, a 84 anni."}
{"id": "4372760", "revid": "36426", "url": "https://it.wikipedia.org/wiki?curid=4372760", "title": "Groeninge Museum", "text": ""}
{"id": "4372761", "revid": "287204", "url": "https://it.wikipedia.org/wiki?curid=4372761", "title": "Flaperon", "text": "Il flaperon \u00e8 una superficie di controllo di un velivolo posta sul bordo di uscita delle ali che pu\u00f2 assumere contemporaneamente le funzioni di ipersostentatore di bordo d'uscita (in inglese \"Flap\") e alettone (dal francese \"Aileron\"). \nTecnica.\nGli ipersostentatori sono mossi simmetricamente su entrambe le ali, mentre gli alettoni sono attuati antisimmetricamente; ad esempio, per rollare il velivolo a destra, si abbasser\u00e0 l'alettone sinistro aumentando la portanza della semiala sinistra e si alzer\u00e0 l'alettone destro diminuendo la portanza della semiala destra. \nIl pilota ha comandi di volo indipendenti per gli alettoni ed i flap che, nel caso dei flaperon, vengono miscelati per muovere opportunamente le superfici di comando. I flaperon possono essere presenti lungo tutto il bordo di uscita delle semiali o solo nella sezione pi\u00f9 vicina alla radice alare, lasciando le parti pi\u00f9 esterne a disposizione di alettoni convenzionali. Un'altra configurazione (impiegata, ad esempio, su tutti gli aerei prodotti dall'Airbus) prevede che gli alettoni (anche chiamati con la locuzione inglese \"drooping ailerons\"), una volta estesi i flap, si abbassino (simmetricamente) di qualche grado in modo da contribuire all'aumento della portanza.\nQuando la superficie di controllo \u00e8 separata ed incernierata al di sotto del bordo di uscita dell'ala, il flaperon viene chiamato di tipo \"Junker\", dal bordo di uscita \"doppelfl\u00fcgel\" introdotto negli anni trenta dalla Junkers su molti dei suoi aerei tra cui l'aereo da trasporto Junkers Ju 52 ed il bombardiere in picchiata Junkers Ju 87 (anche noto come Stuka)."}
{"id": "4372762", "revid": "116160534", "url": "https://it.wikipedia.org/wiki?curid=4372762", "title": "Agenzia esecutiva per la rete transeuropea di trasporto", "text": "L'Agenzia esecutiva per la rete transeuropea di trasporto (TEN-T EA) \u00e8 stata l'Agenzia dell'Unione europea che provvede all'attuazione tecnica e finanziaria e alla gestione del programma \"Rete transeuropea di trasporto\" (TEN-T).\nL'Agenzia \u00e8 stata creata nell'ottobre 2006 ed ha concluso il suo mandato il 31 dicembre 2013, quando \u00e8 stata sostituita dall'Agenzia esecutiva per l'innovazione e le reti. La gestione di progetti d'importanza fondamentale per l'infrastruttura di trasporto, nell'ambito delle prospettive finanziarie 2000-2006 e 2007-2013, avveniva in stretta collaborazione con la direzione generale Mobilit\u00e0 e trasporti (MOVE) della Commissione europea. La DG MOVE manteneva la responsabilit\u00e0 della politica generale, della programmazione e della valutazione del programma TEN-T.\nL'Agenzia, che aveva sede a Bruxelles, si avvaleva di una squadra internazionale di esperti in finanza, gestione dei progetti, ingegneria e affari giuridici. Il suo direttore era Dirk Beckers."}
{"id": "4372766", "revid": "838137", "url": "https://it.wikipedia.org/wiki?curid=4372766", "title": "Johannes von Goes", "text": "Biografia.\nNato a Bruxelles, allora facente parte dei Paesi Bassi austriaci, entr\u00f2 ben presto al servizio dell'imperatore Leopoldo I d'Asburgo e gli furono affidati incarichi particolarmente importanti e riservati; fu anche consigliere imperiale.\nNel 1664 partecip\u00f2 alla battaglia di San Gottardo, nella quale le forze austriache ottennero una decisiva vittoria, che ferm\u00f2 per vent'anni l'avanzata turca in Europa. Subito dopo \"von Goes\" decise di entrare nella vita ecclesiale.\nIl 7 ottobre 1675 fu proposto dall'imperatore come vescovo di Gurk, confermato il 30 ottobre successivo. Celebr\u00f2 la sua prima messa il 13 dicembre 1675 e fu ordinato vescovo il 2 febbraio dell'anno successivo, dopo aver ricevuto l'approvazione di Maximilian Gandolph von K\u00fcnburg, arcivescovo di Salisburgo.\nTra il 1678 ed il 1679 fu plenipotenziario imperiale durante i negoziati per il Trattato di Nimega con la Francia di re Luigi XIV.\nFu creato cardinale durante il concistoro del 2 settembre 1686; ricevette il titolo di San Pietro in Montorio. A partire dal 1686 fu ambasciatore dell'imperatore presso la Santa Sede.\nNon partecip\u00f2 al conclave del 1689, che elesse papa Alessandro VIII, perch\u00e9 non fece a tempo a raggiungere il conclave. Partecip\u00f2, invece, al conclave del 1691, che elesse papa Innocenzo XII.\nMor\u00ec il 19 ottobre 1696 a Roma e fu sepolto nella chiesa della \"Santissima Concezione\". Per testamento lasci\u00f2 25.000 ducati per la costruzione di un ospedale in Ungheria.\nGenealogia episcopale.\nLa genealogia episcopale \u00e8:"}
{"id": "4372768", "revid": "692467", "url": "https://it.wikipedia.org/wiki?curid=4372768", "title": "Vasi apuli", "text": ""}
{"id": "4372772", "revid": "647919", "url": "https://it.wikipedia.org/wiki?curid=4372772", "title": "Taedium Vitae (musica)", "text": ""}
{"id": "4372773", "revid": "117159537", "url": "https://it.wikipedia.org/wiki?curid=4372773", "title": "Ja nus hons pris ne dira sa raison", "text": "Ja nus hons pris ne dira sa raison \u00e8 una canzone scritta da Riccardo I d'Inghilterra, detto Cuor di Leone, mentre si trovava prigioniero di Leopoldo V, duca d'Austria, tra il dicembre 1192 e il febbraio 1194. \u00c8 uno degli esempi pi\u00f9 antichi di rotrouenge giunti sino ai giorni nostri."}
{"id": "4372776", "revid": "1776051", "url": "https://it.wikipedia.org/wiki?curid=4372776", "title": "Let the Good Times Rock", "text": "Let the Good Times Rock \u00e8 una canzone del gruppo musicale svedese Europe, estratta come terzo singolo dall'album \"Out of This World\" nel marzo 1989. \nIl brano raggiunse la posizione numero 85 della Official Singles Chart nel Regno Unito, e la numero 20 in Italia.\nIl video musicale di \"Let the Good Times Rock\" venne girato al Nippon Budokan di Tokyo, in Giappone durante il tour mondiale di \"Out of This World\".\nTracce.\nLato B.\nI lati B del singolo, a seconda delle versioni, furono \"Dreamer\", brano contenuto nel secondo album del gruppo \"Wings of Tomorrow\" del 1984, \"Never Say Die\" tratta come la title track da \"Out of This World\" del 1988, \"Carrie\", singolo dell'anno precedente estratto dall'album \"The Final Countdown\" del 1986, e \"Seven Doors Hotel\", singolo d'esordio della band tratto dal primo album \"Europe\" del 1983, qui presentato nella versione lato B gi\u00e0 inclusa 4 anni prima nel singolo \"Rock the Night\"."}
{"id": "4372778", "revid": "287204", "url": "https://it.wikipedia.org/wiki?curid=4372778", "title": "1004 (disambigua)", "text": ""}
{"id": "4372780", "revid": "453768", "url": "https://it.wikipedia.org/wiki?curid=4372780", "title": "Messina (traghetto)", "text": "La nave Messina \u00e8 un traghetto ferroviario, nuova ammiraglia di Rete Ferroviaria Italiana, destinata al trasporto di rotabili ferroviari, autovetture e passeggeri nello Stretto di Messina. Entra in servizio nello Stretto di Messina il 29 luglio 2013.\nStoria operativa.\nIl traghetto Messina \u00e8 stato costruito presso i \"Nuovi Cantieri Apuania\" di Marina di Carrara, specializzati nella costruzione di navi passeggeri di tipo Ro/ro. I lavori, iniziati il 9 novembre 2011 con la posa del primo blocco preallestito, sono stati ultimati il 23 luglio 2012: la nave avrebbe dovuto essere varata pochi giorni dopo, per essere consegnata entro dicembre a RFI, ma lo sciopero a oltranza dei lavoratori del cantiere in grave crisi ha impedito il varo dell'unit\u00e0, che per mesi \u00e8 stata bloccata in bacino, nonostante fosse pronta per l'allestimento definitivo. Allagato il bacino gi\u00e0 in settembre, il \"Messina\" \u00e8 stato varato definitivamente il 7 novembre 2012, alla presenza dei soli lavoratori dei NCA e senza alcuna cerimonia ufficiale. Per la costruzione della nave RFI ha affrontato un costo di 49,5 milioni di euro.\nLa nave giunge per la prima volta in riva allo Stretto il 25 aprile 2013.\nIl 26 luglio 2013 al molo Colapesce del porto di Messina si svolge la cerimonia di battesimo della nave traghetto Messina. Nel pomeriggio del 29 luglio 2013 la nave effettua la prima traversata per servizio viaggiatori tra Messina e Villa San Giovanni.\nCaratteristiche tecniche.\nLa nave traghetto \"Messina\" dispone di un ponte a quattro binari e pu\u00f2 caricare, alternativamente, 138 automobili, 24 rimorchi, 19 ferrocisterne, 27 carri ferroviari o 15 carrozze, mediante la celata prodiera o la rampa di poppa. Tre propulsori azimutali poppieri, due thrusters prodieri ed un timone di prua agevolano la manovrabilit\u00e0 della nave, riconoscibile per la prua discendente e per la coppia di ciminiere (essendovene tradizionalmente una soltanto nelle navi traghetto delle Ferrovie dello Stato)."}
{"id": "4372781", "revid": "1305772", "url": "https://it.wikipedia.org/wiki?curid=4372781", "title": "Mokhtar Belmokhtar", "text": " \nConsiderato uno dei pi\u00f9 noti e influenti signori della guerra del Sahara, \u00e8 stato attivo in Algeria, nella parte occidentale del Sahel, in Mali, Mauritania e Libia, in attivit\u00e0 terroristiche, di sequestri di persona ai danni di turisti o di occidentali residenti in loco e di contrabbando di tabacco e sigarette per le quali si era meritato il soprannome di \"Mr Marlboro\". Gravita nella costellazione di gruppi qaidisti vicini ad al-Q\u0101\u02bfida nel Maghreb Islamico. Secondo alcune fonti non ufficiali Belmokhtar potrebbe essere rimasto ucciso il 14 giugno 2015 nel corso di un attacco statunitense nella citt\u00e0 cirenaica di Ajd\u0101biya, ma la notizia \u00e8 stata smentita dai jihadisti di Ansar Dine.\nBiografia.\nDurante la guerra civile in Afghanistan, nei primi anni novanta, combatt\u00e9 sulle montagne dell'Hindukush al fianco dei mujahidin contro l'occupazione sovietica del paese (durante questa occasione perse l'occhio sinistro), per poi entrare a far parte del Gruppo islamico armato di Algeria (GIA) durante la guerra civile algerina, scoppiata a seguito dell'annullamento da parte del regime delle elezioni vinte dal partito islamista FIS (Fronte Islamico di Salvezza). In seguito divenne uno dei comandanti dell'organizzazione Gruppo Salafita per la Predicazione e il Combattimento (GSPC), dal 2005 affiliatasi ad al-Qaida col nome di al-Q\u0101\u02bfida nel Maghreb Islamico (AQMI). Come uno dei capi del gruppo si dedic\u00f2 all'attivit\u00e0 di contrabbando e traffico di droga (hashish, cocaina), auto rubate, diamanti, esseri umani, al fine di incrementare la fornitura di armi ai gruppi ribelli. Inoltre, i rapimenti di cittadini occidentali di cui si \u00e8 reso responsabile si ritiene che gli abbiano fruttato milioni di dollari in riscatti.\nA partire dal 2003 ha intessuto relazioni con l'organizzazione capeggiata da Osama Bin Laden al-Qa'ida. Nel 2004, nel 2007 e nel 2008 \u00e8 stato condannato da tribunali algerini al carcere a vita e alla pena di morte. Dal 2012, ebbe un ruolo rilevante nel processo di separazione dell'Azawad dal Mali, sfruttando la scia della rivolta dei tuareg a seguito del ritorno, dopo la caduta del regime Gheddafi, dei guerriglieri al soldo di Tripoli. Nel gennaio 2013 rivendic\u00f2 la responsabilit\u00e0 della guida dell'attacco contro la struttura petrolifera di Am\u00e9nas, che provoc\u00f2 la morte di numerosi ostaggi occidentali. A breve distanza, il 2 marzo 2013 ne venne annunciata l'uccisione per mano delle forze armate del Ciad attive in Mali nel corso di un'operazione antiterrorismo, ma la notizia venne successivamente smentita.\nNel 2012, in seguito alla rottura con l'emiro di AQMI Abdelmalek Droukdel, form\u00f2 una sua brigata autonoma chiamata \"Kat\u012biba al-mulaththam\u012bn\" (\"Battaglione degli Inturbantati\"). Il 22 agosto 2013 Belmokhtar annunci\u00f2 la fusione della propria organizzazione con il Movimento per l'Unicit\u00e0 e il Jih\u0101d nell'Africa Occidentale (MUJAO), cui era stato legato da una stretta intesa in precedenza. Il nuovo gruppo assunse la denominazione di \"al-Murabitun\" (alla francese, El-Mourabitoune) e si affrett\u00f2 ad rinnovare l'alleanza con al-Q\u0101\u02bfida nel Maghreb Islamico. Nella stessa occasione Belmokhtar annunci\u00f2 la propria intenzione di lasciare la guida del gruppo alle nuove leve islamiste. Il 14 giugno 2015, il governo libico ha annunciato che Belmokhtar \u00e8 stato ucciso in un attacco aereo americano in Libia. Funzionari statunitensi hanno confermato l'attacco aereo e che Belmokhtar era un bersaglio, ma non sono stati in grado di confermare che Belmokhtar sia stato ucciso. Nel novembre 2016, Belmokhtar \u00e8 stato di nuovo preso di mira in un attacco aereo francese, condotto da aerei francesi nel sud della Libia, sulla base di informazioni provenienti dagli Stati Uniti. I funzionari statunitensi non sono stati in grado di confermare la morte di Belmokhtar."}
{"id": "4372783", "revid": "1442080", "url": "https://it.wikipedia.org/wiki?curid=4372783", "title": "XL Bermuda Open 2006 - Singolare", "text": "Il singolare del torneo di tennis XL Bermuda Open 2006, facente parte dell'ATP Challenger Series, ha avuto come vincitore Fernando Vicente che ha battuto in finale Gilles M\u00fcller 2-6, 6-2, 7-63."}
{"id": "4372784", "revid": "1442080", "url": "https://it.wikipedia.org/wiki?curid=4372784", "title": "XL Bermuda Open 2006 - Doppio", "text": "Il doppio del torneo di tennis XL Bermuda Open 2006, facente parte dell'ATP Challenger Series, ha avuto come vincitori Tom\u00e1\u0161 Cibulec e Robert Lindstedt che hanno battuto in finale Alex Kuznetsov e Jeff Morrison 61-7, 6-3, [10-4]."}
{"id": "4372785", "revid": "765341", "url": "https://it.wikipedia.org/wiki?curid=4372785", "title": "Frances Twysden", "text": "Biografia.\nEra la figlia postuma del reverendo Philip Twysden (1714-1752), vescovo di Raphoe (1746-1752), e della sua seconda moglie Frances Carter (poi moglie del generale Johnston), figlia di Thomas Carter di Castlemartin, Master of the Rolls.\nSuo padre era il terzo figlio di Sir William Twysden, V Baronetto di Roydon Hall, conte di Peckham, di Kent, e di sua moglie e lontana cugina, Jane Twisden.\nMatrimonio.\nNel gennaio 1770, spos\u00f2 George Villiers, IV conte di Jersey, figlio ed erede di William Villiers, III conte di Jersey, e di sua moglie Lady Anne Egerton che, l'anno prima, era stato nominato Lord of the Bedchamber del re Giorgio III.\nEbbero dieci figli:\nSuo marito \u00e8 stato nominato Magister equitum dal principe di Galles nel 1795.\nAmante reale.\nIl futuro Giorgio IV inizi\u00f2 la sua relazione con Lady Jersey, nel 1793.\nDopo aver incoraggiato il principe di Galles a sposare la sua prima cugina, Carolina di Brunswick nel 1794, Lady Jersey decise di rendere la vita difficile a Carolina. Tuttavia, dopo la nascita della loro figlia, vissero separati, lasciando un vuoto che Frances e altre amanti, continuarono a riempire.\nDal momento che Lady Jersey godette del favore della regina Carlotta, continu\u00f2 a essere presente nella vita del principe di Galles e nella sua casa per qualche tempo. Intorno al 1803, il suo posto \u00e8 stato usurpato dall'infatuazione per Lady Hertford.\nMorte.\nMor\u00ec il 25 luglio 1821 a Cheltenham e fu sepolto a Middleton Stoney, nella tomba di famiglia Villiers."}
{"id": "4372786", "revid": "1442080", "url": "https://it.wikipedia.org/wiki?curid=4372786", "title": "Cardiff Challenger 2006 - Singolare", "text": "Il singolare del torneo di tennis Cardiff Challenger 2006, facente parte dell'ATP Challenger Series, ha avuto come vincitore Jan Vacek che ha battuto in finale Uros Vico 7-65, 1-6, 6-3."}
{"id": "4372787", "revid": "1442080", "url": "https://it.wikipedia.org/wiki?curid=4372787", "title": "Cardiff Challenger 2006 - Doppio", "text": "Il doppio del torneo di tennis Cardiff Challenger 2006, facente parte dell'ATP Challenger Series, ha avuto come vincitori Philipp Petzschner e Alexander Peya che hanno battuto in finale Filip Prpic e Bj\u00f6rn Rehnquist 4-6, 6-3, [10-7]."}
{"id": "4372788", "revid": "1821847", "url": "https://it.wikipedia.org/wiki?curid=4372788", "title": "Vicente Lombardo Toledano", "text": "Deputato nel 1926 e nel 1928, fond\u00f2 nel 1936 l'organizzazione sindacale CTM e ne fu segretario fino al 1941. Fu inoltre presidente della CTAL e vicepresidente della Federazione sindacale mondiale.\nNel 1948 fond\u00f2 il Partito Popolare, poi diventato il Partito Popolare Socialista."}
{"id": "4372793", "revid": "1943251", "url": "https://it.wikipedia.org/wiki?curid=4372793", "title": "Korczak Ziolkowski", "text": "Biografia.\nKorczak Ziolkowski, nel 1939, inizi\u00f2 a ideare una scultura in onore dell'ultimo Sioux, ossia Cavallo Pazzo. I nativi americani appoggiarono la sua idea e decisero di collocare il monumento nelle Black Hills, in Sud Dakota. I nativi americani scelsero la Thunderhead Mountain come luogo di costruzione del monumento per rispondere alla provocazione dei bianchi, che, nello stesso luogo, avevano innalzato la costruzione dei volti dei quattro presidenti degli Stati Uniti d'America. Il 3 giugno 1948 iniziarono i lavori. Nonostante i frequenti attacchi di cuore che subiva, lo scultore continu\u00f2 a lavorare fino alla sua morte, il 20 ottobre 1982. I lavori vennero poi proseguiti dalla moglie."}
{"id": "4372796", "revid": "585241", "url": "https://it.wikipedia.org/wiki?curid=4372796", "title": "Genaro Estrada", "text": "Biografia.\nDa giovane inizi\u00f2 a lavorare come giornalista, per poi trasferirsi a Citt\u00e0 del Messico nel 1912, dove divenne professore alla Escuela Nacional Preparatoria ed entr\u00f2 in contatto con la vita politica e culturale della capitale messicana. Successivamente insegn\u00f2 nella Universit\u00e0 nazionale autonoma del Messico, fu uno dei membri fondatori della Academia Mexicana de la Historia e compose diverse opere letterarie di carattere satirico e politico.\nNel 1924 venne nominato sottosegretario al Ministero degli Esteri del Messico, ricoprendo poi la titolarit\u00e0 del dicastero tra il 1927 e il 1932. Durante questo periodo elabor\u00f2 la cosiddetta dottrina Estrada (che present\u00f2 per la prima volta alla Societ\u00e0 delle Nazioni il 27 settembre 1930), secondo la quale uno Stato non dovrebbe giudicare n\u00e9 in senso positivo n\u00e9 in senso negativo i governi degli Stati esteri, basandosi sui principi di non-interventismo, risoluzione pacifica dei conflitti ed autodeterminazione dei popoli; in tal senso, la dottrina Estrada si contrappose alla coeva dottrina Stimson proposta da Henry L. Stimson.\nAgli inizi degli anni 1930 fu ambasciatore per il Messico in Spagna, Portogallo e Turchia."}
{"id": "4372799", "revid": "481666", "url": "https://it.wikipedia.org/wiki?curid=4372799", "title": "Harry L. Fraser", "text": "Ha diretto oltre 80 film tra il 1925 e il 1951, tra cui \"Il cavaliere muto\" del 1934 con John Wayne e il serial cinematografico \"Jungle Menace\" (1937). Ha avuto un piccolo ruolo da attore nel film con John Wayne \"Sotto i cieli dell'Arizona\" (che ha anche diretto). Ha sporadicamente scritto anche sceneggiature, tra cui quella del serial \"Chick Carter, Detective\" (1946), e partecipato con ruoli minori o da comparsa ad alcuni film, tra cui \"The Celestial Code\", \"La maschera dai denti bianchi \", \"The Mystery of the Double Cross\", \"Burn 'Em Up Barnes\" e \"Soft Cushions\".\n\u00c8 stato accreditato anche con i nomi Wayne Carter, Harry P. Christ, Harry S. Christ, Harry C. Crist, Harry P. Crist, Harry Crist, Miller Easton, Weston Edwards, H.L. Fraser, Harry Fraser, Harry Frazer, Harry O. Jones, Harry Jones, Timothy Munro, Monroe Talbot, Monro Talbot, Munro Talbot, Victor Von Resarf, Edward Weston."}
{"id": "4372800", "revid": "46931", "url": "https://it.wikipedia.org/wiki?curid=4372800", "title": "Harry Fraser", "text": ""}
{"id": "4372803", "revid": "125663400", "url": "https://it.wikipedia.org/wiki?curid=4372803", "title": "Matelda", "text": "Matelda \u00e8 un personaggio della \"Divina Commedia\" di Dante.\nMatelda \u00e8 protagonista degli ultimi cinque canti del Purgatorio: il suo nome verr\u00e0 fatto soltanto in quello conclusivo. \u00c8 la donna che il poeta incontra nel Paradiso Terrestre prima di Beatrice. Caratterizzata da una bellezza assoluta, sia nell'aspetto sia nei gesti, simboleggia la condizione umana prima del peccato originale.\nGli studiosi della Divina Commedia sono concordi nel dichiarare Matelda una donna storicamente vissuta. Alcuni ritengono si tratti di Matilde di Canossa, altri propendono per Mechthild von Hackeborn o la nobildonna Matelda Nazarei di Matelica, che si fece suora di clausura ed \u00e8 meglio conosciuta come la beata Mattia Nazarei che Dante avrebbe potuto conoscere nei suoi viaggi attraverso l'attuale regione Marche, la cui esatta conoscenza geografica da parte del Poeta \u00e8 indizio che fu approfonditamente visitata.\nSar\u00e0 Matelda a immergere Dante nelle acque dei due fiumi Lete ed Euno\u00e8, rito indispensabile prima dell'ascesa al Paradiso Celeste. Scrive il critico Umberto Bosco che Matelda, dunque, \u00e8 \"un'idea figurata alla quale il poeta ha dato un nome al quale non sappiamo che valore attribuire.[...] Se il Paradiso Terrestre \u00e8 la felicit\u00e0 umana, logico che Matelda impersoni la stessa felicit\u00e0: pi\u00f9 precisamente \u00e8 la figura dell'essere felice qual era l'uomo prima del peccato [...]\". Ella battezza Dante con l'acqua della verit\u00e0, completa la sapienza della Ragione umana (Virgilio) e anticipa la Rivelazione e la Teologia (Beatrice).\nCollegamenti esterni.\nLa figura di Matelda nell'interpretazione di Benvenuto Rambaldi "}
{"id": "4372815", "revid": "122862388", "url": "https://it.wikipedia.org/wiki?curid=4372815", "title": "Wendelstein 7-X", "text": "Wendelstein 7-X (W7-X) \u00e8 uno stellarator (reattore nucleare a fusione) costruito a Greifswald, in Meclemburgo (Germania), dal Max-Planck-Institut f\u00fcr Plasmaphysik (IPP), la cui realizzazione, ultimata nel maggio del 2014, ha richiesto nove anni per oltre un milione di ore uomo, ed una spesa di circa un miliardo di euro.\nSviluppo &amp; Costruzione.\nDalla data di fine costruzione, lo stellarator \u00e8 stato sottoposto a una serie di test che hanno verificato la corrispondenza del campo magnetico prodotto con quello desiderato (aspetto particolarmente delicato per uno stellarator), pertanto, dopo il parere favorevole degli enti di controllo, ne \u00e8 stata approvata l'accensione nel dicembre 2015.\nIl 10 dicembre 2015 lo stellarator ha prodotto il primo plasma usando il gas elio. Il plasma ha avuto una durata di un decimo di secondo ed ha raggiunto la temperatura di circa un milione di gradi centigradi.\nIl 3 febbraio 2016 \u00e8 stato prodotto il primo plasma usando il gas idrogeno. Questa volta la temperatura raggiunta \u00e8 stata di 80 milioni di gradi per una durata di un quarto di secondo.\nNel marzo 2016 si \u00e8 conclusa con successo la prima fase sperimentale. Fino alla met\u00e0 del 2017 \u00e8 prevista un fase di aggiornamento della struttura dello stellarator (modifica del divertore e installazione di piastrelle di protezione del recipiente in grafite) che consentir\u00e0 di iniziare una seconda fase di sperimentazioni con una maggior potenza di riscaldamento e una maggior durata del plasma.\nNel giugno/novembre del 2018 si sono concluse diverse fasi sperimentali prima di fermare la macchina per ulteriori aggiornamenti. Sono stati ottenuti diversi record per gli stellarator per la densit\u00e0 del plasma (2 x 10^20 particelle per metro cubo) e per l'energia contenuta nel plasma che ha superato il mega joule. Il plasma ha raggiunto temperature fino a 40 milioni di gradi centigradi con impulsi della durata fino a 100 secondi.\nAttualmente lo stellarator \u00e8 fermo per aggiornamenti che prevedono la sostituzione delle piastrelle del rivestimento interno con piastrelle in carbonio rinforzate con fibra di carbonio e raffreddate ad acqua. L'obbiettivo \u00e8 di ottenere una durata del plasma fino a 30 minuti e una maggior energia senza surriscaldare il contenitore. Questi aggiornamenti fermeranno la macchina per circa due anni.\nFinalit\u00e0 &amp; Studi.\nGli stellarator sono macchine costruite per studiare la produzione di plasmi destinati a dimostrare la fattibilit\u00e0 della fusione termonucleare controllata utilizzando, a differenza dei tokamak, un campo magnetico che si adatti al plasma (cio\u00e8 non forzando il plasma ad adattarsi al campo magnetico), ci\u00f2 \u00e8 ottenuto generando una corrente di plasma priva di campo magnetico proprio. In questo modo si ottiene automaticamente un plasma stabile, quindi operabile in stato stazionario. Il problema degli stellarator, nei confronti dei tokamak, \u00e8 la geometria dei magneti, che non possono essere pi\u00f9 modulari, ma, dovendo seguire l'evoluzione del plasma, sono differenti a seconda della posizione sulla periferia della macchina. In genere gli stellarator sono costituiti da un certo numero di moduli, ognuno dei quali ha diversi magneti ognuno di forma differente dall'altro.\nGli stellarator Wendelstein.\nGli stellarator della serie Wendelstein sono stati costruiti dal \"Max Planck Institut fur Plasmaphysik\" (IPP).\nIl primi della serie furono: WI-A, WI-B, WII-A, WII-B; a cui segu\u00ec il primo W7-A \nFece seguito il Wendelstein 7 AS (AS stava per\" \"Advanced Stellarator\"\") ed oper\u00f2 dal 1988 al 2002 dall'IPP nei laboratori a Garching, a pochi chilometri da Monaco. Dai risultati degli esperimenti con Wendelstein 7 AS fu deciso di sviluppare un nuovo stellarator (Wendelstein 7-X) a Greifswald, nella Pomerania. Questa nuova macchina \u00e8 destinata a dimostrare la stabilit\u00e0 del plasma generato dagli stellarator. Lo stellarator di Wendelstein 7-X \u00e8 composto da 70 magneti superconduttori organizzati su cinque moduli strutturali e deve intrappolare il plasma riscaldato a pi\u00f9 di 100 milioni di gradi centigradi, sette volte la temperatura nel nucleo solare.\nLo scopo della sperimentazione sullo stellarator Wendelstein 7-X \u00e8 fornire i dati necessari alla valutazione dell'equilibrio del plasma sotto diversi aspetti (magnetoidrodinamico, influenza dei nuclei pesanti sulla stabilit\u00e0 del plasma), collisioni e trasporto turbolento, fisica tridimensionale del bordo del plasma (trasporto al divertore), riscaldamento e modelli di scenario.\nStruttura &amp; Componenti.\nI componenti principali di Wendelstein 7-X sono:\nOltre a questi componenti, che formano il vero e proprio stellarator, i principali sistemi ausiliari sono:\n\"I dati tecnici di Wendelstein 7-X sono\":\nW7-X consiste in 50 magneti superconduttori aplanari contorti, ciascuno alto 3,5 metri e pesante 6 tonnellate e altri 20 magneti superconduttori planari che consentono di regolare con precisione il campo magnetico. Tutti i magneti sono raffreddati a -270 gradi centigradi, 3 gradi al di sopra dello zero assoluto, mentre il plasma, distante appena un metro dai magneti, sar\u00e0 riscaldato a 100 milioni di gradi centigradi.\nLa macchina Weldenstein 7 X \u00e8 stata accesa per la prima volta nel novembre 2015."}
{"id": "4372816", "revid": "55556546", "url": "https://it.wikipedia.org/wiki?curid=4372816", "title": "Poliandria fra i toda", "text": ""}
{"id": "4372818", "revid": "729019", "url": "https://it.wikipedia.org/wiki?curid=4372818", "title": "Campionati italiani assoluti di ginnastica artistica 2011", "text": "I Campionati Assoluti del 2011 sono stati la 73\u00aa edizione dei Campionati italiani assoluti di ginnastica artistica. Si sono svolti a Meda.\nRisultati.\nGinnastica Artistica.\nNon prendono parte alla competizione Erika Fasana, Elisabetta Preziosa (infortunio al ginocchio) , Giulia Leni (infortunio al braccio) e Serena Licchetta."}
{"id": "4372825", "revid": "125388401", "url": "https://it.wikipedia.org/wiki?curid=4372825", "title": "Bernard Quilfen", "text": "Professionista tra il 1976 ed il 1981, vinse una tappa al Tour de France.\nCarriera.\nDivent\u00f2 professionista all'inizio del 1976 con la Gitane-Campagnolo di Maurice Champion e Cyrille Guimard, squadra in cui rester\u00e0 per tutta la carriera, fino al 1981. Partecip\u00f2 a cinque edizioni del Tour de France, con una vittoria di tappa nel 1977, a un'edizione della Vuelta a Espa\u00f1a e a un Giro d'Italia. Dopo il ritiro fu direttore sportivo della Renault-Elf dal 1982 al 1995 (attraverso numerosi cambi di sponsor) e della Cofidis dal 1997 al 2011."}
{"id": "4372843", "revid": "314115", "url": "https://it.wikipedia.org/wiki?curid=4372843", "title": "Puy de C\u00f4me", "text": "Il Puy de C\u00f4me (1.252 ) \u00e8 un vulcano della Cha\u00eene des Puys nel Massiccio Centrale. Si trova in Francia (dipartimento Puy-de-D\u00f4me).\nCaratteristiche.\nLe pendici dell'antico vulcano del tipo stromboliano sono ricoperte di piantagioni di legno ben allineate, che sono riconoscibili da lontano. Si tratta di un cono quasi perfetto con un picco a 1252 metri. Il suo volume \u00e8 di circa 190 milioni di metri cubi. Il suo flusso di lava \u00e8 chiamato Cheires ed \u00e8 uno dei pi\u00f9 importanti di tutta la catena vulcanica. La sua lava, arriv\u00f2 fino al sito dell'attuale citt\u00e0 di Pontgibaud costringendo il fiume a creare un nuovo letto.\nDal momento che un decreto di legge nel 2002 ha vietato l'accesso alla vetta del Puy de C\u00f4me, il vulcano rimane tuttora poco conosciuto."}
{"id": "4372855", "revid": "124808", "url": "https://it.wikipedia.org/wiki?curid=4372855", "title": "Post Mortem - Segreti dall'Aldil\u00e0", "text": ""}
{"id": "4372857", "revid": "19330", "url": "https://it.wikipedia.org/wiki?curid=4372857", "title": "Tangra", "text": ""}
{"id": "4372863", "revid": "767487", "url": "https://it.wikipedia.org/wiki?curid=4372863", "title": "Troll (gruppo musicale norvegese)", "text": "I Troll sono un gruppo musicale norvegese, fondato nel 1992 con il nome \"Abbadon's Realm\", da Stian Arnesen (alias \"Nagash\") con Glaurung e Fafnir. Quando questi abbandonarono il progetto, egli continu\u00f2 come progetto solista e pubblic\u00f2 il demo \"Trollstorm over Nidingjuv\" nel 1995 e l'esordio \"Drep de kristne\" nel 1996. \nDopo l'uscita di \"Drep de kristne\", Nagash trascorse pi\u00f9 tempo a lavorare con altre band come Dimmu Borgir ed entr\u00f2 nei Covenant. I Troll rimasero inattivi fino al 2000. A quel tempo Fafnir, con il nome \"Sinister Minister Twice\", rientr\u00f2 nei Troll. E poi si re-inserirono gli altri elementi, rendendo i Troll un gruppo e non pi\u00f9 un progetto solista. Nagash si concentr\u00f2 sulla chitarra e sulla tastiera ed i Troll pubblicarono\"The Last Predators\" nel 2000 e \"Universal\" nel 2001.\nCi furono cambiamenti significativi da \"Drep de kristne\" a \"The Last Predators\", le canzoni ora scritte in lingua inglese sono meno incentrate sull'odio per i cristiani. La musica, invece, meno cupa e pi\u00f9 sinfonica.\nNel 2007 Nagash mise insieme una line-up completa per i Troll e, nel gennaio del 2009, inizi\u00f2 a registrare un nuovo album. Questo usc\u00ec all'inizio del 2010 con il titolo \"Neo-Satanic Supremacy\"."}
{"id": "4372864", "revid": "62748", "url": "https://it.wikipedia.org/wiki?curid=4372864", "title": "Campionati nazionali assoluti di ginnastica artistica 2012", "text": ""}
{"id": "4372867", "revid": "62748", "url": "https://it.wikipedia.org/wiki?curid=4372867", "title": "Campionati nazionali assoluti di ginnastica artistica 2011", "text": ""}
{"id": "4372868", "revid": "1442080", "url": "https://it.wikipedia.org/wiki?curid=4372868", "title": "Challenger Internazionale Dell'Insubria 2006 - Singolare", "text": "Il singolare del torneo di tennis Challenger Internazionale Dell'Insubria 2006, facente parte dell'ATP Challenger Series, ha avuto come vincitore Werner Eschauer che ha battuto in finale Simon Greul 6-1, 6-2."}
{"id": "4372869", "revid": "1442080", "url": "https://it.wikipedia.org/wiki?curid=4372869", "title": "Challenger Internazionale Dell'Insubria 2006 - Doppio", "text": "Il doppio del torneo di tennis Challenger Internazionale Dell'Insubria 2006, facente parte dell'ATP Challenger Series, ha avuto come vincitori Leonardo Azzaro e Lovro Zovko che hanno battuto in finale Amir Hadad e Roko Karanu\u0161i\u0107 6-2, 7-5."}
{"id": "4372871", "revid": "599013", "url": "https://it.wikipedia.org/wiki?curid=4372871", "title": "Chikmagalur Challenger 2006 - Singolare", "text": "Il singolare del torneo di tennis Chikmagalur Challenger 2006, facente parte dell'ATP Challenger Series, ha avuto come vincitore Danai Udomchoke che ha battuto in finale Toshihide Matsui 7-5, 6-4."}
{"id": "4372872", "revid": "599013", "url": "https://it.wikipedia.org/wiki?curid=4372872", "title": "Chikmagalur Challenger 2006 - Doppio", "text": "Il doppio del torneo di tennis Chikmagalur Challenger 2006, facente parte dell'ATP Challenger Series, ha avuto come vincitori Sanchai Ratiwatana e Sonchat Ratiwatana che hanno battuto in finale Lu Yen-Hsun e Danai Udomchoke 6-3, 6-2."}
{"id": "4372873", "revid": "1442080", "url": "https://it.wikipedia.org/wiki?curid=4372873", "title": "Torneo Internacional Challenger Leon 2006 - Singolare", "text": "Il singolare del torneo di tennis Torneo Internacional Challenger Leon 2006, facente parte dell'ATP Challenger Series, ha avuto come vincitore Phillip Simmonds che ha battuto in finale Dick Norman 3-6, 7-64, 6-2."}
{"id": "4372875", "revid": "1442080", "url": "https://it.wikipedia.org/wiki?curid=4372875", "title": "Torneo Internacional Challenger Leon 2006 - Doppio", "text": "Il doppio del torneo di tennis Torneo Internacional Challenger Leon 2006, facente parte dell'ATP Challenger Series, ha avuto come vincitori Juan-Manuel Elizondo e Miguel Gallardo-Valles che hanno battuto in finale Dawid Olejniczak e Alexander Satschko 6-3, 6-4."}
{"id": "4372878", "revid": "1442080", "url": "https://it.wikipedia.org/wiki?curid=4372878", "title": "Trofeo Luigi Pezzoli 2006 - Singolare", "text": "Il singolare del torneo di tennis Trofeo Luigi Pezzoli 2006, facente parte dell'ATP Challenger Series, ha avuto come vincitore Nicolas Devilder che ha battuto in finale Werner Eschauer 1-6, 7-5, 6-4."}
{"id": "4372879", "revid": "599013", "url": "https://it.wikipedia.org/wiki?curid=4372879", "title": "Trofeo Luigi Pezzoli 2006 - Doppio", "text": "Il doppio del torneo di tennis Trofeo Luigi Pezzoli 2006, facente parte dell'ATP Challenger Series, ha avuto come vincitori Jan H\u00e1jek e Jaroslav Posp\u00ed\u0161il che hanno battuto in finale Marcelo Charpentier e Tomas Tenconi 6-2, 6-2."}
{"id": "4372880", "revid": "640129", "url": "https://it.wikipedia.org/wiki?curid=4372880", "title": "Dina Sfat", "text": "Biografia.\nFiglia di ebrei polacchi, Dina Sfat debutt\u00f2 come attrice nel 1962, in uno spettacolo teatrale di Ant\u00f4nio Abujamra, ottenendo subito successo. Dal 1965 intraprese una carriera cinematografica, che tocc\u00f2 il culmine nel 1968 col ruolo della guerrigliera 'Ci' in \"Macunaima\". Verso la fine degli anni 60 cominci\u00f2 ad apparire anche nelle telenovelas: la si ricorda soprattutto in \"Gabriela\" (accanto a S\u00f4nia Braga), \"Magia\" (titolo originale \"O Astro\") e nella miniserie \"Avenida Paulista\".\nPos\u00f2 nuda per \"Playboy\" nel 1982, in un inserto speciale.\nFu sposata per 17 anni col collega Paulo Jos\u00e9, che la rese madre di tre figlie, due delle quali diventeranno anche loro attrici (Bel Kutner e Ana Kutner). Il matrimonio termin\u00f2 con un divorzio.\nNel 1986 Dina Sfat scopr\u00ec di avere un tumore al seno. Ben presto apparve chiaro che le speranze di sconfiggerlo erano minime: nondimeno l'attrice tent\u00f2 ogni tipo di trattamento. Visse altri tre anni, che furono spesi intensamente: realizz\u00f2 un viaggio in URSS, dove prese parte a un documentario sui primi passi della Perestrojka; pubblic\u00f2 poi un'autobiografia, nella quale non esit\u00f2 a parlare della sofferenza causatale dal tumore; in condizioni ormai precarie lavor\u00f2 ancora in una telenovela, \"Beb\u00ea a bordo\", e in un film, \"O Judeu\", che verr\u00e0 distribuito nelle sale cinematografiche solo dieci anni dopo la sua morte."}
{"id": "4372881", "revid": "1442080", "url": "https://it.wikipedia.org/wiki?curid=4372881", "title": "Bancolombia Open 2006 - Singolare", "text": "Il singolare del torneo di tennis Bancolombia Open 2006, facente parte dell'ATP Challenger Series, ha avuto come vincitore Alejandro Falla che ha battuto in finale Andr\u00e9 S\u00e1 6-4, 6-2."}
{"id": "4372882", "revid": "1442080", "url": "https://it.wikipedia.org/wiki?curid=4372882", "title": "Bancolombia Open 2006 - Doppio", "text": "Il doppio del torneo di tennis Bancolombia Open 2006, facente parte dell'ATP Challenger Series, ha avuto come vincitori Eric Butorac e Chris Drake che hanno battuto in finale Ram\u00f3n Delgado e Andr\u00e9 S\u00e1 per walkover."}
{"id": "4372883", "revid": "599013", "url": "https://it.wikipedia.org/wiki?curid=4372883", "title": "Suore dell'Immacolata Concezione di Nostra Signora di Lourdes", "text": "Le Suore dell'Immacolata Concezione di Nostra Signora di Lourdes sono un istituto religioso femminile di diritto pontificio: le suore di questa congregazione pospongono al loro nome la sigla I.N.S.L.\nStoria.\nLa congregazione fu fondata il 15 dicembre 1863 presso il santuario di Notre-Dame di Garaison (Alti Pirenei) da Eug\u00e9nie Ducombs (madre Maria di Ges\u00f9 Crocifisso), con la collaborazione del sacerdote Jean-Louis Peydessus.\nLa denominazione originale dell'istituto fu \"Suore del Cuore sofferente e immacolato di Maria\": il titolo fu mutato nel 1870, quando Pierre-Anastase Pichenot, vescovo di Tarbes, fece trasferire la congregazione da Lannemezan a Lourdes.\nL'istituto ricevette dalla Santa Sede il pontificio decreto di lode il 25 settembre 1893 e l'approvazione definitiva il 10 giugno 1910.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9 e all'assistenza agli ammalati.\nSono presenti in Argentina, Brasile, Cile, Francia, Italia, Romania, Svizzera; la sede generalizia \u00e8 a Roma.\nAlla fine del 2008 la congregazione contava 258 religiose in 43 case."}
{"id": "4372884", "revid": "599013", "url": "https://it.wikipedia.org/wiki?curid=4372884", "title": "Dharwad Challenger 2006 - Singolare", "text": "Il singolare del torneo di tennis Dharwad Challenger 2006, facente parte dell'ATP Challenger Series, ha avuto come vincitore Viktor Troicki che ha battuto in finale \u0141ukasz Kubot 2-6, 6-4, 6-4."}
{"id": "4372885", "revid": "599013", "url": "https://it.wikipedia.org/wiki?curid=4372885", "title": "Dharwad Challenger 2006 - Doppio", "text": "Il doppio del torneo di tennis Dharwad Challenger 2006, facente parte dell'ATP Challenger Series, ha avuto come vincitori Kamil \u010capkovi\u010d e Luk\u00e1\u0161 Lacko che hanno battuto in finale Sanchai Ratiwatana e Sonchat Ratiwatana 6-3, 7-5."}
{"id": "4372892", "revid": "1442080", "url": "https://it.wikipedia.org/wiki?curid=4372892", "title": "Open Isla de Lanzarote 2006 - Singolare", "text": "Il singolare del torneo di tennis Open Isla de Lanzarote 2006, facente parte della categoria ATP Challenger Tour, ha avuto come vincitore Filip Prpic che ha battuto in finale Jo-Wilfried Tsonga 3-6, 6-3, 6-4."}
{"id": "4372894", "revid": "1442080", "url": "https://it.wikipedia.org/wiki?curid=4372894", "title": "Open Isla de Lanzarote 2006 - Doppio", "text": "Il doppio del torneo di tennis Open Isla de Lanzarote 2006, facente parte della categoria ATP Challenger Tour, ha avuto come vincitori Gr\u00e9gory Carraz e Jean-Michel P\u00e9query che hanno battuto in finale Benedikt Dorsch e Steven Korteling 6-3, 7-5."}
{"id": "4372895", "revid": "1442080", "url": "https://it.wikipedia.org/wiki?curid=4372895", "title": "Abierto Internacional Varonil Club Casablanca 2006 - Singolare", "text": "Il singolare del torneo di tennis Abierto Internacional Varonil Club Casablanca 2006, facente parte dell'ATP Challenger Series, ha avuto come vincitore Rik De Voest che ha battuto in finale Glenn Weiner 7-62, 7-62."}
{"id": "4372897", "revid": "1442080", "url": "https://it.wikipedia.org/wiki?curid=4372897", "title": "Abierto Internacional Varonil Club Casablanca 2006 - Doppio", "text": "Il doppio del torneo di tennis Abierto Internacional Varonil Club Casablanca 2006, facente parte dell'ATP Challenger Series, ha avuto come vincitori Pierre-Ludovic Duclos e Andr\u00e9 Ghem che hanno battuto in finale Rik De Voest e Glenn Weiner 6-4, 0-6, [10-3]."}
{"id": "4372898", "revid": "1442080", "url": "https://it.wikipedia.org/wiki?curid=4372898", "title": "Atlanta Clay Court Challenger 2006 - Singolare", "text": "Diego Hartfield ha battuto in finale Frank Dancevic 7-5, 6-0."}
{"id": "4372900", "revid": "1442080", "url": "https://it.wikipedia.org/wiki?curid=4372900", "title": "Atlanta Clay Court Challenger 2006 - Doppio", "text": "Hugo Armando e Andr\u00e9 S\u00e1 hanno battuto in finale Harel Levy e Dudi Sela 6-4, 6-4."}
{"id": "4372901", "revid": "599013", "url": "https://it.wikipedia.org/wiki?curid=4372901", "title": "Prosperita Open 2006 - Singolare", "text": "Il singolare del torneo di tennis Prosperita Open 2006, facente parte dell'ATP Challenger Series, ha avuto come vincitore Ivo Min\u00e1\u0159 che ha battuto in finale Marcel Granollers 6-1, 6-0."}
{"id": "4372904", "revid": "599013", "url": "https://it.wikipedia.org/wiki?curid=4372904", "title": "Prosperita Open 2006 - Doppio", "text": "Il doppio del torneo di tennis Prosperita Open 2006, facente parte dell'ATP Challenger Series, ha avuto come vincitori Jaroslav Posp\u00ed\u0161il e Pavel \u0160nobel che hanno battuto in finale Philipp Marx e Torsten Popp 6-4, 63-7, [10-6]."}
{"id": "4372905", "revid": "1442080", "url": "https://it.wikipedia.org/wiki?curid=4372905", "title": "Roma Open 2006 - Singolare", "text": "Il singolare del torneo di tennis Roma Open 2006, facente parte dell'ATP Challenger Series, ha avuto come vincitore Oliver Marach che ha battuto in finale Adrian Ungur 4-6, 6-4, 7-5."}
{"id": "4372906", "revid": "599013", "url": "https://it.wikipedia.org/wiki?curid=4372906", "title": "Bryant Young", "text": " Nel 2022 \u00e8 stato introdotto nella Pro Football Hall of Fame.\nCarriera.\nYoung fu scelto dai 49ers come settimo assoluto nel draft 1994. La sua miglior stagione a livello statistico fu nel 1996 quando fece registrare 84 tackle, 11,5 sack, 4 passaggi deviati e 2 safety, venendo convocato per il suo primo Pro Bowl. Nel 1997, anche i sack di Young scesero a 4 quella stagione, fu comunque una presenza dominante nella linea interna, contribuendo a far terminare la difesa dei Niners al primo posto nella NFL. Young stava guidando tutti i defensive tackle in sack con 9,5 nel 1998 prima di infortunarsi in una gara contro i New York Giants nella settimana 13, concludendo in anticipo l'annata. Young si ristabil\u00ec completamente e l'anno successivo totalizz\u00f2 70 tackle, 11 sack e una safety venendo convocato per il suo secondo Pro Bowl e venendo premiato come NFL Comeback Player of the Year Award. Bryant Young termin\u00f2 i suoi 14 anni di carriera coi 49ers 89,5 sack, al quarto posto di tutti i tempi nella NFL per un defensive tackle dietro John Randle, Warren Sapp e Trevor Pryce. Young rsi ritir\u00f2 dal football giocato nel 2007, l'ultimo giocatore di San Francisco che aveva vinto il Super Bowl XXIX contro i San Diego Chargers nel 1994.\nCollegamenti esterni.\n "}
{"id": "4372907", "revid": "599013", "url": "https://it.wikipedia.org/wiki?curid=4372907", "title": "Roma Open 2006 - Doppio", "text": "Il doppio del torneo di tennis Roma Open 2006, facente parte dell'ATP Challenger Series, ha avuto come vincitori Konstantinos Economidis e Amir Hadad che hanno battuto in finale Manuel Jorquera e Giancarlo Petrazzuolo 6-4, 4-6, [10-5]."}
{"id": "4372908", "revid": "1442080", "url": "https://it.wikipedia.org/wiki?curid=4372908", "title": "Telde Challenger 2006 - Singolare", "text": "Marc L\u00f3pez ha battuto in finale Benedikt Dorsch 6-0, 6-1."}
{"id": "4372909", "revid": "1442080", "url": "https://it.wikipedia.org/wiki?curid=4372909", "title": "Telde Challenger 2006 - Doppio", "text": "Adam Chadaj e Michael Ryderstedt hanno battuto in finale David Marrero e Daniel Mu\u00f1oz de la Nava 5-7, 6-3, [10-7]."}
{"id": "4372910", "revid": "47767", "url": "https://it.wikipedia.org/wiki?curid=4372910", "title": "Aldous", "text": ""}
{"id": "4372911", "revid": "1442080", "url": "https://it.wikipedia.org/wiki?curid=4372911", "title": "Tunis Open 2006 - Singolare", "text": "Il singolare del torneo di tennis Tunis Open 2006, facente parte dell'ATP Challenger Series, ha avuto come vincitore Lamine Ouahab che ha battuto in finale Younes El Aynaoui per walkover."}
{"id": "4372912", "revid": "1442080", "url": "https://it.wikipedia.org/wiki?curid=4372912", "title": "Tunis Open 2006 - Doppio", "text": "Il doppio del torneo di tennis Tunis Open 2006, facente parte dell'ATP Challenger Series, ha avuto come vincitori Daniel Gimeno Traver e Iv\u00e1n Navarro che hanno battuto in finale Bart Beks e Martijn van Haasteren 6-2, 7-5."}
{"id": "4372913", "revid": "1442080", "url": "https://it.wikipedia.org/wiki?curid=4372913", "title": "Ostdeutscher Sparkassen Cup 2006 - Singolare", "text": "Il singolare del torneo di tennis Ostdeutscher Sparkassen Cup 2006, facente parte dell'ATP Challenger Series, ha avuto come vincitore Simon Greul che ha battuto in finale Janko Tipsarevi\u0107 7-62, 6-2."}
{"id": "4372914", "revid": "1442080", "url": "https://it.wikipedia.org/wiki?curid=4372914", "title": "Ostdeutscher Sparkassen Cup 2006 - Doppio", "text": "Il doppio del torneo di tennis Ostdeutscher Sparkassen Cup 2006, facente parte dell'ATP Challenger Series, ha avuto come vincitori Yves Allegro e Michal Merti\u0148\u00e1k che hanno battuto in finale Christopher Kas e Philipp Petzschner 6-3, 6-0."}
{"id": "4372917", "revid": "599013", "url": "https://it.wikipedia.org/wiki?curid=4372917", "title": "ECM Prague Open 2006 - Singolare maschile", "text": "Il singolare maschile del torneo di tennis ECM Prague Open 2006, facente parte dell'ATP Challenger Series, ha avuto come vincitore Robin Vik che ha battuto in finale Jan H\u00e1jek 6-4, 7-64."}
{"id": "4372918", "revid": "1442080", "url": "https://it.wikipedia.org/wiki?curid=4372918", "title": "ECM Prague Open 2006 - Doppio maschile", "text": "Il doppio maschile del torneo di tennis ECM Prague Open 2006, facente parte dell'ATP Challenger Series, ha avuto come vincitori Petr P\u00e1la e David \u0160koch che hanno battuto in finale Ram\u00f3n Delgado e Sergio Roitman 6-0, 6-0."}
{"id": "4372920", "revid": "47767", "url": "https://it.wikipedia.org/wiki?curid=4372920", "title": "Aldighiero", "text": ""}
{"id": "4372921", "revid": "47767", "url": "https://it.wikipedia.org/wiki?curid=4372921", "title": "Aldovino", "text": ""}
{"id": "4372922", "revid": "1442080", "url": "https://it.wikipedia.org/wiki?curid=4372922", "title": "Men's Pro Challenger at Tunica National 2006 - Singolare", "text": "Il singolare del torneo di tennis Men's Pro Challenger at Tunica National 2006, facente parte dell'ATP Challenger Series, ha avuto come vincitore Diego Hartfield che ha battuto in finale Mardy Fish 6-4, 6-4."}
{"id": "4372923", "revid": "1442080", "url": "https://it.wikipedia.org/wiki?curid=4372923", "title": "Men's Pro Challenger at Tunica National 2006 - Doppio", "text": "Il doppio del torneo di tennis Men's Pro Challenger at Tunica National 2006, facente parte dell'ATP Challenger Series, ha avuto come vincitori Jeff Morrison e Bobby Reynolds che hanno battuto in finale Hugo Armando e Ricardo Mello 3-6, 7-65, [11-9]."}
{"id": "4372927", "revid": "599013", "url": "https://it.wikipedia.org/wiki?curid=4372927", "title": "Fergana Challenger 2006 - Singolare", "text": "Il singolare del torneo di tennis Fergana Challenger 2006, facente parte dell'ATP Challenger Series, ha avuto come vincitore Danai Udomchoke che ha battuto in finale Alexander Peya 6-0, 6-2."}
{"id": "4372928", "revid": "599013", "url": "https://it.wikipedia.org/wiki?curid=4372928", "title": "Fergana Challenger 2006 - Doppio", "text": "Il doppio del torneo di tennis Fergana Challenger 2006, facente parte dell'ATP Challenger Series, ha avuto come vincitori Sanchai Ratiwatana e Sonchat Ratiwatana che hanno battuto in finale Aleksej Kedrjuk e Orest Tere\u0161\u010duk 68-7, 7-63, [14-12]."}
{"id": "4372930", "revid": "1442080", "url": "https://it.wikipedia.org/wiki?curid=4372930", "title": "Forest Hills Challenger 2006 - Singolare", "text": "Il singolare del torneo di tennis Forest Hills Challenger 2006, facente parte dell'ATP Challenger Series, ha avuto come vincitore Robert Kendrick che ha battuto in finale Cecil Mamiit 6-2, 6-2."}
{"id": "4372931", "revid": "1442080", "url": "https://it.wikipedia.org/wiki?curid=4372931", "title": "Forest Hills Challenger 2006 - Doppio", "text": "Il doppio del torneo di tennis Forest Hills Challenger 2006, facente parte dell'ATP Challenger Series, ha avuto come vincitori Chris Drake e Cecil Mamiit che hanno battuto in finale Eric Butorac e Mirko Pehar 6-4, 6-1."}
{"id": "4372932", "revid": "1442080", "url": "https://it.wikipedia.org/wiki?curid=4372932", "title": "Sanremo Tennis Cup 2006 - Singolare", "text": "Il singolare del torneo di tennis Sanremo Tennis Cup 2006, facente parte dell'ATP Challenger Series, ha avuto come vincitore Olivier Patience che ha battuto in finale Stefano Galvani 6-2, 4-6, 7-68."}
{"id": "4372933", "revid": "599013", "url": "https://it.wikipedia.org/wiki?curid=4372933", "title": "Sanremo Tennis Cup 2006 - Doppio", "text": "Il doppio del torneo di tennis Sanremo Tennis Cup 2006, facente parte dell'ATP Challenger Series, ha avuto come vincitori Julien Benneteau e Nicolas Mahut che hanno battuto in finale Flavio Cipolla e Francesco Piccari 6-4, 7-66."}
{"id": "4372934", "revid": "1442080", "url": "https://it.wikipedia.org/wiki?curid=4372934", "title": "Zagreb Open 2006 - Singolare", "text": "Il singolare del torneo di tennis Zagreb Open 2006, facente parte della categoria ATP Challenger Tour, ha avuto come vincitore Daniel Elsner che ha battuto in finale Victor Crivoi 4-6, 6-1, 6-2."}
{"id": "4372935", "revid": "1442080", "url": "https://it.wikipedia.org/wiki?curid=4372935", "title": "Zagreb Open 2006 - Doppio", "text": "Il doppio del torneo di tennis Zagreb Open 2006, facente parte della categoria ATP Challenger Tour, ha avuto come vincitori Yves Allegro e Michal Merti\u0148\u00e1k che hanno battuto in finale Julien Jeanpierre e Nicolas Renavand 6-1, 6-2."}
{"id": "4372937", "revid": "599013", "url": "https://it.wikipedia.org/wiki?curid=4372937", "title": "Busan Open Challenger 2006 - Singolare", "text": "Il singolare del torneo di tennis Busan Open Challenger 2006, facente parte dell'ATP Challenger Series, ha avuto come vincitore Hyung-Taik Lee che ha battuto in finale Danai Udomchoke 6-3, 6-2."}
{"id": "4372938", "revid": "1442080", "url": "https://it.wikipedia.org/wiki?curid=4372938", "title": "Busan Open Challenger 2006 - Doppio", "text": "Il doppio del torneo di tennis Busan Open Challenger 2006, facente parte dell'ATP Challenger Series, ha avuto come vincitori Scott Lipsky e Todd Widom che hanno battuto in finale Robert Kendrick e Cecil Mamiit 6-3, 62-7, [10-7]."}
{"id": "4372939", "revid": "1442080", "url": "https://it.wikipedia.org/wiki?curid=4372939", "title": "Baden Open 2006 - Singolare", "text": "Il singolare del torneo di tennis Baden Open 2006, facente parte dell'ATP Challenger Series, ha avuto come vincitore Simon Greul che ha battuto in finale Michael Berrer 6-4, 6-3."}
{"id": "4372940", "revid": "599013", "url": "https://it.wikipedia.org/wiki?curid=4372940", "title": "Chris Masoe", "text": "Biografia.\nNato a Samoa e cresciuto in Nuova Zelanda, Masoe fu aggregato alla squadra dei Chiefs per il Super 12 2000, ma non scese mai in campo. L'anno successivo si trasfer\u00ec nelle file degli Hurricanes dove milit\u00f2 per sei stagioni di Super Rugby, giungendo anche in finale nel 2006 dove, per\u00f2, perse contro i Crusaders. Negli anni neozelandesi gioc\u00f2 anche cinque stagioni di Mitre 10 Cup, due con Taranaki e tre con , squadra con la quale disput\u00f2 tre finali consecutive (2006, 2007, 2008) senza mai vincere il torneo. Nel 2008 si trasfer\u00ec in Francia al Castres; nei quattro anni al club, oltre a divenirne capitano, fu nominato anche miglior giocatore dell'Top 14 2011-12. Alla fine della stagione 2011-12 Masoe firm\u00f2 un contratto triennale con il , squadra con la quale si aggiudic\u00f2 tre European Rugby Champions Cup consecutive (2012-13, 2013-14, 2014-15) e un campionato francese (2013-14). Per la stagione 2015-16 Masoe si accas\u00f2 al e quello stesso anno vinse il titolo di campione di Francia; l'anno successivo dopo aver concluso la stagione 2016-17 annunci\u00f2 il suo ritiro dal rugby giocato.\nMasoe esord\u00ec negli \"All Blacks\" nel novembre 2005 a Cardiff contro il , durante il tour europeo dei neozelandesi, del quale gioc\u00f2 anche l'incontro con l'. Nel 2006 disput\u00f2, oltre ad un \"test match\" estivo contro l', cinque partite del Tri Nations, vinto dalla sua nazionale, e tre incontri del tour europeo autunnale. Nel 2007, dopo aver affrontato la in tutte le partite del tour oceanico dei transalpini e il e dopo aver partecipato a due incontri del Tri Nations, prese parte alla Coppa del Mondo, dove gioc\u00f2 tutte le sfide; il quarto di finale perso contro la Francia fu il suo ultimo incontro in nazionale.\nNel 2010 fu invitato nei Barbarian francesi, che festeggiavano il loro trentennale, a disputare un incontro con un XV di a Grenoble"}
{"id": "4372941", "revid": "1442080", "url": "https://it.wikipedia.org/wiki?curid=4372941", "title": "Baden Open 2006 - Doppio", "text": "Il doppio del torneo di tennis Baden Open 2006, facente parte dell'ATP Challenger Series, ha avuto come vincitori Vasil\u012bs Mazarak\u012bs e Felipe Parada che hanno battuto in finale Lars Burgsm\u00fcller e Simon Greul 3-6, 6-1, [10-4]."}
{"id": "4372943", "revid": "1442080", "url": "https://it.wikipedia.org/wiki?curid=4372943", "title": "Sporting Challenger 2006 - Singolare", "text": "Il singolare del torneo di tennis Sporting Challenger 2006, facente parte dell'ATP Challenger Series, ha avuto come vincitore Flavio Cipolla che ha battuto in finale Marcel Granollers 6-3, 6-3."}
{"id": "4372944", "revid": "22475", "url": "https://it.wikipedia.org/wiki?curid=4372944", "title": "Sistema dualistico (professioni)", "text": "Un sistema dualistico delle professioni \u00e8 la suddivisione tra le libere professioni per cui sia istituito un albo dell'ordine professionale obbligatorio per legge, comunemente definite \"professioni regolamentate\" o anche \"professioni ordinistiche\", e quelle per cui non vi sia un albo obbligatorio, e definite solitamente \"professioni non organizzate in ordini o collegi\", dette anche \"professioni associative\".\nCaratteristiche tipiche.\nSecondo un approccio funzionalista-sociologico allo studio delle professioni, queste ultime per poter essere definite tali, debbono possedere i seguenti requisiti di specificit\u00e0:\nPertanto, le cosiddette \"professioni intellettuali\" consistono nell'espletamento di attivit\u00e0 di natura prevalentemente, anche se non sempre esclusivamente, intellettuale il cui esercizio richiede una peculiare formazione culturale, scientifica e tecnica; esse si caratterizzano per l'\"autonomia\" decisionale nella scelta delle modalit\u00e0 di intervento, e per la \"responsabilit\u00e0 giuridica\" diretta e personale sul proprio operato.\nCaratteristiche generali.\nQuesta suddivisione, diffusa in Europa e nel mondo, si basa sulla distinzione tra il sistema ordinistico (cio\u00e8 quello basato sugli ordini professionali) e quello associativo.\nLaddove il sistema associativo \u00e8 diffuso da tempo, esso si basa sull'attestazione di competenza (rilasciata dalle associazioni professionali stesse ma in ottemperenza alle prescrizioni internazionali di accreditamento) o sulla certificazione di conformit\u00e0 alle norme tecniche ISO (rilasciata dagli organismi accreditati). Questa tipologia di qualifica \u00e8, attualmente, essenzialmente volontaria oppure sostanzialmente imposta dal mercato per prassi.\nPertanto, sono due le direttrici di qualifica nel mondo delle libere professioni:\nNel mondo.\nItalia.\nDal punto di vista giuridico, esistono in Italia due diverse tipologie di professioni \"intellettuali\": professioni regolamentate e professioni non organizzate in ordini o collegi.\nProfessioni regolamentate.\nLo Stato italiano attraverso una legge o appositi regolamenti (ministeriali, regionali, etc.) definisce quali siano i criteri minimi per esercitare una professione attraverso la cosiddetta \"regolamentazione dell'accesso\". Solitamente l'iter di regolamentazione si compone di:\nChi esercita in assenza di questi requisiti, commette il reato di esercizio abusivo di attivit\u00e0 professionale ai sensi dell'art. 348 del codice penale italiano.\nIn altri casi alcuni soggetti istituzionali (ministeri, regioni, comuni, etc.) possono definire il possesso di particolari requisiti per l'esercizio della professione sul territorio di propria spettanza. In questo caso sono le stesse istituzioni che predispongono appositi elenchi e vigilano su di essi.\nProfessioni non organizzate in ordini o collegi.\nTale definizione discende dal primo inquadramento legale sull'argomento introdotto in Italia ovvero la Legge 4/2013.\nSono tutte quelle professioni intellettuali il cui esercizio non \u00e8 vincolato al possesso n\u00e9 di alcun requisito n\u00e9 di specifica formazione, se non quelli stabiliti dal Codice civile italiano e/o da eventuali norme ulteriori. Pertanto, in questi casi \u00e8 la formazione avanzata di tipo volontaria o imposta dal mercato, l'addestramento sul campo, le qualifiche mediante l'esperienza, le referenze, che \"abilitano\" il professionista. Anche perch\u00e9 ormai, specie nel mondo della consulenza aziendale o dell'information technology (nonch\u00e9 le recenti numerose libere professioni specifiche del terziario avanzato) oppure nel vasto mondo delle nuove professioni rivolte alla cura e al tempo libero delle persone (si pensi, ad esempio, al consulente enogastronomico o alla wedding planner) pi\u00f9 che titoli formali serve specializzazione e preparazione pratica.\nIl 19 dicembre 2012 la camera dei deputati ha approvato il disegno di legge n. 3270 (\"\"Disposizioni in materia di professioni non organizzate in ordini o collegi\"). La norma in questione \u00e8 la legge 14 gennaio 2013 n. 4 (\"Disposizioni in materia di professioni non organizzate\"\").\nL'introduzione di questa legge e il relativo riconoscimento giuridico delle associazioni professionali permette, per i liberi professionisti senza albo, di affiancare alla loro qualifica basata sul curriculum (vedi sopra) anche le attestazioni o le certificazioni di competenza rilasciate dalle dette associazioni, come avviene da molto tempo all'estero. In pratica, la legge riconosce i cosiddetti \"liberi professionisti senza albo\", cio\u00e8 i professionisti che esercitano professioni intellettuali diverse da quelle regolamentate con leggi che disciplinano i rispettivi albi, chiamati anche \"Ordini professionali\" o \"Collegi professionali\", con regolamento della professione, titoli per accedervi e mansioni regolamentati solo dalla associazione professionale di appartenenza; le professioni che per prime hanno ottenuto l'iscrizione all'elenco delle associazioni professionali tenuto dal Ministero della Giustizia sono i traduttori, gli interpreti, gli amministratori di condominio, gli esperti tributari (ma l'elenco \u00e8 in continuo aggiornamento).\nTale impostazione \u00e8 in conformit\u00e0 alla Strategia di Lisbona della Unione europea in tema di qualifica professionale e prestatori di servizi\nintrodotta anche nella legislazione italiana (Decreto legislativo n\u00ba 206 del 9 novembre 2007, recepimento della direttiva UE n\u00ba 36/2005 sulle qualifiche professionali).\nResta sempre il fatto che il numero di libere professioni regolamentate (cio\u00e8 quelle che una volta erano chiamate, un po' enfaticamente, professioni \"liberali\" per distinguerle da quelle \"esecutive\"), nonch\u00e9 il numero di professionisti iscritti ai relativi albi, \u00e8 in Italia ampiamente superiore a tutti gli altri paesi europei, con un primato mondiale. Ad esempio l'Italia \u00e8 l'unico paese al mondo che regolamenti con l'obbligo di iscrizione ad un albo la professione di giornalista o di consulente del lavoro, mentre il numero considerevole di avvocati iscritti agli albi italiani non trova riscontro in nessun altro paese. In generale, mentre gli avvocati e i medici sono generalmente tutelati e controllati da albi professionali in tutti gli stati, molti altri professionisti non hanno negli altri paesi dell'Unione europea e del mondo una regolamentazione legislativa della professione (con albo a cui si accede con esame di stato e specificazione dell'attivit\u00e0 professionale riservata agli iscritti) come nel sistema italiano.\nUn'altra differenziazione importante \u00e8 anche quella che riguarda la obbligatoriet\u00e0 di iscrizione ad un albo: infatti, in diverse nazioni che pur prevedono un esame per svolgere una determinata attivit\u00e0 professionale tuttavia \u00e8 facoltativa l'iscrizione al relativo albo. Cosa che, invece, in Italia non \u00e8 consentita dalle leggi che dispongono le cosiddette \"attivit\u00e0 riservate\".\n\u00c8 abbastanza evidente che da un lato l'Ordinamento giuridico italiano dimostra scarsa fiducia verso le certificazioni e gli accertamenti di competenza da parte delle associazioni professionali, da un lato esigendo per tutte le professioni con un albo (o professioni regolamentate) un esame di stato per ottenervi l'iscrizione, mentre dall'altro lato i professionisti preferiscono la tutela di un albo regolamentato per la maggiore importanza che viene attribuita alla loro professione (e quindi all'entit\u00e0 dell'onorario) nonch\u00e9 alla maggiore facilit\u00e0 nell'esigere gli onorari professionali per via giudiziaria. In tal senso vi \u00e8 stata la costante pressione sul legislatore per l'istituzione di nuovi albi professionali, arrivando ad un numero di professioni regolamentate che non ha riscontri n\u00e9 in Europa, n\u00e9 nel mondo, pressione che si spera sfumata con l'introduzione del riconoscimento legislativo delle professioni non regolamentate.\nSi pensi, a titolo di esempi, che i pi\u00f9 grandi paesi con le pi\u00f9 importanti economie del mondo e la pi\u00f9 alta competenza scientifica come USA, Cina, India e Gran Bretagna conoscono solo gli albi professionali degli avvocati e dei medici (rispetto ai 29 albi \"protetti\" italiani), mentre anche negli altri stati della stessa Unione europea il numero degli albi professionali \u00e8 compreso tra tre e undici. Ci\u00f2 comporta anche serie difficolt\u00e0 e una contravvenzione evidente alla normativa UE sul diritto di stabilimento, cio\u00e8 sul diritto di ogni professionista di stati appartenenti all'UE di esercitare la propria professione in tutta la UE, venendo di fatto assoggettato, se vuole esercitare la propria professione in Italia, ad obblighi di esami, praticantati e iscrizioni ad albi che non esistono nel proprio paese di origine.\nOltre ai 29 albi professionali istituiti per legge e dotati di una propria autonomia di gestione, vi sono in Italia altri albi professionali, pure istituiti per legge, ma senza proprio organo di autogoverno, il governo degli iscritti essendo demandato ad un ente pubblico, come ad esempio l'Albo dei promotori finanziari e l'Albo dei promotori creditizi, quest'ultimo ad esempio posto sotto la vigilanza dell'Ufficio Italiano Cambi (UIC) e poi, dopo la soppressione di tale ente, della Banca d'Italia.\nDal 17 gennaio 2014 \u00e8 entrata in vigore la nuova direttiva UE sul riconoscimento delle qualifiche professionali (2013/55/CE che modifica la 2005/36/CE). Le novit\u00e0 sono molte.\nFino a settembre 2013 il Ministero della Giustizia ha riconosciuto le seguenti associazioni di professioni non regolamentate:"}
{"id": "4372945", "revid": "1442080", "url": "https://it.wikipedia.org/wiki?curid=4372945", "title": "Sporting Challenger 2006 - Doppio", "text": "Il doppio del torneo di tennis Sporting Challenger 2006, facente parte dell'ATP Challenger Series, ha avuto come vincitori Marcel Granollers e Marc L\u00f3pez che hanno battuto in finale Leonardo Azzaro e Flavio Cipolla 6-4, 6-3."}
{"id": "4372946", "revid": "1442080", "url": "https://it.wikipedia.org/wiki?curid=4372946", "title": "Schickedanz Open 2006 - Singolare", "text": "Il singolare del torneo di tennis Schickedanz Open 2006, facente parte dell'ATP Challenger Series, ha avuto come vincitore Florian Mayer che ha battuto in finale Torsten Popp 6-3, 6-1."}
{"id": "4372947", "revid": "1442080", "url": "https://it.wikipedia.org/wiki?curid=4372947", "title": "Schickedanz Open 2006 - Doppio", "text": "Il doppio del torneo di tennis Schickedanz Open 2006, facente parte dell'ATP Challenger Series, ha avuto come vincitori Vasil\u012bs Mazarak\u012bs e Felipe Parada che hanno battuto in finale Philipp Marx e Torsten Popp 6-3, 6-2."}
{"id": "4372948", "revid": "2108263", "url": "https://it.wikipedia.org/wiki?curid=4372948", "title": "Edward Bruce", "text": "Al fianco del fratello.\nEdward Bruce nacque attorno al 1280 da Robert Bruce, VI Lord di Annandale (luglio 1243-poco prima del 4 marzo 1304) e Marjorie, Contessa di Carrick (fra il 1253 e il 1256- poco prima del 9 novembre 1292). Edward era il secondo o il terzo di cinque fratelli, escluse le altre sorelle e bench\u00e9 la sua data di nascita sia incerta non pu\u00f2 collocarsi molto oltre il 1274, anno di nascita di Robert, il futuro Roberto I di Scozia. Egli infatti era nato in quell'anno e nel 1307, quando ascese al trono, Edward era abbastanza grande per combattere e perch\u00e9 comandasse un esercito. Taluni storici credono che egli sia stato allevato per un certo periodo in Irlanda, probabilmente dal Clan O'Neill dell'Ulster, mentre altri sostengono che sia vissuto presso il Clan dei Mac Eoin Bissett di Glens of Antrim. Edward insieme ai fratelli spalleggi\u00f2 sempre il fratello Robert nella sua corsa verso il trono di Scozia combattendo al suo fianco, allo stesso modo fecero i loro fratelli minori, Nigel (1280circa-settembre 1306), Thomas (1284 circa-9 febbraio 1307) ed Alexander (1285circa-9 febbraio 1307) che vennero tutti catturati e uccisi dagli inglesi.\nEdward partecip\u00f2 alla presa e alla distruzione di diversi castelli scozzesi che erano in mano inglese, durante l'assedio al Castello di Stirling fece un patto con il suo custode inglese, Philip Mowbray, secondo il quale se entro l'estate non fossero giunti rinforzi atti a che gli inglesi mantenessero la loro posizione il castello sarebbe stato ceduto ai Bruce. Il tempo non manc\u00f2 e questo port\u00f2 alla Battaglia di Bannockburn durante la quale Edward comand\u00f2 uno Schiltron. Fra il 1309 e il 1313 egli venne anche creato Conte di Carrick. In quegli stessi anni Edward ebbe un figlio, Alexander Bruce, Conte di Carrick (morto nel 1333) da Isabel de Strathbogie, figlia di John de Strathbogie, IX conte di Atholl (1266circa-7 novembre 1306). Documenti che attestino la loro unione non ne esistono ed \u00e8 quindi possibile che i due fossero semplicemente amanti.\nVerso la conquista dell'Irlanda.\nL'Irlanda sin dagli inizi del XIV secolo era rimasta, di fatto, senza un sovrano da quando Ruaidri mac Tairrdelbach Ua Conchobair era stato deposto nel 1186 dal figlio Conchobar Maenmaige Ua Conchobair. Il paese a quel punto si divise fra i Signori d'Irlanda e i Signori Anglo-irlandesi e solo nel 1258 di comune accordo elessero a sovrano Brian Ua Neill che era poi deceduto nel 1260 alla battaglia di Druim Dearg del 14 maggio. Edward discendeva per parte di padre da Eva MacMurrough che era a sua volta una nipote di Diarmuid Mac Murchadha Caomh\u00e1nach e una lontana di discendente del mitico Brian Boru, discendenza che si rifletteva su Edward e che risaliva ancora fino a Amla\u00edb Cuar\u00e1n, uno dei sovrani della dinastia vichingo-gaelica. Per altro la famiglia di Edward vantava una discendenza anche dai Signori di Galloway che era una branca del Regno dell'isola di Man da cui era nato Somerled, progenitore dei Clan Donald e MacDougall. Uno degli scopi di Edward nell'invadere l'Irlanda era quello di creare un secondo fronte nella guerra che si andava prospettando con gli inglesi, cos\u00ec da stornare una buona quantit\u00e0 di uomini abili e finanze andando a creare caos sull'isola. La situazione si fece pericolosa quando gli inglesi si riappropriarono dell'Isola di Man nel gennaio 1315 arrivando quindi a minacciare il sud-ovest della Scozia e riaprendo un possibile canale di aiuti che sarebbe arrivato agli inglesi dai Signori Anglo-irlandesi.\nIn quello stesso periodo arriv\u00f2 ai fratelli Bruce la richiesta di aiuto del re di T\u00edr E\u00f3ghain, Domhnall mac Briain \u00d3 N\u00e9ill, il quale era vessato dalle incursioni degli anglo-irlandesi da est e da quelle dei Conti dell'Ulster da est e da ovest. O'Neill chiese quindi aiuto per riappropriarsi delle proprie terre ed Edward e Robert acconsentirono a patto che egli appoggiasse poi la nomina di Edward quale re d'Irlanda. I due infatti immaginavano di poter governare separatamente Scozia e Irlanda, dopo di che Robert si sarebbe ripreso l'Isola di Man mentre Edward avrebbe potuto cercare di strappare il Galles agli inglesi contando sull'aiuto dei gallesi stessi. O'Neill accett\u00f2 le condizioni a nome suo e dei suoi vassalli e i preparativi per l'invasione ebbero inizio. A questo punto Ruggero Mortimer, I conte di March ebbe voce che si preparava un'invasione dell'Irlanda ed egli stesso vi si rec\u00f2 giacch\u00e9 egli aveva delle terre attorno alla zona di Trim.\nLa presa dell'Irlanda.\nIl 26 maggio 1315 Edward e i suoi uomini sbarcarono presso Larne, mentre Robert era partito per le Ebridi esterne insieme al genero Walter Stewart. Poco dopo lo sbarco Edward si era trovato a dover fronteggiare i vassalli dei conti dell'Ulster quali i de Mandevilles, Savages, Logans, i Mac Eoin Bissett e i loro alleati irlandesi capeggiati da Thomas de Mandeville. Per gli scozzesi, comandati da Thomas Randolph vi fu una vittoria e poco dopo riuscirono a conquistare la citt\u00e0, anche se non il castello di Carrickfergus. Ai primi di giugno O'Neill insieme a circa dodici fra vassalli e signori dell'Irlanda del nord incontrarono Edward a Carrickfergus giurandogli fedelt\u00e0 quale re supremo d'Irlanda. A dispetto di questo egli non ricevette mai altro che la pura ricognizione nominale del suo ruolo dalla maggior parte dei grandi Signori d'Irlanda e nei tre anni seguenti egli fu ignorato da coloro i quali non erano direttamente interessati a lui. A dispetto di questo Edward fu in grado di governare la maggior parte dell'Ulster centrale e orientale. Nel tardo mese di giugno egli si diresse verso Magh Line per poi dirigersi a sud in direzione del passo di Moiry.\nQuesta era una strada che per secoli era stata il passaggio meridionale che dall'Ulster portava al Regno di Mide, di Leinster e di Munster, ma a causa della sua strettezza era stata spesso teatro di imboscate. Qui Edward si scontr\u00f2 con i Mac Duilechain di Clanbrassil e i Mac Artain di Iveagh, che gli si erano sottomessi poco prima, ma il loro tentativo di tendergli un agguato fall\u00ec e gli scozzesi raggiunsero e bruciarono il castello di Roche di propriet\u00e0 della famiglia de Verdon, il 29 giugno Edoardo attacc\u00f2 e conquist\u00f2 la citt\u00e0 di Dundalk, anch'essa di dominio dei de Verdon. In luglio due eserciti si prepararono ad affrontare gli scozzesi unendosi poco a sud di Ardee, uno di essi proveniva dal Connacht ed era comandato dal suocero di Robert, Richard de Burgh, II conte dell'Ulster e dal suo alleato, nonch\u00e9 re del Connacht, Fedlim \u00d3 Conchobair (1293-1316).\nIl secondo consisteva di uomini raccolti nel Munster e nel Leinster dal Giustiziere Edmund Butler of Ormonde. L'esercito di Edward si trovava a Inniskeen e fra questo e Ardee v'era il villaggio di Louth, De Burgh spost\u00f2 il suo esercito a nord di questi, mentre suo cugino William Liath de Burgh tent\u00f2 di tendere un'imboscata all'esercito di Edward. Nelle schermaglie che seguirono gli scozzesi persero diversi uomini, ma Edward si rifiut\u00f2 di combattere e insieme a O'Neill si ritir\u00f2 verso Coleraine, una cittadina situata a nord. Questa venne bruciata e i suoi ponti distrutti dopodich\u00e9 gli scozzesi si prepararono a fronteggiare l'esercito nemico inseguendoli sulla riva opposta del fiume. Poich\u00e9 per\u00f2 entrambi gli eserciti si trovarono presto in scarsit\u00e0 di viveri dovettero ritornare ai rispettivi acquartieramenti. Una volta l\u00ec Edward sped\u00ec un messaggio al sovrano del Connacht e un altro a Cathal Ua Conchobair, un suo rivale, promettendo loro supporto se si fossero arresi, Cathal ne approfitt\u00f2 e, riuscito ad arrivare nel Connacht, si proclam\u00f2 re, lasciando a Felim solo la scelta di arrendersi.\nPer de Burgh le cose si misero al peggio, i suoi alleati si stavano defilando uno dopo l'altro tornando nel Connacht insieme ai loro eserciti probabilmente per fronteggiare il conflitto interno che si andava profilando. In agosto Edward attravers\u00f2 il Bann spingendo de Burgh a ritirarsi verso Connor e quando agli inizi di settembre gli uomini di de Burgh vennero sconfitti spingendolo a ritirarsi al Castello di Carrickfergus. In Inghilterra intanto Edoardo II d'Inghilterra aveva preso coscienza della gravit\u00e0 della situazione e ordin\u00f2 un'assemblea dei signori anglo-irlandesi che si tenne a Dublino in ottobre, ma non venne presa nessuna decisione effettiva. Intanto Edward marci\u00f2 verso sud dove, il 30 ottobre, incontr\u00f2 Mortimer presso Kells, quest'ultimo aveva messo insieme un esercito di tutto rispetto attingendo dai signori anglo-irlandesi e dai vassalli gaelici, ma anche Edward era stato rimpolpato dagli uomini inviatigli da Moray. Il 6 e 7 novembre si combatt\u00e9 la battaglia di Kells dove Edward riport\u00f2 una vittoria netta, Mortimer si ritir\u00f2 a Dublino da dove salp\u00f2 immediatamente per chiedere a Edoardo II ulteriori rinforzi.\nL'ultimo anno.\nIl regno di Edward fu breve e niente affatto pacifico. Nel 1317 dovette fronteggiare una grave carestia che per oltre un anno permise a malapena a lui e a suoi uomini di sopravvivere e di poter provvedere ai sudditi. Pi\u00f9 o meno in quel periodo pare che Edward si sia sposato con Isabella de Ross, una delle figlie di Uilleam II, Conte di Ross (1274-1323), ma non si sa le nozze abbiano effettivamente avuto luogo. Nella tarda estate del 1318 John de Bermingham, I conte di Louth, uno dei signori anglo-irlandesi, imbracci\u00f2 le armi contro Edward, il 14 ottobre i due eserciti si scontrarono un'ultima volta alla battaglia di Faughart dove Edward venne ucciso. Il suo corpo venne fatto a pezzi e mandato in varie citt\u00e0 d'Irlanda, mentre la testa venne messa sotto sale e mandata ad Edoardo II. Venne sepolto nei pressi di Faughart, nella chiesa locale."}
{"id": "4372954", "revid": "184351", "url": "https://it.wikipedia.org/wiki?curid=4372954", "title": "Chiesa e convento di Sant'Antonio", "text": ""}
{"id": "4372960", "revid": "767487", "url": "https://it.wikipedia.org/wiki?curid=4372960", "title": "Definitive Collection (Europe)", "text": "Definitive Collection \u00e8 il secondo greatest hits della band hard rock svedese Europe pubblicato in doppio CD il 30 aprile 1997."}
{"id": "4372965", "revid": "1924342", "url": "https://it.wikipedia.org/wiki?curid=4372965", "title": "In a Time Lapse", "text": "In a Time Lapse \u00e8 un album di Ludovico Einaudi, pubblicato nel 2013.\nDescrizione.\nIl disco ha raggiunto il 2\u00ba posto nella classifica dei pi\u00f9 venduti nei Paesi Bassi e il 5\u00ba posto nella Classifica FIMI Album in Italia, rimanendo in entrambi i paesi per quattro settimane nella Top Ten, e il 6\u00ba posto nella Classical Albums.\nNel disco ci sono 14 brani, con una strumentazione che comprende pianoforte, archi, percussioni ed elettronica. L'orchestra che qui suona \u00e8 quella de I Virtuosi Italiani.\nL'8 febbraio 2013 viene pubblicato il video musicale di \"Walk.\"\nIl 28 luglio 2014 \u00e8 stato registrato dal vivo \"In a Time Lapse Tour\", a Verona, che \u00e8 stato pubblicato nel 2015 come DVD per la Decca.\nRegistrato a Villa San Fermo, Lonigo (VI). Il brano \"Newton's Cradle\" \u00e8 stato parzialmente registrato all'Auditorium Parco della Musica, Roma.\nIl 23 dicembre 2014 viene pubblicato il video musicale di \"Life.\""}
{"id": "4372966", "revid": "1935652", "url": "https://it.wikipedia.org/wiki?curid=4372966", "title": "Infiorate di Spello", "text": "Le infiorate di Spello sono una manifestazione che si svolge ogni anno nella cittadina umbra in occasione della festivit\u00e0 del Corpus Domini (nona domenica dopo la Pasqua). Gli infioratori lavorano tutto l'anno per realizzare tra il sabato pomeriggio e la domenica mattina di quella festivit\u00e0, tappeti e quadri floreali che si snodano per le vie del centro storico, destinati ad onorare il passaggio del Corpo di Cristo, portato in processione dal vescovo. Il risultato \u00e8 un percorso di circa 1,5\u00a0km caratterizzato dall'alternarsi di quadri floreali straordinariamente espressivi e raffinati.\nStoria.\nL'usanza di onorare la divinit\u00e0 con lanci di materiale floreale o realizzazione a terra di composizioni floreali si perde nella notte dei tempi ed \u00e8 patrimonio di tutte le comunit\u00e0 umane, ma a Spello questa tradizione, che si canalizz\u00f2 nel lanciare, poi posare a terra ad arte elementi floreali in occasione di eventi religiosi, \u00e8 documentata per la prima volta il 15 giugno 1602 in un registro contabile dell'archivio storico della collegiata di Santa Maria Maggiore: \u00ab\"Item ho speso per fare buttare nella chiesa li fiori il giorno del Santissimo Sacramento libre sette e mezzo\"; [...] \"Item ho speso per fare nettare la piazza in tale giorno libre quindici\"\u00bb. Le testimonianze iconografiche relative alle infiorate a Spello risalgono invece ai primi del '900: Benvenuto Crispoldi (1886-1923), pittore nonch\u00e9 primo sindaco socialista di Spello, raffigur\u00f2 in un suo dipinto il passaggio della processione del Corpus Domini sull'infiorata.\nCon il raffinamento della tecnica, quello che era un lungo percorso di tappeti di fiori senza soluzione di continuit\u00e0 si \u00e8 andato nel tempo spezzando favorendo la nascita di gruppi distinti di infioratori che realizzavano composizioni pi\u00f9 grandi nei tratti in cui la sede stradale lo permetteva, alla ricerca di una sempre maggiore perfezione formale e nello sforzo di comunicare anche messaggi religioso-sociali pi\u00f9 complessi. A partire dagli anni '60 i tappeti floreali, realizzati secondo schemi geometrici e con una parte figurativa centrale in cui spiccavano quasi esclusivamente i simboli legati al Corpus Domini, hanno subito un'evoluzione che ha portato verso la fine degli anni '80 alla predominanza del disegno centrale che ora \u00e8 diventato quasi unico protagonista.\nLe infiorate, veri e propri quadri colorati con petali di fiori, hanno cos\u00ec raggiunto livelli di elevata difficolt\u00e0 tecnica che spesso si \u00e8 coniugata con l'espressione e l'interpretazione di temi religioso-sociali tali da richiedere da parte degli infioratori non solo un'attenta progettazione, ma anche uno studio e approfondimenti di tipo filosofico e storico-artistico. L'impegno che gli infioratori hanno profuso nell'evoluzione in senso artistico della loro manifestazione ha tratto grande stimolo dal concorso che dagli anni '60 \u00e8 stato indetto per stabilire il tappeto pi\u00f9 bello di ogni edizione. I primi concorsi, in maniera assolutamente informale, furono organizzati dai priori delle due collegiate spellane, Santa Maria Maggiore e San Lorenzo Martire; successivamente nel 1962, con il contributo dell'associazione Pro Loco presieduta dall'eminente prof. Giacomo Prampolini, il concorso, che tuttora viene indetto, \u00e8 divenuto un corollario importante alla festa del Corpus Domini. Il premio era ed \u00e8 la statua in bronzo del poeta Sesto Properzio, poeta latino di cui si contendono i natali le citt\u00e0 di Spello e Assisi, che il gruppo vincitore conserva fino all'edizione successiva. La fama delle Infiorate di Spello ha varcato i confini regionali e nazionali e spesso gli infioratori sono stati chiamati a realizzare infiorate per eminenti personaggio (Sandro Pertini, Giovanni Paolo II, Oscar Luigi Scalfaro) e hanno avuto l'onore di portare la loro arte in luoghi altamente simbolici come Betlemme e Lourdes.\nDal 2002 gli infioratori di Spello si sono organizzati in maniera autonoma e hanno costituito l'associazione \"Le infiorate di Spello\" con il compito di organizzare la manifestazione e il concorso e promuovere l'evento. L'associazione \u00e8 composta da una base sociale che nel corso dei primi 10 anni di attivit\u00e0 ha sfiorato i 1000 soci, e vede tra i suoi organi l'assemblea generale dei soci, l'assemblea dei maestri infioratori (l'insieme dei rappresentanti dei 40 gruppi che realizzano le infiorate) e un consiglio direttivo formato da 11 membri: 7 infioratori eletti dai maestri infioratori, un rappresentante del sindaco di Spello, 1 rappresentante dell'Istituto Comprensivo di Spello, 1 rappresentante della Pro Loco \u2013 IAT e 1 rappresentante delle Insigni Collegiate di Santa Maria Maggiore e San Lorenzo Martire.\nNel 2017 la manifestazione ha ricevuto quale riconoscimento la Medaglia di Rappresentanza del Presidente della Repubblica Italiana; l'anno seguente \u00e8 stata inserita tra gli eventi italiani dell'Anno europeo del patrimonio culturale.\nTecnica.\nA differenza di altre manifestazioni simili, gli infioratori di Spello realizzano a terra gli splendidi tappeti usando fiori freschi raccolti in natura, eventualmente essiccati. \u00c8 consentito l'uso di parti vegetali diverse dal fiore (in particolare, foglie e bacche) ma in misura inferiore alla componente floreale. \u00c8 vietato l'utilizzo di legno in qualsiasi forma e di ogni tipo di materiale sintetico. Il fiore pu\u00f2 essere adoperato intero ma nella maggior parte dei casi si usano i petali, accuratamente separati dalla corolla sia freschi che essiccati, a volte sminuzzati ma non resi polvere. Cos\u00ec anche le foglie possono essere utilizzate fresche o secche e sminuzzate, ma non polverizzate. L'essiccazione deve avvenire al sole in maniera naturale. Questi materiali vegetali rappresentano i colori con cui vengono realizzati i vari tappeti e vengono meticolosamente raccolti e preparati nella fase detta capatura dagli infioratori a partire da mesi prima della manifestazione.\nIl disegno su strada pu\u00f2 essere tracciato con il gesso a terra con la tecnica della quadrettatura oppure disegnato su carta poi incollata al suolo permettendo la realizzazione di opere pi\u00f9 grandi e pi\u00f9 complesse. Le raffigurazioni, ispirate a tematiche religiose della cristianit\u00e0, sono costituite da figure piane, bidimensionali, in cui \u00e8 ricercabile un effetto tridimensionale esclusivamente tramite l'utilizzo di tecniche prospettiche, cromatiche e di stratificazione dei fiori e delle specie vegetali spontanee conseguita per mera sovrapposizione, senza l'uso di collanti. Le opere devono avere una lunghezza minima di 12 metri, nel caso dei tappeti, o una superficie di almeno 24 metri quadrati, nel caso dei quadri. La differenza tra quadri e tappeti si basa sulle dimensioni ma anche sulla composizione: nei quadri la parte figurativa interessa tutta la superficie infiorata, mentre nei tappeti la parte figurativa rimane al centro della composizione che \u00e8 preceduta e seguita da disegni geometrici e decorazioni ripetitive sempre realizzati con petali di fiori. Nel 1989 le Poste italiane hanno dedicato un francobollo da 400 lire alle infiorate di Spello. "}
{"id": "4372967", "revid": "251304", "url": "https://it.wikipedia.org/wiki?curid=4372967", "title": "Black Prince (nave da crociera)", "text": "La Black Prince era una nave da crociera, appartenuta con questo nome per pi\u00f9 di quarant'anni alla compagnia di navigazione norvegese Fred. Olsen Cruise Lines. Dal 2009 al 2012 pass\u00f2 alla venezuelana SAVECA (Servicios Acu\u00e1ticos de Venezuela, C.A.) che la impieg\u00f2 con il nome di \"Ola Esmeralda\".\nCaratteristiche.\nOriginariamente la nave, cos\u00ec come la gemella \"Black Watch\", poteva essere utilizzata sia come nave da crociera che come traghetto ro-ro, trasportando 350 passeggeri nella prima veste e 693 passeggeri e 200 automobili nella seconda. Era inoltre in grado di trasportare grandi quantit\u00e0 di frutta, caricata nel viaggio di ritorno dalle Canarie al Regno Unito. Lunga circa 141 metri e larga 20, aveva una stazza lorda di 9499 tonnellate e poteva raggiungere una velocit\u00e0 di 22,5 nodi grazie a due motori Diesel Crossley-Pielstick che erogavano 12310\u00a0kW.\nNell'inverno 1986-1987 la nave fu sottoposta a degli importanti lavori di ristrutturazione, durante i quali fu definitivamente trasformata in una nave da crociera. Dopo la conversione la nave poteva trasportare 527 passeggeri.\nServizio.\nLa nave, varata il 14 maggio 1966, fu consegnata nell'ottobre dello stesso anno alla Fred Olsen, con il nome di \"Black Prince\". Fu impiegata per crociere da Londra alle Isole Canarie fino al maggio 1967, venendo poi messa in servizio come traghetto tra Kristiansand, Harwich e Amsterdam fino a settembre. Lo stesso schema fu ripetuto negli anni seguenti fino al maggio 1970, quando la Fred Olsen si accord\u00f2 con la compagnia di navigazione norvegese BDS, gi\u00e0 co-proprietaria della gemella \"Black Watch\", per un accordo simile di co-propriet\u00e0.\nDal 1970 al 1981, quindi, la nave pass\u00f2 nei mesi estivi alla BDS, prendendo il nome di \"Venus\" e facendo servizio come traghetto tra Bergen, Stavanger e Newcastle, mentre nei mesi invernali veniva impiegata come nave da crociera dalla Fred Olsen con il nome di \"Black Prince\", partendo da Rotterdam per le Canarie e ritorno. A differenza di quanto accadeva con le crociere con base Londra, la nave non trasportava pi\u00f9 frutta, compiendo quindi soste a Lisbona, Casablanca, Madeira, Las Palmas e Tenerife. Dal 1975 al 1981 il servizio estivo fu esercitato congiuntamente dalle due compagnie, con le insegne della Fred Olsen - Bergen Lines.\nDal 1982 al 1984 la nave fu noleggiata dalla danese DFDS, che continu\u00f2 con la stessa formula della BDS, operando la \"Venus\" sui collegamenti tra Bergen e Newcastle e tra Bergen e Amsterdam. Nelle estati 1985 e 1986, invece, la nave fu noleggiata alla Norway Line, espletando lo stesso servizio. A ottobre 1986, terminato l'accordo di compropriet\u00e0, la nave pass\u00f2 definitivamente alla Fred Olsen, prese bandiera delle Filippine e fu mandata nei cantieri W\u00e4rtsil\u00e4 di Turku per essere trasformata in nave da crociera. La nave rientr\u00f2 in servizio a fine febbraio 1987, riprendendo stabilmente a effettuare crociere con partenza dal Regno Unito. In seguito a proteste dei marittimi norvegesi e danesi, nel 1990 la nave torn\u00f2 a battere bandiera norvegese.\nLa \"Black Prince\" rimase in servizio con Fred Olsen per quasi altri vent'anni, acquisendo una certa popolarit\u00e0 tra gli amanti delle crociere. Nell'ottobre 2008, tuttavia, la compagnia norvegese annunci\u00f2 che la nave sarebbe stata ritirata dal servizio, principalmente a causa dell'antieconomicit\u00e0 dei lavori richiesti per mettere la nave in regola con i requisiti SOLAS che sarebbero entrati in vigore nel 2010. Dopo aver effettuato quattro \"crociere d'addio\" tra settembre ed ottobre, la nave fu consegnata ai nuovi proprietari, la venezuelana SAVECA (acronimo di Servicios Acu\u00e1ticos de Venezuela, C.A.), compagnia di propriet\u00e0 di un consorzio di albergatori.\nLa nave, rinominata \"Prince\" e poi \"Ola Esmeralda\", giunse a novembre in Venezuela, dove secondo le intenzioni dei nuovi proprietari avrebbe dovuto svolgere delle brevi crociere dal porto di La Guaira. Tuttavia, il progetto fu inizialmente ostacolato per via del timore di un impatto ambientale negativo sulle isole di La Tortuga e di Margarita, nelle quali la nave avrebbe dovuto fare scalo regolarmente. La \"Ola Esmeralda\" rimase quindi ferma a La Guaira fino a marzo 2010, quando fu noleggiata alle Nazioni Unite per alloggiare tecnici e lavoratori impegnati nei soccorsi alla popolazione di Haiti dopo il terremoto del 12 gennaio. Al termine del noleggio, criticato da un'inchiesta di Fox News per l'elevato prezzo, la nave inizi\u00f2 a compiere il servizio per il quale era stata originariamente acquistata, alternando crociere negli arcipelaghi venezuelani a scali a Cura\u00e7ao e Trinidad e Tobago.\nTuttavia, a fine 2012 la Ola Cruises chiuse i battenti e la nave fu venduta per la demolizione a Santo Domingo, dove giunse nell'ottobre dello stesso anno."}
{"id": "4372973", "revid": "38120", "url": "https://it.wikipedia.org/wiki?curid=4372973", "title": "Giovanni de Gregorio (cardinale)", "text": "Biografia.\nNacque a Messina il 20 gennaio 1729.\nFu creato cardinale nel concistoro del 14 febbraio 1785.\nSi spense a Messina l'11 luglio 1791."}
{"id": "4372980", "revid": "1543377", "url": "https://it.wikipedia.org/wiki?curid=4372980", "title": "Suriname ai Giochi della XXX Olimpiade", "text": "Il Suriname ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 12\u00aa partecipazione degli atleti surinamesi ai giochi olimpici estivi.\nGli atleti della delegazione surinamese sono stati 5 (3 uomini e 2 donne), in 3 discipline. Alla cerimonia di apertura la portabandiera \u00e8 stata la nuotatrice Chinyere Pigot, mentre la portabandiera della cerimonia di chiusura \u00e8 stata Kirsten Nieuwendam, atleta specializzata nelle gare di velocit\u00e0.\nNel corso della manifestazione il Suriname non ha ottenuto alcuna medaglia."}
{"id": "4372981", "revid": "47767", "url": "https://it.wikipedia.org/wiki?curid=4372981", "title": "Osgar", "text": ""}
{"id": "4372982", "revid": "47767", "url": "https://it.wikipedia.org/wiki?curid=4372982", "title": "\u00c1sgeirr", "text": ""}
{"id": "4372989", "revid": "33689", "url": "https://it.wikipedia.org/wiki?curid=4372989", "title": "Elizabeth Denison", "text": "Biografia.\nSuo padre era Joseph Denison, che aveva fatto fortuna nel settore bancario, mentre sua madre era Elizabeth Butler.\nMatrimonio.\nIl 5 luglio 1794, spos\u00f2 Lord Henry Conyngham, visconte di Conyngham, un pari irlandese. Nonostante la sua bellezza, era considerata una volgare, scaltra, avida, tuttavia attir\u00f2 numerosi ammiratori, tra cui un Granduca russo, il futuro Zar Nicola I Romanov.\nEbbero cinque figli:\nAmante reale.\nSecondo il duca di Wellington, Elizabeth decise gi\u00e0 nel 1806 di diventare l'amante del Principe di Galles, il futuro Re Giorgio IV, anche se la divenne effettivamente pi\u00f9 tardi, nel 1819, quando il principe era reggente per conto del padre, Giorgio III, impossibilitato a regnare per problemi mentali.\nDalla sua relazione con il re, Lady Conyngham benefici\u00f2 insieme alla sua famiglia: suo marito venne elevato al rango di marchese nel Pari del Regno Unito, divenne membro del Consiglio Privato di Sua Maest\u00e0, venne nominato Lord Steward della Casa del Re, Conestabile e Governatore del Castello di Windsor. Il suo secondo figlio fu Paggio d'Onore del Reggente, Valletto della Camera Privata e Master of the Robes di Re Giorgio IV.\nLa marchesa aveva simpatie Whig, ma non era interessata alla vita politica, concentrata com'era sulla promozione finanziaria della sua famiglia. Tuttavia, quando chiese che il precettore di suo figlio fosse il canonico della Cappella Reale di San Giorgio, il primo ministro, Lord Liverpool, minacci\u00f2 di dimettersi.\nUltimi anni e morte.\nCol passare del tempo, il sovrano divenne dipendente da Lady Conyngham a causa del suo temperamento e della cattiva salute. Tuttavia a un certo punto egli si stanc\u00f2 della sua compagnia, anche se il suo affetto per lei non cess\u00f2; la relazione si concluse con la morte improvvisa di re Giorgio IV nel 1830.\nLady Conyngham visse fino al 1861, morendo vicino a Canterbury all'et\u00e0 di 92 anni.\nIl secondogenito, il Generale Lord Francis Conyngham, II marchese di Conyngham, fu Lord Ciambellano fino al 1839, ed insieme con a William Howley, Arcivescovo di Canterbury, port\u00f2 la notizia della morte dello zio Re Guglielmo IV alla principessa Vittoria, da quel momento Regina del Regno Unito. La figlia del II marchese, Jane Churchill, fu poi una Lady of the Bedchamber alla Regina Vittoria e una delle pi\u00f9 sue care ed intime amiche."}
{"id": "4372990", "revid": "767487", "url": "https://it.wikipedia.org/wiki?curid=4372990", "title": "La mia sposa americana", "text": "La mia sposa americana (\"My American Wife\") \u00e8 un film muto del 1922 diretto da Sam Wood.\nTrama.\nLa bella Natalie Chester, che proviene dal Kentucky, e l'argentino Manuel La Tassa si conoscono a una corsa ippica. I due sono subito attirati uno dall'altra e, quando, durante un ricevimento, Pedro De Grossa insulta la ragazza, Manuel si sente in dovere di difenderne l'onore, sfidando l'uomo a duello. Il padre di De Grossa, volendo assicurare la vittoria al figlio, assume un killer, Gomez, per tendere un agguato a Manuel.\nNatalie scopre il complotto e induce il sicario a confessare. Pedro \u00e8 costretto a lasciare il paese mentre Manuel accetta il governo della nazione, affiancato da Natalie, che diventer\u00e0 sua moglie.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Famous Players-Lasky Corporation e dalla Paramount Pictures, usc\u00ec nelle sale cinematografiche USA il 31 dicembre 1922."}
{"id": "4372994", "revid": "1048993", "url": "https://it.wikipedia.org/wiki?curid=4372994", "title": "Paolo Massei", "text": "Biografia.\nNacque a Montepulciano il 30 settembre 1712.\nFu creato cardinale nel concistoro del 14 febbraio 1785.\nMor\u00ec il 9 giugno 1785."}
{"id": "4372996", "revid": "547034", "url": "https://it.wikipedia.org/wiki?curid=4372996", "title": "RWD-8", "text": "L'RWD-8 fu un aereo da addestramento monomotore biposto ad ala alta sviluppato dall'ufficio di progettazione polacco RWD negli anni trenta e prodotto su licenza in Polonia dalla Do\u015bwiadczalne Warsztaty Lotnicze (DWL), dalla Podlaska Wytw\u00f3rnia Samolot\u00f3w (PWS) e nell'allora Regno di Jugoslavia dalla Rogo\u017earski.\nDestinato al mercato dell'aviazione generale venne utilizzato come aereo da turismo e come addestratore di primo livello nelle scuole di volo civili trovando, in quest'ultimo ruolo, applicazione anche in ambito militare in alcune aeronautiche militari del periodo.\nTecnica.\nL'RWD-13 era un velivolo realizzato in tecnica mista destinato al turismo sportivo che riproponeva l'impostazione dei modelli che lo avevano preceduto: monomotore, monoplano ad ala alta con abitacoli aperti e carrello fisso.\nLa fusoliera, realizzata con una struttura metallica e ricoperta di tela trattata tranne che nella zona anteriore dove il motore era racchiuso da una pannellatura in alluminio, presentava due abitacoli aperti posti in tandem, entrambi protetti da parabrezza e dotati di doppi comandi, destinati ad allievo pilota ed istruttore o pilota e passeggero. La stessa integrava il serbatoio di combustibile, a seconda della variante da 75 L (RWD-8 PWS) o 85\u00a0L (RWD-8 DWL). Posteriormente terminava in un impennaggio classico monoderiva dai piani orizzontali controventati in compensato (stabilizzatori) e tela (timone ed equilibratori).\nLa configurazione alare era monoplana, con l'ala a freccia di 12\u00b0 montata alta sulla fusoliera, struttura bilongherone in legno ricoperta in tela trattata. Le due semiali, collegate alla fusoliera tramite due aste di controvento \"a V\" erano ripiegabili all'indietro per agevolare le operazioni di hangaraggio.\nIl carrello d'atterraggio era un biciclo anteriore fisso a ruote indipendenti con gambe di forza ammortizzate integrate posteriormente da un pattino d'appoggio.\nLa propulsione era affidata ad un motore 4 cilindri in linea raffreddato ad aria, un Walter Major 4 da 130 hp (100 kW), un PZIn\u017c Junior (versione su licenza del Walter Junior), o un de Havilland Gipsy Major a seconda delle preferenze del committente, posizionato all'apice anteriore della fusoliera racchiuso da una cofanatura metallica ed abbinato ad un'elica Szoma\u0144ski bipala a passo fisso."}
{"id": "4373032", "revid": "729019", "url": "https://it.wikipedia.org/wiki?curid=4373032", "title": "The Voice of Switzerland", "text": "The Voice of Switzerland \u00e8 un programma televisivo svizzero che va in onda in prima serata su SRF 1 dal 26 gennaio 2013 con la conduzione di Sven Epiney. La prima e la seconda fase sono trasmesse il mercoled\u00ec e il sabato mentre quella live solo al sabato.\n\u00c8 la versione svizzera del talent show \"The Voice\", format dei Paesi Bassi ideato da John de Mol.\nIl programma.\nIl format \u00e8 costituito da tre fasi:\nCast.\nIl 4 giugno 2012 in un servizio del programma svizzero-tedesco \"Glanz und Gloria\" sono stati resi noti i vocal coach della prima edizione del talent show. Essi sono: Marc Sway, Stefanie Heinzmann, Stress e Philipp Fankhauser.\nIl 3 ottobre 2012 si \u00e8 dato a conoscere il conduttore tramite una notizia apparsa sul giornale svizzero-tedesco \"Schweizer Illustrierte online\" ed \u00e8 Sven Epiney. Sempre nella stessa notizia si dice che Viola Tami moderer\u00e0 la parte legata al web."}
{"id": "4373047", "revid": "108434904", "url": "https://it.wikipedia.org/wiki?curid=4373047", "title": "Illuminotronica", "text": "L'illuminotronica \u00e8 un neologismo nato dall'esigenza di identificare il connubio tra illuminotecnica ed elettronica ossia il settore della illuminazione a LED (Light Emitted Diode) e OLED (Organic Light Emitted Diode), ovvero la luce allo stato solido (Solid State Lighting = SSL) ed identificare una branca specifica dell'illuminotecnica.\nRispetto alle soluzioni tradizionali precedentemente impiegate nell'illuminotecnica, nell'illuminotronica la luce viene generata e pilotata (intensit\u00e0, temperatura del colore RGB, ecc.) attraverso componenti e circuiti elettronici che permettono di ottenere molteplici effetti ed applicazioni fino ad ora impossibili e controllabili anche da remoto grazie ad appositi telecomandi.\nGrazie anche alla alta efficienza energetica dei LED (fino al 90% di risparmio rispetto alle lampade ad incandescenza o alogene), l'illuminotronica sta sostituendo completamente la precedente tecnologia usata in campo illuminotecnico, una rivoluzione paragonabile a quella che diede il via 30 anni fa all'introduzione della lampada a scarica di gas ionizzato. Inoltre i LED hanno una durata maggiore e sono eco-sostenibili. In campo ambientale rappresentano un'importante tecnologia innovativa grazie ai materiali atossici di cui sono composti e sono pertanto conformi ai requisiti della direttiva RoHS (Restriction of Hazardous Substances)."}
{"id": "4373050", "revid": "466539", "url": "https://it.wikipedia.org/wiki?curid=4373050", "title": "Pia Sundhage", "text": "Pia Sundhage \u00e8 stata l'allenatrice della nazionale di calcio femminile degli Stati Uniti d'America dal 2008 al 2012, vincendo due medaglie d'oro ai giochi olimpici del 2008 e del 2012 e arrivando seconda al campionato mondiale 2011. Nel 2012 ha vinto il FIFA World Coach of the Year riservato agli allenatori di calcio femminile. Dal 1\u00ba dicembre 2012 ad agosto 2017 \u00e8 stata l'allenatrice della nazionale di calcio femminile della Svezia. Dal 2018 \u00e8 l'allenatrice della Nazionale Under-17 di calcio femminile della Svezia.\nCarriera.\nGiocatrice.\nClub.\nPia Sundhage ha iniziato la sua carriera nelle giovanili dell'IFK Ulricehamn, la squadra della sua citt\u00e0 natale, per poi passare al Falk\u00f6pings KIK nel 1978. Successivamente gioca per tre stagioni nel Jitex dal 1979 al 1981, e per due stagioni nell'\u00d6ster, per poi tornare al Jitex nel 1984. Nel 1985 si divide tra la R.O.I. Lazio nel campionato italiano, lo Stattena IF e il Jitex. Dopo una solo stagione nell'Hammarby IF DFF torna al Jitex fino al 1989. Nel 1990 ritorna all'Hammarby IF DFF, dove chiude la carriera al termine della stagione calcistica 1996. Al Jitex gioca complessivamente 146 partite segnando 164 reti, mentre all'Hammarby IF DFF gioca 129 partite segnando 44 reti.\nNazionale.\nHa giocato per la nazionale svedese dal 1975 al 1996, collezionando 146 presenze e 71 reti realizzate. Ha partecipato al campionato mondiale del 1991, conquistando la medaglia di bronzo e segnando quattro reti, e al campionato mondiale del 1995. Era, inoltre, nella squadra olimpica svedese che ha partecipato ai giochi della XXVI Olimpiade, tenutisi ad Atlanta. Pia Sundhage \u00e8 stata miglior marcatrice con 3 reti e migliore giocatrice del torneo ai Campionato europeo di calcio femminile 1984. Fu suo nella partita finale contro l'Inghilterra il calcio di rigore che decret\u00f2 la vittoria del torneo da parte della Svezia. Con la nazionale svedese conquista il terzo posto nel Campionato europeo di calcio femminile 1989 e da capitano il secondo posto nell'edizione del 1995. Nel 1989 Pia Sundhage ha segnato la prima rete in una partita di calcio femminile giocata allo Stadio di Wembley, partita vinta dalla Svezia sull'Inghilterra per 2-0\nAllenatrice.\nClub.\nPia Sundhage ha iniziato la sua carriera di allenatrice in Svezia. Inizialmente nel doppio ruolo di allenatrice/giocatrice nell'Hammarby IF DFF dal 1992 al 1994. In seguito, come assistente del Vallentuna BK prima e dell'AIK dopo. Nel 2001 si trasferisce negli Stati Uniti, dove continua per due anni nel ruolo di assistente nei Philadelphia Charge nella Women's United Soccer Association (WUSA). Nel 2003 diventa allenatrice dei Boston Breakers vincendo il titolo e venendo premiata come allenatrice dell'anno. A seguito della chiusura della WUSA, ritorn\u00f2 in Svezia, dove allen\u00f2 prima il Kolbotn e poi l'\u00d6rebro.\nNazionale.\nNel corso del campionato mondiale del 2007 \u00e8 stata assistente di Marika Domanski-Lyfors alla guida della nazionale cinese.\nIl 13 novembre 2007 viene nominata allenatrice della nazionale degli Stati Uniti, diventando la terza donna ad allenare la nazionale statunitense. Alla guida degli Stati Uniti vince la Algarve Cup 2008 e due medaglie d'oro ai giochi olimpici del 2008 e del 2012. Perde la finale della Algarve Cup 2009 ai rigori contro la Svezia, ma si riscatta l'anno successivo sconfiggendo la Germania in finale. Conquista il secondo posto al campionato mondiale 2011, perdendo la finale ai calci di rigore contro il Giappone.\nIl 1\u00ba settembre 2012 annuncia le sue dimissioni da allenatrice degli Stati Uniti per guidare la nazionale svedese. Sotto la sua guida la nazionale degli Stati Uniti ha vinto 91 partite, ne ha pareggiate 6 e perse 10.\nCome allenatrice della Svezia ha conquistato il terzo posto al campionato europeo 2013 disputatosi in Svezia, mentre nel Mondiale di Canada 2015 viene fermata dalla Germania agli ottavi di finale ."}
{"id": "4373056", "revid": "773636", "url": "https://it.wikipedia.org/wiki?curid=4373056", "title": "3. Liga 2012-2013", "text": "La 3. Liga 2012-2013 \u00e8 la quinta edizione della 3. Liga, la terza serie del campionato tedesco di calcio; \u00e8 terminata con la promozione in 2. Bundesliga del Karlsruhe, che ha vinto il campionato, e dell'; non \u00e8 inoltre stato promosso l'Osnabr\u00fcck, che \u00e8 stato sconfitto nei play-off dalla , terzultima in 2. Bundesliga.\nCapocannonieri del torneo sono stati Anton Fink del Chemnitz e Fabian Klos dell'Arminia Bielefeld con 20 gol.\nClassifica.\nNote:"}
{"id": "4373065", "revid": "580", "url": "https://it.wikipedia.org/wiki?curid=4373065", "title": "Perpoli", "text": "Perpoli \u00e8 una frazione di 25 abitanti del comune di Gallicano, in provincia di Lucca.\nOrigini.\nPerpoli sorge sopra un colle delle Alpi Apuane e quindi sovrasta tutta la valle di Castelnuovo di Garfagnana e Gallicano, perci\u00f2 \u00e8 sempre stato un punto strategico.\nSono state costruite due cinte murarie concentriche, le quali sono conservate ancora oggi. Di quella medioevale, collocata internamente al borgo nella parte pi\u00f9 elevata, rimane solo un basso muro mentre di quella rinascimentale, situata esternamente al borgo, una grandiosa porta di ingresso in pietra.\nAll'interno sono state costruite due chiese."}
{"id": "4373078", "revid": "1305772", "url": "https://it.wikipedia.org/wiki?curid=4373078", "title": "Concerto per pianoforte e orchestra (Schumann)", "text": "Il Concerto per pianoforte e orchestra in la minore, Op. 54 di Robert Schumann \u00e8 un concerto per pianoforte in tre movimenti composto fra il 1841 e il 1845 ed eseguito per la prima volta a Dresda il 4 dicembre 1845 con l'orchestra diretta da Ferdinand Hiller e Clara Schumann al pianoforte.\nStoria.\nL'intenzione di scrivere un concerto per pianoforte e orchestra fu espresso da Robert Schumann in una lettera del 26 gennaio 1839 indirizzata a Clara Wieck, destinata a diventare sua moglie l'anno successivo. Nella lettera il compositore affermava che il concerto sarebbe stato \u00abuna via di mezzo fra la sinfonia, il concerto e la sonata grande\u00bb. A Schumann occorsero ben cinque anni per scrivere il concerto: dal 1841, anno a cui risale il primo movimento (intitolato \"Konzert-Phantasie in la minore\"), al luglio del 1845, quando vennero completati il secondo e il terzo movimento.\nLa prima esecuzione del Concerto op. 54 ebbe luogo all'Hotel de Saxe di Dresda il 4 dicembre 1845 con Clara Schumann al pianoforte sotto la direzione di Ferdinand Hiller, a cui peraltro l'opera era stata dedicata. Poco tempo dopo, il 1\u00ba gennaio 1846, il Concerto fu ripetuto al Gewandhaus di Lipsia con Clara Schumann al pianoforte sotto la direzione di Felix Mendelssohn; infine fu eseguito a Vienna e a Praga diretto dallo stesso Schumann e sempre con la moglie al pianoforte.\nStruttura.\nIl concerto, come indicato nella partitura, \u00e8 in tre movimenti:\nNon c'\u00e8 soluzione di continuo tra gli ultimi due movimenti (l'attacco \u00e8 \"Subito\"). Schumann preferiva indicare solo due movimenti nei programmi di concerto come:\nLa forma in tre movimenti \u00e8 tuttavia quella utilizzata pi\u00f9 comunemente.\nIl primo e il terzo movimento sono in forma-sonata, mentre l'\"Andantino grazioso\" centrale \u00e8 in Liedform (ABA) con l'aggiunta di una Coda finale."}
{"id": "4373080", "revid": "46291", "url": "https://it.wikipedia.org/wiki?curid=4373080", "title": "Dyscritothamninae", "text": "Dyscritothamninae \u00e8 una sottotrib\u00f9 di piante spermatofite dicotiledoni appartenenti alla famiglia Asteraceae (sottofamiglia Asteroideae, trib\u00f9 Millerieae).\nEtimologia.\nIl nome scientifico di questa sottotrib\u00f9 deriva al suo genere tipo \"Dyscritothamnus\" , ed \u00e8 stato definito per la prima volta dal botanico americano Jos\u00e9 L. Panero nella pubblicazione \"Phytologia; Designed to Expedite Botanical Publication. New York - 87(1): 10\" nel 2005.\nDescrizione.\nLe specie di questa sottotrib\u00f9 sono delle erbe perenni; in alcuni casi \u00e8 presente anche un habitus arbustivo.\nLe foglie lungo il caule sono disposte in modo opposto, qualche volta sono alternate; sono picciolate o sessili (in alcune specie sono perfogliate). La forma della lamina varia da lineare a ovata, raramente \u00e8 deltata/astata oppure lobata. La consistenza pu\u00f2 essere semisucculente. La superficie fogliare \u00e8 trinervata, qualche volta con venature singole o disposte in modo pennato.\nLe infiorescenze sono formate da capolini, discoidi o radiati, solitari oppure disposti in aperte cime corimbose o panicolate. I capolini normalmente sono formati da un involucro composto da diverse squame (o brattee) al cui interno un ricettacolo fa da base ai fiori di due tipi: quelli esterni del raggio e quelli pi\u00f9 interni del disco. Gli involucri sono a forma di spirale, o altre forme (da campanulati a emisferici). Le squame sono raccolte in modo embricato in 1 - 5 serie; possono essere subuguali oppure scalate in altezza. Il ricettacolo, provvisto di pagliette, ed ha una forma da convessa a conica.\nFormula fiorale: per queste piante viene indicata la seguente formula fiorale:\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori del raggio sono femminili, raramente sono neutri; qualche volta le corolle sono debolmente bilobate e in genere sono colorate di giallo. I fiori del disco sono ermafroditi; nei capolini discoidi i fiori pi\u00f9 esterni sono zigomorfi con tre lobi abassiali allargati (genere \"Tridax\"); le corolle sono colorate di giallo, rosa, verde o bianco. Il calice \u00e8 ridotto ad una coroncina di squame.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le appendici delle antere sono da lanceolate a ovate, qualche volta sono ampiamente deltate; possono essere provviste oppure no di tricomi ghiandolari.\nIl gineceo ha un ovario uniloculare infero formato da due carpelli. Lo stilo \u00e8 unico e con due stigmi nella parte apicale. I due stigmi sono percorsi da ampie, parallele superfici stigmatiche (raramente queste sono fuse). Le appendici degli stigmi sono da corte a prominenti con forme da subulate a cilindriche e sono papillose.\nI frutti sono degli acheni con pappo. La forma degli acheni \u00e8 da obconica a obpiramidale, in qualche caso \u00e8 quadrata. La superficie pu\u00f2 essere da sparsamente a densamente pubescente; qualche volta \u00e8 provvista di creste multiple colorate di nero o argento sericeo. Il pappo \u00e8 formato da setole piumose o barbate, raramente \u00e8 formato da scaglie con o senza proiezioni piumose. Raramente \u00e8 assente: in alcune specie gli acheni dei fiori del raggio sono provvisti di piccoli pappi oppure sono del tutto privi.\nDistribuzione e habitat.\nLe specie di questa sottotrib\u00f9 sono distribuite quasi unicamente tra il Messico e gli Stati Uniti d'America. L'habitat pi\u00f9 tipico sono le zone montagnose. Nella tabella sottostante \u00e8 indicata la distribuzione specifica per ogni genere.\nTassonomia.\nLa famiglia di appartenenza del genere (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Millerieae \u00e8 una delle 21 trib\u00f9 della sottofamiglia. La trib\u00f9 Millerieae a sua volta \u00e8 suddivisa in 8 sottotrib\u00f9 (Dyscritothamninae \u00e8 una di queste).\nFilogenesi.\nLa circoscrizione di questa sottotrib\u00f9 \u00e8 stata definita insieme a quella di \"Jaegeriinae\" e comprende taxa con base cromosomica 2n = 18 che erano stati trattati nelle Galinsoginae da Robinson nel 1981 e successivamente raccolti in un ben definito clade da Paneo e altri nel 1999 diverso dalle Galinsoginae in quanto dotate di numeri cromosomici con base 2n = 16. Da un punto di vista filogenetico le Dyscritothamninae sono \u201cgruppo fratello\u201d delle \"Melampodiinae\", mentre la loro monofilia \u00e8 ben supportata.\nIl numero cromosomico delle specie di questo gruppo varia da 2n = 18, 20, 22, 40.\nComposizione della sottotrib\u00f9.\nQuesta sottotrib\u00f9 comprende 5 generi e circa 43 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:"}
{"id": "4373083", "revid": "773636", "url": "https://it.wikipedia.org/wiki?curid=4373083", "title": "3. Liga 2010-2011", "text": "La 3. Liga 2010-2011 \u00e8 stata la terza edizione della 3. Liga, la terza serie del campionato tedesco di calcio; \u00e8 terminata con la promozione in 2. Bundesliga dell', che ha vinto il campionato, e dell'; \u00e8 inoltre stato promosso l'Ingolstadt, che ha vinto il play-off contro l'Osnabr\u00fcck, terzultima in 2. Bundesliga. La stagione \u00e8 cominciata nel week-end del 23 luglio 2010 per terminare con l'ultima partita disputata il 14 maggio 2011. La pausa invernale ha avuto luogo tra il 18 dicembre 2010 e il 29 gennaio 2011.\nCapocannonieri del torneo sono stati Domi Kumbela dell'Eintracht Braunschweig e Patrick Mayer dell'Heidenheim, entrambi con 19 gol.\nSquadre.\nCome nell'anno precedente, il campionato comprende le squadre piazzate tra la quarta e la diciassettesima posizione nella stagione precedente, le 2 peggiori squadre della 2. Fu\u00dfball-Bundesliga 2009-2010, la perdente dello spareggio-retrocessione tra la sedicesima in 2. Bundesliga e la terza della 3. Liga e i campioni delle tre divisioni della Regionalliga 2009-2010.\nI campioni della stagione precedente, VfL Osnabr\u00fcck, e i secondi classificati, Erzgebirge Aue sono stati promossi in 2. Bundesliga. Sono stati sostituiti dal Coblenza e dal Rot Weiss Ahlen, finiti rispettivamente diciassettesimi e diciottesimi nella 2. Bundesliga 2009-10.\nBorussia Dortmund II, Holstein Kiel e WWuppertal sono retrocesse. Sono state sostituite dalle tre vincenti delle divisioni della Regionalliga 2009-10, Babelsberg, Saarbr\u00fccken e VfR Aalen.\nUn ulteriore posto era disponibile attraverso i play-off retrocessione/promozione, preso dalla 16 classificata classifica in 2. Bundesliga, l'Hansa Rostock, dopo aver perso contro l'Ingolstadt."}
{"id": "4373093", "revid": "400694", "url": "https://it.wikipedia.org/wiki?curid=4373093", "title": "Circle Star Theater", "text": "Il Circle Star Theater fu un teatro e luogo dello spettacolo a San Carlos nella Contea di San Mateo in California.\nEra dotato di un palcoscenico rotante circolare (da cui il nome) grazie al quale nessuno dei suoi 3743 posti a sedere distava oltre 50 piedi (15 metri) dal palco. A differenza degli altri teatri simili dotati di un palcoscenico simile quello del \"Circle Star Theater\" poteva ruotare in entrambe le direzioni e senza limite.\nIl teatro si trovava al 2 Star Way Circle, San Carlos, CA 94070.\nStoria.\nQuando apr\u00ec all'inizio degli anni '60 era un teatro con annesso ristorante simile all \"Hyatt House Theatre\" a Burlingame. Qui la produzione di Lewis &amp; Dare ospit\u00f2 molti spettacoli di Broadway come la \"Strana coppia\" con Ernest Borgnine e Don Rickles.\nNel 1971 il teatro fu venduto alla \"Marquee Entertainment\" gestita da Don Jo Medlevine del celebre nightclub Chez Paree di Chicago.\nIn quel periodo attori del calibro Frank Sinatra, Sammy Davis Jr., Dean Martin, Wayne Newton ed altri calcarono le scene del \"Circle Star\".\nTuttavia in seguito a causa di problemi finanziari \"Don Jo Medlevine\" vendette il teatro. Il teatro fall\u00ec sotto la gestione del nuovo proprietario nel dicembre del 1993.\nIl teatro \u00e8 stato infine demolito per far posto al \"Circle Star Center\", un complesso contenente due edifici di quattro piani per uffici oltre ad un piccolo albergo.\nAttori.\nI seguenti Musicisti, attori e commedianti sono apparsi al \"Circle star\":"}
{"id": "4373096", "revid": "186864", "url": "https://it.wikipedia.org/wiki?curid=4373096", "title": "Lake Saint Clair", "text": ""}
{"id": "4373098", "revid": "1603714", "url": "https://it.wikipedia.org/wiki?curid=4373098", "title": "Ceramica lucana", "text": "La ceramica lucana \u00e8 la ceramica a figure rosse prodotta dalla scuola di ceramografi insediatasi originariamente ad ovest di Taras intorno al 440 a.C. e formatasi ad Atene in ambito polignoteo. \u00c8 probabile che i primi laboratori si trovassero sulla costa, a Thurii o Eraclea, nei pressi di Metaponto; pi\u00f9 tardi, stando ai ritrovamenti, le officine dovettero spostarsi verso l'interno, ad Armento o Anzi. Per la fase pi\u00f9 antica alcune rare esportazioni sono attestate in Apulia, ma dal 380 a.C. in poi la produzione divenne ad uso esclusivamente locale e sub\u00ec un declino dovuto in parte all'isolamento rispetto alle officine pi\u00f9 evolute apule e campane. Ebbe termine nell'ultimo quarto del IV secolo a.C.\nI pionieri della scuola lucana sono il Pittore di Pisticci e il pi\u00f9 giovane Pittore di Amykos la cui attivit\u00e0 si svolge nell'ultimo quarto del V secolo a.C. Ad una generazione successiva appartengono il Pittore di Palermo, il Pittore delle Carnee e il Pittore di Policoro. Dal 390 a.C. al 365 a.C. circa si data la bottega in cui lavorano il Pittore di Creusa e il Pittore di Dolone, attiva ancora nei pressi di Metaponto e probabilmente legata alla tradizione del gruppo del Pittore di Pisticci e di Amikos.\nAll'ultima fase della ceramica lucana a figure rosse, che vede lo spostamento delle officine verso l'interno della regione, appartengono il Pittore delle Coefore, il Pittore di Roccanova e il Pittore del Primato; gli ultimi due recanti, forse per formazione, influssi rispettivamente dello stile apulo ornato e apulo semplice.\nLe forme pi\u00f9 comuni sono i crateri a campana e a volute, l'anfora di forma panatenaica, l'hydria e l'indigena trozzella. La decorazione appare generalmente meno colorata rispetto alle altre scuole italiote, la rappresentazione figurata \u00e8 spesso standardizzata nella formula delle tre figure femminili sul lato principale e del gruppo di due o tre figure di giovani ammantati sul lato posteriore; i soggetti sono mitologici, funerari o tratti dalla vita quotidiana."}
{"id": "4373102", "revid": "481666", "url": "https://it.wikipedia.org/wiki?curid=4373102", "title": "Il deserto bianco", "text": "Il deserto bianco (\"The White Desert\") \u00e8 un film muto del 1925 diretto da Reginald Barker.\n\u00c8 l'adattamento per lo schermo di \"The White Desert\", romanzo dello scrittore e giornalista Courtney Ryley Cooper (1886-1940) pubblicato a New York nel 1922.\nTrama.\nDurante i difficili lavori per la costruzione di un tunnel che dovr\u00e0 servire una linea ferroviaria nel Colorado, il sovrintendente Barry Houston avvisa John Keith, l'ingegnere cui si deve il progetto, del pericolo di valanghe e frane. Ma Keith, tutto teso a battere ogni record, sottostima gli avvertimenti di Barry. Il risultato \u00e8 che il campo viene investito da una valanga che distrugge anche la linea telefonica e la possibilit\u00e0 di chiedere aiuto. I due, allora, lasciano il campo per andare a cercare soccorsi, ritornando con provviste e medicinali.\nReso quasi pazzo dalla fame, Buck Carson aggredisce Robinette che, per difendersi, gli getta addosso dell'acqua bollente. L'uomo, reso cieco, la insegue fino a un precipizio. La donna viene salvata da Barry al quale, poi, lei confessa il suo amore.\nProduzione.\nIl film fu prodotto dalla Metro-Goldwyn Pictures Corporation. Venne girato in Colorado, al Rollins Pass, tra le Montagne Rocciose.\nLuoghi delle riprese.\nAll'inizio del 1900, un industriale e banchiere di Denver, David Moffat cre\u00f2 una compagnia ferroviaria per attraversare le montagne che dividevano, con il Front Range, Denver dall'Ovest. Il progetto originario era quello di un tunnel che attraversasse le montagne, ma le grandi difficolt\u00e0 portarono alla costruzione di una linea temporanea e di un piccolo tunnel. Questa linea, con una pendenza del 4%, era la pi\u00f9 alta linea ferroviaria costruita nel Nord America. Il maltempo metteva per\u00f2 spesso fuori uso la tratta, chiusa per le tempeste di neve. Al Continental Divide, venne costruita la piccola citt\u00e0 di Corona, fornita di ristorante e alloggi, che veniva utilizzata come campo base per rendere agibili i binari durante le nevicate. Moffat spese gran parte della sua fortuna per i lavori e non riusc\u00ec a vederli completatati. Il tunnel inizialmente previsto venne inaugurato nel 1928, dopo la sua morte, situato a sud del Rollins Pass: l'opera venne dedicata a Moffat, prendendo il nome di Moffat Tunnel.\nDistribuzione.\nIl copyright del film, richiesto dalla Metro-Goldwyn Pictures Corp., fu registrato il 22 luglio 1925 con il numero LP21668. Distribuito dalla Metro-Goldwyn Pictures Corporation, usc\u00ec nelle sale cinematografiche statunitensi il 4 maggio 1925.\nCopia completa della pellicola si trova conservata negli archivi del George Eastman House di Rochester."}
{"id": "4373105", "revid": "74801", "url": "https://it.wikipedia.org/wiki?curid=4373105", "title": "Grosse Pointe Park", "text": "Grosse Pointe Park \u00e8 una citt\u00e0 della Contea di Wayne, nello Stato del Michigan. La popolazione nel 2010 era di persone. La citt\u00e0 si trova al confine tra l'area di Detroit e il Lago St. Clair; fa parte dell'area urbana della pi\u00f9 nota Grosse Pointe. Molti degli abitanti fanno i pendolari lavorando nelle fabbriche di Detroit."}
{"id": "4373125", "revid": "767487", "url": "https://it.wikipedia.org/wiki?curid=4373125", "title": "Thabo Nthethe", "text": ""}
{"id": "4373138", "revid": "254059", "url": "https://it.wikipedia.org/wiki?curid=4373138", "title": "Casa di Annalena", "text": "La Casa di Annalena si trova in via Romana 34, a Firenze. \nStoria.\nIl nome dell'edificio deriva da quello di Annalena (o Anna Elena), donna di bellezza straordinaria, figlia di Galeotto Malatesta, di Niccol\u00f2 I. Fu data in sposa a Baldaccio d'Anghiari nel 1438: in quell'occasione la nobile ricevette da Cosimo de' Medici l'edificio, che porta il suo nome, come dono di nozze. Nel 1441 rimase vedova (Baldaccio fu vittima di una congiura), decidendo cos\u00ec di trasformare la propria abitazione in convento, denominato San Vincenzo D'Annalena, che \u00e8 rimasto attivo fino al 1786. Negli anni successivi alla morte di Annalena (1491), i terreni e gli edifici conventuali subirono un destino complesso: fino alle met\u00e0 del cinquecento furono adibiti a baluardo militare voluto dal Granduca di Toscana Cosimo I de' Medici. Nel 1786 il convento su soppresso. Nel 1791 fu il marchese Tommaso Corsi ad acquistare l'adiacente orto, realizzandovi il Giardino Corsi o di Annalena, primo esempio di giardino romantico a Firenze, tuttora conosciuto come \"Il giardino di Annalena\".\nA partire dal 1807 gli edifici conventuali furono nuovamente riconvertiti ad uso abitativo e ricreativo (sull'area sorse anche il teatro Goldoni): furono acquistati quasi tutti dall'impresario e costruttore edile Luigi Gargani, che li destin\u00f2 parte ad abitazione civile parte a locali per spettacoli e feste. Intorno al 1810, lungo via Romana, l'architetto Giuseppe Del Rosso edific\u00f2 il palazzo oggi conosciuto come \"Casa di Annalena\", ispirato al Neoclassicismo allora in voga. Viene ricordato come palazzo Mac Donel (Mac Donald), in ricordo del generale dell'esercito francese Francesco Macdonald, gi\u00e0 Ministro della Guerra del Regno delle Due Sicilie sotto Gioacchino Murat, che acquist\u00f2 l'edificio nel 1820, ampliandolo, per poi abitarvi con Carolina Bonaparte, sorella di Napoleone e vedova dello stesso Murat, che spos\u00f2 nel 1830. Nello stesso periodo fu demolita la chiesetta del convento dedicata a San Vincenzo, per ricavare al suo posto le scuderie del palazzo. Nel 1837 il generale Macdonald mor\u00ec e il figlio Hugh Macdonald svuot\u00f2 la casa del suo prezioso contenuto vendendolo ad un ordine religioso di suore francesi del Sacro Cuore. Intanto le guide cittadine ricordano come nel dicembre del 1838 qui avesse dimorato Luigi Carlo Filippo Raffaello d'Orl\u00e9ans duca di Nemours, figlio del re di Francia Luigi Filippo.\nSuccessivamente si documentano le propriet\u00e0 delle suore del Sacro Cuore e della Fondiaria Assicurazioni. \nNei decenni successivi la Casa di Annalena sub\u00ec vari passaggi di propriet\u00e0, che ogni volta ne mutarono uso e destinazione, fino al 1919, quando l'edificio venne infine frazionato. In questo stesso anno il secondo e terzo piano furono trasformati in albergo dalla famiglia Calastri-Rossoni e prese appunto il nome di \"Pensione Annalena\" diventando in breve tempo un punto di riferimento per viaggiatori e stranieri, poeti e musicisti. Nel corso del XX secolo l'edificio ha ospitato, tra gli altri, Eugenio Montale (che qui visse una intensa storia d'amore con Irma Brandeis): il poeta italiano soggiorn\u00f2 a lungo negli anni \u201930 nella Pensione Annalena e la ramment\u00f2 in una delle sue liriche pi\u00f9 appassionate, la poesia \"Interno - Esterno\": \u00ab\"\u2026siamo insieme nella veranda di \"Annalena\" a spulciare le rime del venerabile pruriginoso John Donne..\"\u00bb. Nella pensione soggiornarono altre illustri personalit\u00e0, tra cui Carlo Levi, che nel 1944, sotto il portico della sua stanza che dava sui giardini di Annalena, scrisse le pagine immortali della sua opera pi\u00f9 famosa \"Cristo si \u00e8 fermato ad Eboli\". Tra gli altri illustri personaggi, che soggiornarono nella Pensione Annalena, ricordiamo Luigi Dallapiccola, il cui soggiorno, per oltre vent'anni e fino alla morte, nel 1975 \u00e8 ricordato da una lapide in facciata apposta nel 2004, Francis Henry Taylor (direttore del Metropolitan Museum of Art di New York) e ancora, vista la vicinanza al teatro Goldoni, Vittorio Gassman e Ugo Tognazzi. \nDescrizione.\nDa un punto di vista architettonico la facciata principale \u00e8 caratterizzata da un disegno che rimanda al gusto neoclassico: organizzata su cinque assi per tre piani pi\u00f9 un mezzanino, \u00e8 inquadrata dai due assi laterali che sono profilati da pilasti con capitelli ionici. Pi\u00f9 articolato il fronte che guarda al cosiddetto giardino d'Annalena (accesso al numero civico 36), con al terreno spazi porticati. Se il fronte sulla via \u00e8 in condizioni decorose, questo si presenta tuttavia in pessimo stato, con ampie zone d'intonaco cadute. "}
{"id": "4373142", "revid": "276444", "url": "https://it.wikipedia.org/wiki?curid=4373142", "title": "Ford Cosworth DFL", "text": ""}
{"id": "4373146", "revid": "287204", "url": "https://it.wikipedia.org/wiki?curid=4373146", "title": "Censimento degli Stati Uniti d'America del 1850", "text": "Il censimento degli Stati Uniti d'America del 1850 fu il settimo censimento condotto negli Stati Uniti d'America. Fu indetto il 1\u00ba giugno 1850 durante la breve presidenza di Zachary Taylor. Determin\u00f2 che la popolazione residente era composta da 23.191.876 persone con un incremento del 35,9 percento rispetto al censimento degli Stati Uniti d'America del 1840.\nLa popolazione includeva 3.204.313 schiavi.\nFu il primo censimento in cui vi \u00e8 stato un tentativo di raccogliere informazioni su ogni singolo membro di ogni famiglia, tra cui donne, bambini e schiavi. Prima del 1850, documenti di censimento registravano solo il nome del capo della famiglia oltre ad una statistica degli altri membri della famiglia (come ad esempio tre bambini sotto i cinque anni, una donna di et\u00e0 compresa tra 35 e 40)\n\u00c8 stato anche il primo censimento dove veniva chiesto il luogo di nascita.\nDomande del censimento.\nIl censimento del 1850 raccoglieva le seguenti informazioni:"}
{"id": "4373151", "revid": "119434824", "url": "https://it.wikipedia.org/wiki?curid=4373151", "title": "Barbajada", "text": "La barbajada \u00e8 una bevanda milanese, molto in voga nella prima met\u00e0 dell'800, che accompagnava la degustazione dei dolci.\nIl suo nome deriva dal nome proprio del suo inventore, Domenico Barbaja, in giovent\u00f9 garzone di caff\u00e8, poi organizzatore di spettacoli musicali e fondatore del \"Caff\u00e8 dei Virtuosi\" a fianco della Scala.\nQuesta bevanda era fatta con cioccolata, latte e caff\u00e8, zucchero, lavorata con la frusta fino a schiumare, e servita fresca in bicchiere d'estate, o calda con panna in tazza d'inverno.\nLa barbajada rimase in voga fino agli anni trenta e sopravvisse fino a qualche anno pi\u00f9 tardi fino a declinare quasi del tutto.\nNegli anni in cui i Savoia, a causa delle invasioni napoleoniche, dovettero rifugiarsi a Cagliari tra il 1807 ed il 1814, il Re di Sardegna Vittorio Emanuele I, come annota Francesco d'Austria-Este e futuro Duca di Modena nella sua \"Descrizione della Sardegna\" (1812), si alzava ogni giorno alle sette e faceva una colazione \u00abche consiste sempre in barbaja [\"sic\"] ossia caff\u00e8, e cioccolata insieme\u00bb."}
{"id": "4373155", "revid": "547034", "url": "https://it.wikipedia.org/wiki?curid=4373155", "title": "Curtefranca", "text": "Il Curtefranca \u00e8 un vino DOC la cui produzione \u00e8 consentita nella provincia di Brescia.\nIl Curtefranca \u00e8 la denominazione che dal 2008 ha preso il posto di \"Terre di Franciacorta\". La zona di produzione \u00e8 la medesima del territorio del Franciacorta DOCG cos\u00ec come il consorzio corrispondente \u00e8 il medesimo (il quale tutela anche l'IGT \"Sebino\"). Il cambio di nome \u00e8 stato stabilito dal consorzio per evitare qualsiasi confusione con il pi\u00f9 prestigioso e famoso Franciacorta, dato che quest'ultimo designa un territorio, un metodo e un vino ben specifico.\nIl Curtefranca \u00e8 prodotto nelle seguenti tipologie (vino fermo bianco o rosso):\nIl termine Curtefranca \u00e8 un marchio di propriet\u00e0 del consorzio Franciacorta e ha assonanza con Corte Franca."}
{"id": "4373158", "revid": "1086846", "url": "https://it.wikipedia.org/wiki?curid=4373158", "title": "3. Liga 2011-2012", "text": "La 3. Liga 2011-2012 \u00e8 stata la quarta edizione della 3. Liga, la terza serie del campionato tedesco di calcio; \u00e8 terminata con la promozione in 2. Bundesliga del , che ha vinto il campionato, e dell'Aalen; \u00e8 inoltre stato promosso lo Jahn Regensburg, che ha vinto il play-off contro il Karlsruhe, terzultima in 2. Bundesliga.\nCapocannoniere del torneo \u00e8 stato Marcel Reichwein del Rot-Wei\u00df Erfurt con 17 gol."}
{"id": "4373164", "revid": "729019", "url": "https://it.wikipedia.org/wiki?curid=4373164", "title": "Ghigo V d'Albon", "text": "Origine.\nGhigo, secondo il documento n\u00b0 3776 del \"Regeste dauphinois, ou R\u00e9pertoire chronologique et analytique des documents, tome I, fascicolo II\", era l'unico figlio maschio del Delfino del Viennois e conte di Albon, Ghigo IV e della moglie Clemenza detta Margherita di M\u00e2con, che, come ci conferma la \"Ex vita Margarit\u00e6 Albonensis comitiss\u00e6\", era nipote di papa Callisto II, figlia di Stefano I di M\u00e2con, conte Palatino di Borgogna, e di Beatrice di Lorena; i parenti di Margherita o Clemenza (\"Macildam vel Clementiam filiam Stephani seu Sophini, Burgundi\u00e6 ducis\"), ci vengono confermati anche dal \"De Allobrogibus libri novem\".Ghigo IV d'Albon, secondo il documento n\u00b0 3067 del \"Regeste dauphinois, ou R\u00e9pertoire chronologique et analytique des documents, tome I, fascicolo II\", era il figlio maschio primogenito del conte d'Albon, Ghigo III e della moglie Regina detta Matilde (\"Regina nominate Maheldis\"), di ascendenze inglesi (\"Dominus Vuigo comes et uxor eius Regina qu\u00e6 fuit de Anglia\"), come viene descritta dal documento n\u00b0 17 del \"Cartulare monasterii beatorum Petri et Pauli de Domina\", forse figlia illegittima di Edgardo Atheling, ultimo discendente del Casato del Wessex, oppure di Eremburga di Mortain e del primo Conte di Sicilia, Ruggero I di Sicilia.\nBiografia.\nSuo padre, Ghigo IV, pose sotto assedio il castello di Montm\u00e9lian ma venne sorpreso da un contrattacco del Savoia, rimanendo gravemente ferito nella battaglia: trasportato al castello de La Buissi\u00e8re, spir\u00f2 tre giorni dopo tra le braccia della moglie; secondo gli Obituaires de la province de Sens. Tome 1,Partie 1, mor\u00ec il 27 giugno. A Ghigo IV il delfino succedette il suo unico figlio maschio, anche lui di nome Ghigo, come Ghigo V. \nAlla morte del padre era troppo giovane per esercitare il suo titolo e rimase sotto la tutela della madre fino al 1153. Tuttavia, appena raggiunta l'et\u00e0 per maneggiare le armi, inizi\u00f2 a saccheggiare i territori della contea di Savoia. Come undici anni prima, egli nel 1154 pose l'assedio alla citt\u00e0 savoiarda di Montm\u00e9lian, ma il suo esercito venne sconfitto da Umberto III di Savoia. Il vescovo di Grenoble intervenne mediando una pace onorevole per i due contendenti. Il 13 gennaio 1155 Ghigo riconobbe a Rivoli la sovranit\u00e0 dell'imperatore Federico Barbarossa, il quale in cambio conferm\u00f2 a Ghigo il possesso di territori che la sua casata aveva acquisito con la forza, gli cedette una miniera d'argento a R\u00e2me, nella zona di Embrun, e gli concesse il diritto di battere moneta a Cesana.\nSempre nel 1155, Ghigo V (Guigoni Dalphino Albonis comiti), ottenne conferma dei suoi diritti sul Viennese (contea d'Albon), da Berthold IV di Z\u00e4hringen duca di Z\u00e4hringen e \"Rector Burgundiae\" amministratore imperiale del regno di Borgogna, per conto di Federico Barbarossa, come ci viene confermato dalla \"Histoire de Dauphin\u00e9\".\nSecondo il \"De Allobrogibus libri novem\", in quel periodo, il dominio di Ghigo V, cominci\u00f2 ad essere denominato Delfinato.\nSempre secondo il \"De Allobrogibus libri novem\", Ghigo V mor\u00ec a Vizille, nel 1162 e fu tumulato, accanto al padre, nella Cattedrale di Grenoble.\nAncora secondo il \"De Allobrogibus libri novem\", Ghigo V mor\u00ec, senza lasciare eredi maschi; secondo la \"Histoire g\u00e9n\u00e9rale du Dauphin\u00e9. vol. 1 / par Nicolas Chorier\", invece, alla sua morte, Ghigo V lasci\u00f2 anche un erede maschio, di nome Ghigo, che sopravisse al padre solo pochi anni. Comunque alla morte di Ghigo V, la madre, Clemenza detta Margherita, assunse la reggenza, per l'unica figlia, Beatrice (oppure prima per il figlio maschio, Ghigo, e dopo la sua morte, per Beatrice).\nMatrimonio e discendenza.\nNel 1155, sia secondo il \"De Allobrogibus libri novem\", che secondo la \"Ex vita Margarit\u00e6 Albonensis comitiss\u00e6\", Ghigo aveva sposato Beatrice consanguinea dell'imperatore Federico Barbarossa, che era figlia del Marchese del Monferrato, Guglielmo V; infine, secondo Nicolas Chorier, nel suo \"Histoire de Dauphin\u00e9\" era Beatrice del Monferrato (1142 \u2013 1228), figlia di Guglielmo V e di Giuditta di Babenberg.Ghigo da Beatrice ebbe una sola figlia::"}
{"id": "4373168", "revid": "106456", "url": "https://it.wikipedia.org/wiki?curid=4373168", "title": "Ghigo V di Albon", "text": ""}
{"id": "4373170", "revid": "184755", "url": "https://it.wikipedia.org/wiki?curid=4373170", "title": "Ritratto di Baudouin de Lannoy", "text": "Il Ritratto di Baudouin de Lannoy \u00e8 un dipinto olio su tavola (26x19,5\u00a0cm) di Jan van Eyck, databile al 1436-1438 circa e conservato nella Gem\u00e4ldegalerie di Berlino.\nStoria.\nBaudouin de Lannoy fu un alto dignitario della corte del Duca di Borgogna per cui van Eyck lavorava, in particolare governatore di Lilla (dal 1423) e capitano del castello di Mortagne (dal 1428). Sappiano che ricevette la catena del Toson d'Oro dall'orefice Jean Peutin di Bruges nel novembre 1431, per cui il dipinto \u00e8 sicuramente successivo a tale data.\nFattori stilistici fanno datare il piccolo ritratto a qualche anno dopo.\nDescrizione e stile.\nIl personaggio \u00e8 ritratto di tre quarti, come consueto nella pittura fiamminga fin dagli anni trenta del XV secolo, su uno sfondo scuro che esalta al massimo l'effigie, posta invece in piena luce. Indossa un prezioso mantello di broccato bordato di pelliccia, un grande cappello a tuba (lo stesso che indossa Giovanni Arnolfini nel celebre ritratto con la moglie), e la catena al collo dell'Ordine del Toson d'Oro, fondato dal duca Filippo il Buono il 10 gennaio 1430.\nTutto concorre a massimizzare l'attenzione dello spettatore sul volto, come la riduzione artificiosa del busto e delle mani, che potrebbero quasi apparire quelle di un nano. In realt\u00e0 si trattava di un artificio memore delle proporzioni gerarchiche medievali, che vedevano nella testa la parte pi\u00f9 importante dell'uomo. Il volto indagato con la massima cura nei dettagli pi\u00f9 realistici, dai solchi dell'epidermide alla barba che appena spunta. Lo sguardo \u00e8 intenso e rivolto dritto avanti, in modo da comunicare un senso di autorit\u00e0 e comando."}
{"id": "4373173", "revid": "123459776", "url": "https://it.wikipedia.org/wiki?curid=4373173", "title": "Giovanni Benedetti (vescovo di Treviso)", "text": "Biografia.\nDi famiglia patrizia, in giovane et\u00e0 fu affascinato dalla predicazione del beato Giovanni Dominici e ne divenne discepolo. Quando il maestro ottenne di riaprire l'antico convento di San Domenico per istituirvi una comunit\u00e0 di frati predicatori, vi entr\u00f2 a far parte.\nConcluso il noviziato, il Benedetti si dedic\u00f2 lui stesso alla predicazione e alle opere caritatevoli (specialmente nel corso della pestilenza del 1397), guadagnandosi la stima dei Veneziani. Poco dopo si rec\u00f2 a Colonia dove incontr\u00f2 il generale dell'ordine Raimondo da Capua per riferirgli i progressi dei predicatori in Italia.\nNell'agosto del 1400 papa Bonifacio IX lo nominava patriarca di Grado, ma il Benedetti, nonostante le insistenze del Dominici, rifiut\u00f2. Non sono chiari i motivi di questa decisione, ma da una lettera di Ruggero Contarini al fratello Giovanni apprendiamo della sua intenzione a mantenersi povero e umile.\nNel 1403 fu creato priore ai Santi Giovanni e Paolo e lo fu almeno sino al 1405. In quell'anno and\u00f2 a Roma a spese del Consiglio dei Dieci per farsi assolvere da una scomunica (aveva indotto un nobile veneto a svelare una congiura).\nTra il 1405 e il 1409 si candid\u00f2 pi\u00f9 volte per farsi eleggere vescovo dal Senato, ma non ebbe mai successo. Nel 1409 dovette lasciare Venezia in quanto il governo aveva riconosciuto l'antipapa Alessandro V, mentre lui, sull'esempio del Dominici, era rimasto fedele a papa Gregorio XII. Presenzi\u00f2 poi al concilio di Costanza, probabilmente al seguito del Dominici.\nDopo l'ascesa di Martino V e la ricomposizione dello scisma d'Occidente, il Senato lo elesse, con il consenso del papa, vescovo di Treviso (8 marzo 1418).\nResse la diocesi con energia e rigore, coerentemente con i suoi forti principi morali e in linea con le costituzioni sinodali emanate nel 1422. Oltre alle numerose visite pastorali, va ricordata la sua azione contro i sacerdoti concubinari i quali, riunitisi ad Istrana, inviarono una lettera di protesta al doge Tommaso Mocenigo che, a sua volta, invit\u00f2 il vescovo alla moderazione, giustificando la debolezza della natura umana. Fu in conflitto anche con i canonici della cattedrale sin quando, nel 1432, il cardinale Antonio Correr riform\u00f2 gli statuti del capitolo.\nVerso la fine della sua esistenza ebbe anche alcuni incarichi diplomatici. Nel 1428 testimoni\u00f2 alla pace di Ferrara tra la lega antiviscontea e il Ducato di Milano. Con l'elezione del veneziano Eugenio IV fu nominato uditore papale e quindi nunzio apostolico presso la Serenissima. Nell'agosto 1435 si rec\u00f2 a Firenze come testimone dell'accordo tra il pontefice e Filippo Maria Visconti. Un mese dopo tornava a Venezia per informarsi per conto del papa se la Repubblica fosse interessata a un'intesa con Milano per favorire Renato d'Angi\u00f2 nella successione al Regno di Napoli (ebbe risposta negativa). Nel dicembre dello stesso anno era ancora in Laguna visto che il governo veneziano apprendeva da lui la notizia che Alfonso d'Aragona voleva portarsi a Firenze per parlare con il papa.\nMor\u00ec a Bologna mentre lavorava al concilio. Il suo successore sulla cattedra trevigiana, Ludovico Barbo venne nominato gi\u00e0 il giorno successivo."}
{"id": "4373177", "revid": "599013", "url": "https://it.wikipedia.org/wiki?curid=4373177", "title": "Dragon Gate Open the Brave Gate Championship", "text": "Il Dragon Gate Open the Brave Gate Championship \u00e8 un titolo della federazione di wrestling giapponese Dragon Gate. \u00c8 un titolo singolo, nato nel 2005, che pu\u00f2 essere vinto solo da atleti che pesano meno di 83 kilogrammi, anche se in passato ci sono stati detentori che hanno superato questo peso limite."}
{"id": "4373179", "revid": "599013", "url": "https://it.wikipedia.org/wiki?curid=4373179", "title": "Suore di Ges\u00f9 Servitore", "text": "Le Suore di Ges\u00f9 Servitore (in francese \"S\u0153urs de J\u00e9sus Serviteur\") sono un istituto religioso femminile di diritto pontificio: le suore di questa congregazione pospongono al loro nome la sigla S.D.J.S.\nStoria.\nL'istituto \u00e8 sorto dall'unione di cinque congregazioni francesi, sanzionata dalla Congregazione per gli Istituti di Vita Consacrata e le Societ\u00e0 di Vita Apostolica con decreto del 15 giugno 2007:\nAttivit\u00e0 e diffusione.\nLe suore si dedicano a varie forme di apostolato attivo.\nOltre che in Francia, sono presenti in Benin, nel Camerun, in Senegal e in Tunisia; la sede generalizia \u00e8 a Valence.\nAlla fine del 2011 la congregazione contava 335 religiose in 52 case."}
{"id": "4373194", "revid": "1573940", "url": "https://it.wikipedia.org/wiki?curid=4373194", "title": "Septentrinna bicalcarata", "text": "Septentrinna bicalcarata () \u00e8 un ragno appartenente alla famiglia Corinnidae.\nBiologia.\nQuesto ragno \u00e8 mirmecofilo, cio\u00e8 vive in associazione con le formiche; in particolare \u00e8 stato rinvenuto, nei pressi dei nidi e anche presso la superficie dei tumuli di alcune specie del genere \"Pogonomyrmex\" ().\nDistribuzione.\nLa specie \u00e8 stata reperita in alcune localit\u00e0 degli USA e del Messico.\nTassonomia.\nLa denominazione \"Corinna bacalcarata\" presente nel citato studio della Cushing \u00e8 da intendersi un refuso per \"Corinna bicalcarata\", sinonimo della specie.\nAl 2012 non sono note sottospecie e non sono stati esaminati nuovi esemplari dal 2000."}
{"id": "4373195", "revid": "114785634", "url": "https://it.wikipedia.org/wiki?curid=4373195", "title": "Ritratto di Giovanni Arnolfini", "text": "Il Ritratto di Giovanni Arnolfini \u00e8 un dipinto olio su tavola (29x20 cm) di Jan van Eyck, databile al 1440 circa e conservato nella Gem\u00e4ldegalerie di Berlino.\nStoria.\nGiovanni Arnolfini era un ricco mercante di Bruges di origine lucchese, oggetto di un notissimo ritratto con la moglie di van Eyck oggi alla National Gallery di Londra.\nDescrizione e stile.\nIl personaggio \u00e8 ritratto di tre quarti, come consueto nella pittura fiamminga fin dagli anni trenta del XV secolo, su uno sfondo scuro che esalta al massimo l'effigie, posta invece in piena luce. Indossa un cappotto bordato di pelliccia di colore scuro e un elaborato chaperon rosso in testa, un copricapo assai alla moda in quegli anni. Tra le mani, quasi appoggiate idealmente sul bordo della cornice, tiene una lettera chiusa. \nIl volto \u00e8 indagato con la massima cura ed evidenziato dalla forma del cappello, dalle linee di forza e dalla luce che lo inonda. Le labbra sono sottili, il naso lungo e dritto, con grandi narici, gli occhi piccoli e attenti a guardare qualcosa a sinistra, gli zigomi alti. \nIl carattere fortemente penetrante del ritratto dimostra la familiarit\u00e0 del pittore con l'effigiato."}
{"id": "4373200", "revid": "287204", "url": "https://it.wikipedia.org/wiki?curid=4373200", "title": "Distretto di Brcko", "text": ""}
{"id": "4373203", "revid": "114353469", "url": "https://it.wikipedia.org/wiki?curid=4373203", "title": "Giovanni Arnolfini", "text": "Biografia.\nStabilitosi a Bruges nel 1421, fu rappresentante della casa commerciale di Marco Guidecon. Tra i pi\u00f9 attivi residenti italiani di Bruges, allora principale porto del Ducato di Borgogna e centro finanziario tra i pi\u00f9 importanti d'Europa, ebbe relazioni commerciali con lo stesso duca Filippo il Buono finch\u00e9, nel 1461, non ne divenne consigliere personale. In quell'occasione venne ammesso nella nobilt\u00e0 borgognona.\nLa sua figura \u00e8 nota oggi soprattutto per la relazione con il pittore di corte Jan van Eyck, che lo ritrasse almeno due volte: una nel celeberrimo ritratto con la moglie (1434), una delle opere pi\u00f9 importanti del Quattrocento europeo, oggi alla National Gallery di Londra; l'altra in un ritratto da solo (1440 circa) oggi alla Gem\u00e4ldegalerie di Berlino.\nStudi paleopatologici.\nSecondo uno studio dell'Imperial college di Londra, condotto sui tratti del mercante e che ha indagato elementi come il pallore del volto, la perdita dei capelli e l'uso della pelliccia in ambiente chiuso in periodo estivo, Arnolfini doveva soffrire di ipotiroidismo."}
{"id": "4373206", "revid": "124607927", "url": "https://it.wikipedia.org/wiki?curid=4373206", "title": "Linea T\u014dbu Nikk\u014d", "text": "La gestita dalle Ferrovie T\u014dbu \u00e8 una ferrovia a scartamento ridotto che collega le stazioni di T\u014dbu D\u014dbutsu K\u014den a Miyashiro, nella prefettura di Saitama e T\u014dbu Nikk\u014d, a Nikk\u014d, nella prefettura di Tochigi, passando per un breve tratto anche nella prefettura di Gunma\nCaratteristiche.\nLa linea \u00e8 lunga 94,5 km ed \u00e8 totalmente elettrificata a corrente continua con catenaria superiore a 1500 V. La ferrovia \u00e8 totalmente a doppio binario, a scartamento ridotto di 1067 mm, e permette una velocit\u00e0 massima di 120 km/h. Le stazioni lungo la linea sono 26.\nStoria.\nLa linea apr\u00ec il 1\u00ba ottobre 1929, e i primi servizi di treno Espresso Limitato elettrici furono introdotti dal febbraio 1949. Dall'ottobre 1960 furono avviati i servizi espressi limitati con i treni \"Deluxe Romance car\" per Nikk\u014d, e dal giugno 1990 fu la volta dei nuovi \"Spacia\", con velocit\u00e0 massima di 120 km/h a partire dal 1992.\nDal 18 marzo 2006 \u00e8 attiva una bretella di collegamento fra la linea Nikk\u014d e la linea principale T\u014dhoku della JR East, che permette l'instradamento dei treni provenienti da Shinjuku, Ikebukuro e Saitama.\nServizi.\nT\u014dbu opera diversi tipi di servizi sulla linea.\nLe fermate indicate si riferiscono ai dati del 2006."}
{"id": "4373213", "revid": "120937501", "url": "https://it.wikipedia.org/wiki?curid=4373213", "title": "Piastra siciliana", "text": "La piastra fu una valuta del Regno di Sicilia fino al 1816. \u00c8 chiamata \"siciliana\" perch\u00e9 emessa nel Regno di Sicilia mentre nel vicino Regno di Napoli invece \u00e8 chiamata \"piastra napoletana\". Le due piastre avevano lo stesso valore ma avevano diverse frazioni. La piastra siciliana era suddivisa in 12 \"tar\u00ec\", ognuno di 20 \"grana\" o 120 \"piccoli\". Esisteva anche l'\"oncia\" che valeva 30 tar\u00ec (2\u00bd piastre).\nNel 1816, dopo l'inglobamento dei regni di Sicilia e di Napoli nel nuovo Regno delle Due Sicilie, fu introdotta un'unica valuta denominata ducato\u00a0delle Due Sicilie (100 grana) con una moneta d'oro da tre ducati. Presso il popolo rimasero le denominazioni tradizionali di carlino per la moneta d'argento da 10 grana, tar\u00ec per quella da 20, mezza piastra (60) e piastra (120).\nMonete.\nAlla fine del XVIII secolo circolavano monete nei tagli da 3 piccoli, 1, 2, 10 e 20 grani, 2, 3, 4 e 6 tar\u00ec, 1 piastra e 1 oncia. Erano coniate in rame fino al valore di 2 grana, mentre i valori superiori erano in argento. Nel 1801, furono introdotte monete in rame da 5 e 10 grana. Una moneta d'oro da 2 once fu emessa nel 1814.\nIn seguito all'adozione della moneta unica per tutto il regno delle Due Sicilie furono emesse monete in rame nel 1835 e nel 1836 che recavano il nome \"siciliana\", nei valori di \u00bd, 1, 2, 5 e 10 grana. Non \u00e8 chiaro se il termine \"siciliana\" si riferisce alle Due Sicilie o se invece richiama il vecchio grana siciliano.\nRiveli.\nIn un rivelo del 1607 di Catania, e da uno del 1811 di Avola, si ricava il sistema monetario siciliano :\nIn entrambi questi documenti storici, la denominazione piastra non \u00e8 usata. Una moneta siciliana comunemente disponibile alla vendita ai giorni nostri corrisponde a 120 grani, il cui peso ammonta ad un'oncia. Di solito nella descrizione supplementare di questo pezzo d'argento, viene chiamata \"piastra\". Tuttavia nel 1823, George Crabb nel suo libro, \"Universal Technological Dictionary\" Volume 2, riporta che oltre ad avere un valore superiore a onze, tari e grani, un fiorino corrisponde a 120 grani. Crabb nel suo testo, elenca anche altre monete come il ponto, il carlino, il ducato, lo scudo e le loro corrispondenze in grani, tuttavia non menziona mai la piastra."}
{"id": "4373219", "revid": "827882", "url": "https://it.wikipedia.org/wiki?curid=4373219", "title": "Pasticceria Cova", "text": "La Pasticceria Cova \u00e8 una celebre pasticceria situata a Milano, in via Montenapoleone. Fa parte dell'associazione Locali storici d'Italia.\nStoria.\nFondata come caff\u00e8 nel 1817, a lato del Teatro alla Scala, da Antonio Cova, diviene subito il punto d'incontro del dopo teatro di famosi artisti, scrittori, musicisti, professori e uomini pubblici. Ai suoi tavoli siedono personaggi che hanno fatto la storia d'Italia come: Giuseppe Mazzini, Benedetto Cairoli, Tito Speri, Arrigo Boito, Giuseppe Verdi, Giovanni Verga, Giuseppe Giacosa, Federico De Roberto, Emilio Visconti Venosta, e molti altri.\nIl caff\u00e8 all'inizio si chiama Caff\u00e8 del Giardino, perch\u00e9 si trovava all'angolo tra corsia del Giardino e via S. Giuseppe (oggi rispettivamente Via Manzoni e via Verdi). A Milano c'erano gi\u00e0 numerosi caff\u00e8 e Antonio Cova decise di fare del suo locale il pi\u00f9 elegante della citt\u00e0, utilizzando per gli arredi materiali pregiati come il frassino con intarsi di noce d'India, rivolgendosi al maestro artigiano Paolo Bossi per le porte finemente decorate. Nel negozio \u00e8 ancora presente una bilancia di bronzo fusa e cesellata nell'officina di Bartolomeo Greppi.\nNel 1848, durante le Cinque Giornate di Milano, il Caff\u00e8 Cova, come ben presto lo si chiama, diviene il raduno dei patrioti che discutono come scacciare gli Austriaci dalla citt\u00e0.\nNel 1943, durante la seconda guerra mondiale, viene colpita dai bombardamenti come il vicino teatro. Nel 1950 si trasferisce all'interno del Quadrilatero della moda, in via Montenapoleone.\nNel 1994 viene inaugurata a Hong Kong la prima pasticceria-ristorante Cova e successivamente alcune \"boutique del dolce\".\nNel 2007 e 2008 viene insignita dei titoli di \"Bottega storica\" dal comune di Milano e di \"Esercizio di rilevanza locale\" dalla provincia. Il Caff\u00e8 Pasticceria Cova fa anche parte dell\"'Associazione Locali Storici d'Italia\" patrocinata dal Ministero per i Beni e le Attivit\u00e0 Culturali.\nNel 2013 passa sotto il controllo del gruppo francese Mo\u00ebt Hennessy Louis Vuitton."}
{"id": "4373220", "revid": "158913", "url": "https://it.wikipedia.org/wiki?curid=4373220", "title": "Maria Maddalena (film 2000)", "text": "Maria Maddalena, anche noto come Gli amici di Ges\u00f9 - Maria Maddalena, \u00e8 un film per la televisione del 2000, diretto da Raffaele Mertes.\nTrama.\nLa storia di Maria Maddalena, ripudiata dal marito perch\u00e9 sterile. Conoscer\u00e0 successivamente l'amore per Vitellio e il potere. Sar\u00e0 per\u00f2 l'incontro con Ges\u00f9 a farle capire quanto l'amore per il prossimo e per la vita sia pi\u00f9 forte della morte e di ogni ricchezza."}
{"id": "4373221", "revid": "287204", "url": "https://it.wikipedia.org/wiki?curid=4373221", "title": "Grosse Pointe (Michigan)", "text": "Grosse Pointe \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 5421 abitanti. Confina ad ovest con Grosse Pointe Park, a nord con Detroit ad est con Grosse Pointe Farms e a sud con lago St. Clair."}
{"id": "4373223", "revid": "1543377", "url": "https://it.wikipedia.org/wiki?curid=4373223", "title": "Ortrun Enderlein", "text": "Biografia.\nFu protagonista, insieme alle altre compagne della squadra DDR Anna-Maria M\u00fcller ed Angela Kn\u00f6sel, del pi\u00f9 grande scandalo sportivo legato al mondo dello slittino. Il fatto avvenne durante i Giochi olimpici di , mentre si stava disputando la terza \"manche\" del singolo femminile i giudici di gara constatarono che i pattini delle slittiniste della Germania Est erano stati riscaldati (quest'ultima pratica proibita che rende minore l'attrito delle lame sul ghiaccio) e, dopo aver fatto loro disputare la discesa, decisero di squalificarle dalla manifestazione.\nPrese parte a due edizioni dei Giochi olimpici invernali: ad vinse la medaglia d'oro nel singolo ed a , come detto, venne squalificata.\nAi campionati mondiali ottenne due medaglie d'oro nel singolo a Davos 1965 e ad Hammarstrand 1967.\nRitiratasi dalle competizioni nel 1969, inizi\u00f2 a lavorare come ingegnere. Da quello stesso anno e fino alla riunificazione tedesca \u00e8 stata membro del comitato olimpico nazionale della DDR."}
{"id": "4373227", "revid": "1505830", "url": "https://it.wikipedia.org/wiki?curid=4373227", "title": "Ron DeSantis", "text": "Biografia.\nNato a Jacksonville da Ronald DeSantis e Karen Rogers, DeSantis studi\u00f2 a Yale e si laure\u00f2 in legge ad Harvard. Di origini italiane, la sua trisavola Luigia Colucci emigr\u00f2 negli Stati Uniti da Castelfranci, Avellino, nel 1917 . \nDopo essersi arruolato in marina, entr\u00f2 a far parte dei JAG e lavor\u00f2 a Guantanamo e in Iraq, prima di essere congedato nel 2010 col grado di capitano di corvetta. DeSantis venne anche insignito della Bronze Star Medal.\nTornato alla vita civile, DeSantis and\u00f2 ad insegnare diritto militare all'universit\u00e0 e successivamente si dedic\u00f2 alla politica con il Partito Repubblicano. Nel 2012 si candid\u00f2 alla Camera dei Rappresentanti, riuscendo poi ad essere eletto con facilit\u00e0.\nNel 2018 si candida alla carica di governatore della Florida, riuscendo a vincere le primarie repubblicane. Il 10 settembre si dimette dalla carica di deputato per concentrarsi nella competizione governatoriale. Viene eletto il 6 novembre col 49,6%, battendo di stretta misura il democratico Andrew Gillum.\nPosizioni politiche.\nDeSantis \u00e8 un trumpiano e un conservatore Tea Party. Sostiene inoltre la lobby fondamentalista protestante Family Research Council Action PAC dal 2015.\nCannabis.\nDeSantis supporta lo sviluppo del programma sull'uso medico della marijuana nello stato della Florida ma si oppone alla sua legalizzazione per uso ricreazionale. Nonostante ci\u00f2 ha per\u00f2 votato contro la Veterans Equal Access Amendment, legge che avrebbe consentito ai veterani di guerra di accedere alla marijuana medica se loro raccomandato dai medici del Veterans Health Administration e nonostante lo stato riconosca l'uso legale della sostanza per uso terapeutico.\nDeSantis e il membro della Camera dei Rappresentanti Matt Gaetz tennero all'inizio del 2019 una conferenza stampa con John Morgan, difensore dell'uso medico della marijuana ed ex-democratico, per convincere il governatore a rimuovere la proibizione della marijuana medica fumabile da lui indetta.\nContraccettivi e aborto.\nDeSantis si oppone a qualunque tipo di interruzione di gravidanza in qualunque caso e ha denunciato la Planned Parenthood.\nDeSantis \u00e8 allo stesso tempo contrario all'uso dei contraccettivi e delle organizzazioni che li forniscono, mettendo quest'ultime fuorilegge\nEducazione.\nDeSantis si oppone ai programmi federali di beneficenza che supportano l'educazione come No Child Left Behind Act e Race to the Top affermando che i programmi per l'educazione debbano essere attuati solo a livello locale.\nNel 2016 DeSantis ha intrdotto la legge del Higher Education Reform and Opportunity Act, che permette ai singoli stati di creare il proprio sistema di accreditamento.\nNel giugno del 2021 DeSantis guid\u00f2 un tentativo per mettere fuorilegge l'insegnamento della critical race theory nelle scuole pubbliche della Florida, nonostante ci\u00f2 non sia mai stato previsto da alcun curriculum. La Florida Board of Education ha per\u00f2 approvato la messa fuorilegge il 10 dello stesso mese. La legge ha generato controversie ed \u00e8 stata criticata anche dalla Florida Education Association la quale ha accusato la Florida Board of Education di promuovere un insegnamento parziale tacendo volutamente su alcune questioni. Ulteriori critici hanno sottolineato come il ban tenti di \"politicizzare l'educazione scolastica e fare whitewashing sulla storia americana\".\nIl 22 giugno 2021 DeSantis ha firmato tre nuove leggi che permettono che scuole e universit\u00e0 possa perdere finanziamenti se supportano \"ideologie stantie\" e \"indottrinamenti\" non offrendo alcun esempio specifico a cosa si riferisse o a precedenti casi avvenuti nelle scuole dello stato della Florida. La legge prevede anche un controllo sui programmi scolastici da parte dello State Board of Education e l'introduzione di lezioni sui \"mali del comunismo e dei regimi totalitari\". Ci\u00f2 a portato a numerose critiche nei confronti di queste leggi, anche da parte del Florida Education Association, che hanno criticato i tentativi di limitare la libert\u00e0 intellettuale e accademica nello stato e che le leggi sono state appositamente create per intimidire gli insegnanti e sopprimere il libero scambio di idee.\nIl 15 dicembre 2021 DeSantis ha annunciato una nuova legge chiamata Stop Wrongs to Our Kids and Employees (WOKE) Act che permette direttamente ai genitori di far causa agli insegnanti che insegnano elementi di critical race theory permettendo anche l'istallazione di videocamere a circuito chiuso e microfoni nelle classi per controllare le lezioni degli insegnanti.\nAmbiente.\nDurante la sua campagna elettorale del 2018 DeSantis ha affermato che non nega l'esistenza del cambiamento climatico ma che allo stesso tempo non vuole essere considerato come una persone che ci crede. DeSantis supporta inoltre la messa al bando del hydraulic fracturing along with making inspections of septic tanks mandatory and stricter.\nIl 16 giugno del 2021 DeSantis firm\u00f2 una legge che mette al bando nello stato della Florida la possiblit\u00e0 presso le stazioni di servizio di rifornire le macchine elettriche. \nIl 21 giugno dello stesso hanno una nuova legge firmata da DeSantis proibisce a tutte le gestioni locali all'interno dello stato di mettere qualunque tipo di restrizione o risparmio di energia elettrica o carbon fossile. Al momento dell'approvazione della legge numerose grandi citt\u00e0 della Florida come Orlando, St. Petersburg, Tallahassee, Dunedin, Largo, Satellite Beach, Gainesville, Sarasota, Safety Harbor e Miami Beach stavano ottenendo grandi progressi attraverso la produzione di energia proveniente da fonti rinnovabili\nArmi da fuoco.\nDeSantis si oppone a qualunque controllo e restrizione sulle armi da fuoco ricevendo per questo un A+ come voto da parte della National Rifle Association. Ha affermato anche di opporsi a qualunque tipo di regolamentazione per l'acquisizione di armi.\nDopo la sparatoria alla Stoneman Douglas High School avvenuta a Parkland nel 2018 DeSantis il suo supporto per arruolare agenti delle forze dell'ordine in pensione o veterani dell'esercito come guardie armate all'interno degli istituti scolastici. Ha invece criticato la legislazione del governatore Rick Scott per aver firmato una legge che vietava i fucili d'assalto, per aver istituito un periodo d'attesa di tre giorni per l'acquisto di un'arma da fuoco e per aver alzato l'et\u00e0 legale per il loro acquisto dai 18 ai 21 anni.\nNel novembre 2020 DeSantis ha proposto una estensione della legge Stand-your-ground sulla difesa della propriet\u00f9 privata in Florida che permette a tutti i possessori di armi da fuoco di uccidere a vista individui che ritengono essere saccheggiatori e aggravanti per \"manifestazioni violente e disordini\".\nSanit\u00e0 pubblica.\nDeSantis si oppone alle leggi del Patient Protection e Affordable Care Act nonch\u00e9 alle organizzazioni che contribuiscono a sostenere le spese mediche per le persone che non possono permettersele.\nIl 29 marzo 2021 ha annunciato che avrebbe firmato un ordine esecutivo per proibire i passaporti vaccinali in Florida.\nVita privata.\nRon DeSantis si definisce un cristiano cattolico. Nel 2010 si \u00e8 sposato con Casey Black, ex conduttrice televisiva per Golf Channel e WJXT vincitrice di un Emmy Award, da cui ha avuto tre figli. Hanno vissuto a Ponte Vedra Beach prima di trasferirsi a Palm Coast a nord di Daytona Beach. DeSantis \u00e8 membro dell'associazione dei Veterans of Foreign Wars e dell'American Legion.\nLa sorella pi\u00f9 giovane, Christina DeSantis, \u00e8 deceduta inaspettatamente il 12 maggio del 2015 a Londra all'et\u00e0 di trent'anni. Diplomatasi nel 2003 alla Dunedin High School ha frequentato la Florida State University. Al momento della sua morte era fidanzanta con Stephan Pasiewicz consulente finanziario londinese che aveva lavorato alla KPMG a Charlotte nella Carolina del Nord. Non \u00e8 stata rivelata la causa del decesso."}
{"id": "4373230", "revid": "604467", "url": "https://it.wikipedia.org/wiki?curid=4373230", "title": "Tr\u00fcnzig", "text": ""}
{"id": "4373235", "revid": "298229", "url": "https://it.wikipedia.org/wiki?curid=4373235", "title": "Muktar Edris", "text": ""}
{"id": "4373237", "revid": "673733", "url": "https://it.wikipedia.org/wiki?curid=4373237", "title": "Organo di Jacobson", "text": ""}
{"id": "4373239", "revid": "287204", "url": "https://it.wikipedia.org/wiki?curid=4373239", "title": "Grosse Pointe Woods", "text": "Grosse Pointe Woods \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 16'135 abitanti. Fa parte della regione metropolitana di Detroit.. Dista all'incirca 16\u00a0km dalla periferia di Detroit ed \u00e8 nell'area nord-est della Contea di Wayne."}
{"id": "4373242", "revid": "1745361", "url": "https://it.wikipedia.org/wiki?curid=4373242", "title": "Rifat", "text": ""}
{"id": "4373243", "revid": "729019", "url": "https://it.wikipedia.org/wiki?curid=4373243", "title": "Ferrovia transandina", "text": "La ferrovia Transandina (in spagnolo: Ferrocarril Trasandino) \u00e8 una linea internazionale dismessa della lunghezza di 248\u00a0km a scartamento metrico con tratte parzialmente a cremagliera sistema Abt; si sviluppa tra Mendoza in Argentina e Santa Rosa de Los Andes in Cile, attraversando le Ande. Dal 1984 \u00e8 stata dismessa e parzialmente disarmata. La linea faceva parte dell'itinerario interoceanico che collegava via ferrovia Buenos Aires, sulla costa atlantica e il porto cileno di Valpara\u00edso sul Pacifico con un percorso di circa 1.400\u00a0km.\nStoria.\nLa prima concessione di un collegamento ferroviario verso le Ande venne rilasciata nel 1874 dal governo cileno alla compagnia \"Ferrocarril Trasandino Clark\" ma i lavori iniziarono nel 1887. La tratta Mendoza-Passo di Uspallata venne aperta il 22 febbraio 1891 e raggiunse Rio Blanco nel maggio 1892, Punta de Vacas alla fine del 1893 e Las Cuevas il 22 aprile 1903. Sul versante cileno la tratta Santa Rosa de Los Andes-Hermanos Clark fu aperta nel 1906 ed estesa fino a Portillo nel febbraio 1908. Nel 1910 l'intera linea era percorribile dal traffico per conto della compagnia anglo-argentina \"Transandine Railway Company\" con trazione a vapore; le locomotive erano di costruzione inglese, Kitson-Meyer e munite di dispositivi di trazione a cremagliera Abt. Nel 1927 la linea fu elettrificata e vennero impiegate locomotive di costruzione SLM.\nLa linea era connessa alle reti a scartamento largo cilena e argentina di cui rappresentava la congiunzione. Il percorso seguiva pedissequamente l'antica mulattiera che scavalcava le Ande a circa 3.200 m s.l.m. a Las Cuevas in Argentina dopo di che entrava nel tunnel di Cumbre lungo circa 3,2\u00a0km sottopassando il confine internazionale. Nove sezioni dell'ultima tratta di 40\u00a0km prima del tunnel, dal lato argentino, avevano pendenze fino al 58,8 per mille e dal lato cileno, per 24\u00a0km, avevano pendenze fino al 76,9 per mille e venivano superate per mezzo della cremagliera sistema Abt.\nNel 1948 in seguito alla nazionalizzazione delle ferrovie la \"Transandina\" entr\u00f2 a far parte della rete della Ferrocarril General San Mart\u00edn.\nTra 1977 e 1978 in seguito alle tensioni tra i due stati sudamericani venne sospeso il traffico ferroviario attraverso il tunnel di Cumbre; riprese successivamente ma dal 1979 cess\u00f2 il servizio viaggiatori. L'ultimo treno merci percorse la linea nel 1984.\nNonostante qualche progetto di ricostruzione dell'inizio degli anni duemila in atto la linea resta interrotta.\nCaratteristiche.\nLa \"Transandina\" completava il percorso di 1408\u00a0km di ferrovia tra la capitale dell'Argentina, Buenos Aires, e il porto cileno di Valparaiso con un servizio gestito dalle cinque compagnie:"}
{"id": "4373246", "revid": "47767", "url": "https://it.wikipedia.org/wiki?curid=4373246", "title": "Oskaras", "text": ""}
{"id": "4373247", "revid": "47767", "url": "https://it.wikipedia.org/wiki?curid=4373247", "title": "Oszk\u00e1r", "text": ""}
{"id": "4373248", "revid": "47767", "url": "https://it.wikipedia.org/wiki?curid=4373248", "title": "\u00d3scar", "text": ""}
{"id": "4373249", "revid": "47767", "url": "https://it.wikipedia.org/wiki?curid=4373249", "title": "Oskars", "text": ""}
{"id": "4373250", "revid": "47767", "url": "https://it.wikipedia.org/wiki?curid=4373250", "title": "Oskar", "text": ""}
{"id": "4373251", "revid": "47767", "url": "https://it.wikipedia.org/wiki?curid=4373251", "title": "\u00d3skar", "text": ""}
{"id": "4373252", "revid": "47767", "url": "https://it.wikipedia.org/wiki?curid=4373252", "title": "\u00d2scar", "text": ""}
{"id": "4373253", "revid": "47767", "url": "https://it.wikipedia.org/wiki?curid=4373253", "title": "Oskari", "text": ""}
{"id": "4373254", "revid": "827882", "url": "https://it.wikipedia.org/wiki?curid=4373254", "title": "Ritratto di Giovanni della Volta con la moglie e i figli", "text": "Il Ritratto di Giovanni della Volta con la moglie e i figli \u00e8 un dipinto a olio su tela (104,5 x 138\u00a0cm) di Lorenzo Lotto, conservato nella National Gallery di Londra e firmato in alto a destra sul muro \"L.[orenzo] Lotto\".\nStoria.\nL'opera viene collegata alla registrazione nel libro dei conti dell'artista di un ritratto del mercante veneziano Giovanni della Volta con la sua famiglia, probabilmente ceduto come pagamento parziale dell'affitto dovuto dall'artista al momento del suo trasloco del 1547. Non si conoscono infatti altri ritratti di famiglie con due bambini dell'artista.\nL'opera venne lasciata alla galleria da Miss Sarah Solly nel 1879.\nDescrizione e stile.\nPer elaborare lo schema del ritratto di famiglia, soggetto raro nella pittura del XVI secolo, Lotto si ispir\u00f2 alle Sacre Famiglie da lui dipinte, facendo dei coniugi una sorta di famiglia ideale. Padre, a destra, e madre, a sinistra, si incurvano con gesti protettivi verso i due figli piccoli: una bambina, seduta su un tavolo coperto da un prezioso tappeto turco, e un bambino ai piedi del padre: quest'ultimo indossa una tunichetta trasparente che non basta a coprirne la nudit\u00e0. Ci\u00f2 ha un preciso scopo: mostrando che il bimbo \u00e8 un maschio si allude al tramandarsi del nome della famiglia.\nLa bambina indossa un vestito che, con un colore diverso, riprende le forme di quello della madre, con maniche estraibili allacciate in modo da creare sbuffi con la sottoveste bianca sottostante. Anche la loro acconciatura non \u00e8 dissimile. Entrambe indossano gioielli e perle, a simboleggiare la prosperit\u00e0 della casa. La bambina ha al collo una croce di corallo rosso, un antichissimo materiale apotropaico che si riteneva proteggesse i fanciulli (usanza propria ancora oggi).\nNonostante le espressioni serie dei genitori i bambini sembrano giocare con delle ciliegie, con gesti in realt\u00e0 simbolici. La femmina raccoglie i frutti da un piatto e li mette nella mano della madre, alludendo alla fertilit\u00e0 di quest'ultima ed esprimendo la sua speranza, quando adulta, di avere bambini. Il maschio invece si protende verso le ciliegie tenute in mano dal padre, alludendo a come i \"frutti\" della sua casa un giorno saranno suoi.\nQuesto tappeto si trova in varie opere di Lotto, caratterizzato da arabeschi gialli su sfondo rosso e motivi cufici sul bordo.\nSullo sfondo si apre una finestra con un lontano paesaggio marino, che mostra un clima freddo in contrasto col calore dell'ambiente domestico e familiare. In lontananza si intravede una sorta di fumo o bufera in cima a una montagna, un segno di pericolo che amplifica il gesto protettivo dei genitori. Dal bordo della finestra spuntano alcune piante che sembrano alludere alla presenza di un giardino.\nTecnica.\nDa un punto di vista tecnico, l'artista era familiare con la tecnica a olio, in cui i colori erano sfumati con successive velature di vernice trasparente, in modo da ottenere effetti di acuto realismo. Lotto aveva una tecnica relativamente veloce che, come per altri artisti della sua generazione, non disdegnava l'uso di pennellate pastose che, a una visione ravvicinata, mostravano la loro consistenza. I colori sono molto intensi e non possono che essere di un pittore di origine veneziana: la citt\u00e0 lagunare era infatti il pi\u00f9 importante emporio europeo di pigmenti provenienti dal Mediterraneo orientale e oltre e i pittori veneti seppero sempre sfruttare al massimo i materiali a loro disposizione."}
{"id": "4373256", "revid": "212348", "url": "https://it.wikipedia.org/wiki?curid=4373256", "title": "Markwayne Mullin", "text": "Biografia.\nNato a Tulsa, Mullin discende da una famiglia di nativi americani. Dopo il liceo, prese le redini dell'azienda di famiglia e la espanse notevolmente, riuscendo ad aumentare il numero dei dipendenti da sei a pi\u00f9 di cento.\nNel 2012 decise di affiancare all'attivit\u00e0 di imprenditore quella di politico e dopo aver aderito al Partito Repubblicano venne eletto deputato alla Camera dei Rappresentanti per il seggio lasciato vacante dal democratico Dan Boren.\nSposato con Christie, Mullin ha tre figli."}
{"id": "4373260", "revid": "466539", "url": "https://it.wikipedia.org/wiki?curid=4373260", "title": "Hamtramck", "text": "Hamtramck \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 22.423 abitanti. \u00c8 completamente circondata dalla citt\u00e0 di Detroit tranne una porzione che confina con Highland Park.\nNome.\nLa citt\u00e0 prende il nome da Jean Fran\u00e7ois Hamtramck, un soldato franco-canadese che fu il primo comandante di Fort Shelby, la fortezza di Detroit."}
{"id": "4373263", "revid": "729019", "url": "https://it.wikipedia.org/wiki?curid=4373263", "title": "Linea T\u014dbu Utsunomiya", "text": "La , gestita dalle Ferrovie T\u014dbu, \u00e8 una ferrovia a scartamento ridotto che collega le stazioni di Shin-Tochigi a Tochigi, nella omonima prefettura, e di T\u014dbu Utsunomiya a Utsunomiya.\nCaratteristiche.\nLa linea \u00e8 lunga 24,3\u00a0km ed \u00e8 totalmente elettrificata a corrente continua con catenaria superiore a 1500 V. La ferrovia \u00e8 totalmente a binario singolo, a scartamento ridotto di 1067\u00a0mm e permette una velocit\u00e0 massima di 90\u00a0km/h. Le stazioni lungo la linea sono 11.\nServizi.\nLa linea \u00e8 percorsa solo da treni locali effettuanti tutte le fermate. Sono presenti anche alcuni treni che continuano fino alla stazione di Tochigi sulla linea T\u014dbu Nikk\u014d."}
{"id": "4373265", "revid": "287204", "url": "https://it.wikipedia.org/wiki?curid=4373265", "title": "Harper Woods", "text": "Harper Woods \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 14 236 abitanti. Fa parte della regione metropolitana di Detroit."}
{"id": "4373268", "revid": "767487", "url": "https://it.wikipedia.org/wiki?curid=4373268", "title": "Tidiane Sane", "text": "Carriera.\nClub.\nHa giocato nella massima serie danese ed in quella turca."}
{"id": "4373272", "revid": "2018504", "url": "https://it.wikipedia.org/wiki?curid=4373272", "title": "Inkster (Michigan)", "text": "Inkster \u00e8 una citt\u00e0 della Contea di Wayne, nello Stato del Michigan. La popolazione nel 2010 era di abitanti, la maggior parte sono afroamericani. Fa parte della zona metropolitana di Detroit."}
{"id": "4373275", "revid": "74801", "url": "https://it.wikipedia.org/wiki?curid=4373275", "title": "Grace Elliott", "text": "\u00c8 stata l'amante del duca d'Orl\u00e9ans e di Giorgio IV.\nBiografia.\nNacque a casa dei suoi nonni materni a Edimburgo. Era la figlia pi\u00f9 giovane dell'avvocato e poeta Hew Dalrymple (?-1774) e di Grisel Craw (?-1765). I suoi genitori si separarono quando era una bambina e lei crebbe in un convento francese.\nAl suo ritorno in Scozia, il padre la introdusse nella societ\u00e0 di Edimburgo, dove divenne famosa per la sua bellezza. Era molto affascinante, possedeva un bel viso e una figura attraente. Tutte queste caratteristiche, unite alla sua intelligenza, divennero ben presto un valido aiuto che la portarono a conquistare il re.\nMatrimonio.\nSpos\u00f2, nel 1771, il ricchissimo medico John Elliott, di 20 anni pi\u00f9 vecchio di lei. Tuttavia nel 1774 fugg\u00ec da Edimburgo con Lord Valentia dopo uno scandalo.\nSuo marito, successivamente fu nominato baronetto, ricevendo anche di danni, e i due divorziarono. Tuttavia il fratello la rap\u00ec e la confin\u00f2 in un altro convento francese.\nVita da cortigiana.\nLord Cholmondeley, uno dei suoi tanti benefattori, la salv\u00f2 e la port\u00f2 di nuovo a Londra dove \u00e8 diventata amante e cortigiana di diversi uomini importanti e ricchi.\nNel 1782, ebbe una relazione con il principe di Galles (poi Giorgio IV), dalla quale nacque una figlia chiamata Georgina Seymour (1782-1813), ma venne battezzata a St Marylebone come 'Georgina Frederica Augusta Elliott, figlia di Sua Altezza Reale, il Principe di Galles George &amp; Grace Elliott'. Gli altri principi e molti altri consideravano Lord Cholmondeley come il padre, anche se gli amici del principe Guglielmo ha detto che Charles Wyndham (fratello di Lord Egremont), assomigliasse a lei, rivendicato la paternit\u00e0. Altri ancora pensano che il padre potrebbe essere George Selwyn.\nFrancia, Luigi Filippo d'Orl\u00e9ans e il carcere.\nGiorgio, principe di Galles, la present\u00f2 al duca d'Orl\u00e9ans nel 1784. I due iniziarono una relazione e nel 1786 si stabilirono a Parigi, dove rimasero per tutta la rivoluzione. Il duca si schier\u00f2 con i rivoluzionari, prese il nome di Philippe \u00c9galit\u00e9, votando persino per l'esecuzione di suo cugino, il re. Grace, invece, parteggi\u00f2 per la monarchia e divenne una devota sostenitrice di Luigi XVI e della sua famiglia. La loro esecuzione nel 1793 la devast\u00f2.\nLa Francia era immersa in un regno di terrore e la paranoia afferr\u00f2 il popolo. Nonostante il suo sostegno alla rivoluzione, il duca venne perseguitato in quanto di sangue reale (era discendente di Luigi XIII). Grace fu imprigionata, anche se la sua storia con il duca era finita, a causa di una lettera sospetta in suo possesso di Charles James Fox. Venne sospettata di aver aiutato un realista borsista, il marchese de Champcenetz, a sfuggire alla condanna a morte a Parigi. Condivise una cella con Madame du Barry, che un tempo era stata l'amante del re Luigi XV.\nMorte.\nAnche se molti dei suoi amici trovarono la morte, tra cui Madame du Barry, Grace si salv\u00f2, venendo rilasciata dopo il periodo del Terrore. In totale era stata confinata in quattro prigioni diverse dal governo repubblicano.\nNegli anni successivi, si raccont\u00f2 che pur essendo l'amante di Napoleone Bonaparte, ne avesse respinto la proposta di matrimonio. Mor\u00ec da donna ricca presso Ville-d'Avray, l'odierna Hauts-de-Seine, nel 1823."}
{"id": "4373278", "revid": "214753", "url": "https://it.wikipedia.org/wiki?curid=4373278", "title": "LOTTO Bayern Eisarena K\u00f6nigssee", "text": "La Kunsteisbahn am K\u00f6nigssee (in italiano: \"Pista artificiale sul K\u00f6nigssee\"), dal 2016 denominata ufficialmente Deutsche Post Eisarena K\u00f6nigssee e nel 2019 rinominata in LOTTO Bayern Eisarena K\u00f6nigssee, \u00e8 un tracciato per bob, slittino e skeleton che si trova a Sch\u00f6nau am K\u00f6nigssee, in Germania, vicino al lago K\u00f6nigssee (in tedesco \"lago del re\"). Completata nel 1968, \u00e8 stata la prima pista permanente al mondo per bob, skeleton e slittino refrigerata artificialmente.\nStoria.\nNel 1967, K\u00f6nigssee ha ospitato i campionati europei di slittino e le gare si sono disputate su una pista raffreddata naturalmente. Alcuni mesi pi\u00f9 tardi si \u00e8 deciso di costruire una struttura permanente ed inoltre raffreddata artificialmente. Il tracciato, inizialmente adibito al solo slittino, \u00e8 stato completato nel 1968. La prima competizione a livello internazionale si \u00e8 svolta l'anno seguente con i campionati mondiali di slittino. Il 3 ed il 4 dicembre 1977 questa pista ha ospitato la prima gara di Coppa del Mondo di slittino della storia ed hanno vinto l'italiano Paul Hildgartner nello slittino uomini, Andrea Fendt nello slittino donne e gli italiani Peter Gschnitzer e Karl Brunner nello slittino doppio. Il bob ha fatto la comparsa su questa pista negli anni '70 in occasione dei campionati mondiali di questa specialit\u00e0; per la prima volta un tracciato ha ospitato sia i campionati mondiali di bob che di slittino nello stesso anno, ad eccezione di annate olimpiche (la pista di Igls in Austria \u00e8 stata la prima a fare ci\u00f2 ai Giochi Olimpici di Innsbruck nel 1976). Le gare di skeleton sono iniziate alla fine degli anni '70 ed ha ospitato nel 1990 i campionati del mondo. Nell'ottobre 2008 \u00e8 stato annunciato che la pista sarebbe stata ristrutturata nel periodo compreso tra il 2010 ed il 2016. Il costo totale del rinnovamento \u00e8 stato di 21,7 milioni di euro e il tutto \u00e8 stato fatto anche per sostenere la candidatura di Monaco per i Giochi Olimpici del 2018. La ristrutturazione include l'allargamento della linea d'arrivo e la costruzione di un edificio vicino alla curva 16 \u00e8 prevista per il 2012. Per quanto riguarda la zona di partenza, i lavori inizieranno nel 2014 e termineranno nel 2016. Il 28 febbraio 2009 \u00e8 stato annunciato che l'impianto avrebbe ospitato i campionati mondiali di bob del 2011 dopo che Cortina d'Ampezzo, che si era aggiudicata la votazione, si \u00e8 ritirata per problemi logistici e alla pista Eugenio Monti. La 29\u00aa ed ultima gara di Coppa del Mondo con la pista previa ristrutturazione si \u00e8 disputata il 2 ed il 3 gennaio 2010. Le gare di bob e skeleton si sono invece disputate la settimana seguente.\nIl rinnovamento del tracciato ha avuto luogo durante l'estate del 2010. Alla fine di marzo 2010, il Turbodrom ha preso fuoco successivamente a dei lavori di saldatura ed \u00e8 stato seriamente danneggiato. La refrigerazione dell'impianto di ristrutturazione \u00e8 stata eseguita nel dicembre 2010 e l'ammoniaca \u00e8 stata pompata il giorno 18 del mese. Il campione olimpico Felix Loch \u00e8 sceso per la prima volta lungo la pista di slittino il 23 dicembre, giusto in tempo per la gara di Coppa del Mondo tenutasi il 6 gennaio 2011.\nStatistiche.\nCaratteristiche tecniche.\nLa pista ha un dislivello verticale di 117 metri dalla partenza dei bob fino al traguardo.\nCurve.\nLe curva 4 non ha un nome prestabilito nel diagramma della pista."}
{"id": "4373279", "revid": "1543377", "url": "https://it.wikipedia.org/wiki?curid=4373279", "title": "Slim Jedidi", "text": "Carriera.\nInternazionale dal 2007, Jedidi ha diretto una partita della Coppa d'Africa 2012 e due partite alle Olimpiadi di Londra 2012. In patria inoltre ha diretto due finali della Coppa di Tunisia.\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014. Tuttavia, non riesce nell'obiettivo di essere convocato per la fase finale del campionato mondiale, venendo eliminato in un taglio successivo dalla lista dei candidati.\nConvocato anche per la Coppa d'Africa 2013, in questa competizione dirige due partite della fase a gironi e una semifinale, tra Burkina Faso e Ghana. Proprio questa sua ultima direzione arbitrale suscita clamore, in seguito ad alcune decisioni prese durante la gara. Vengono evidenziati dalla critica alcuni episodi, tutti a sfavore della nazionale del Burkina: un rigore generoso dato ai ghanesi, un possibile rigore negato, un gol annullato e un ulteriore rigore da concedere, invece trasformato in simulazione del calciatore Jonathan Pitroipa, poi espulso perch\u00e9 gi\u00e0 ammonito. Successivamente, si apprende della sospensione del fischietto tunisino, da parte della CAF, insoddisfatta per l'arbitraggio.\nNell'ottobre 2013 \u00e8 convocato dalla FIFA per il Campionato mondiale di calcio Under 17 2013. Nella circostanza, viene impiegato per due partite della fase a gironi."}
{"id": "4373282", "revid": "775372", "url": "https://it.wikipedia.org/wiki?curid=4373282", "title": "Lincoln Park (Michigan)", "text": "Lincoln Park \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 38,144 abitanti. Fa parte della regione metropolitana di Detroit. \u00c8 diventata un villaggio nel 1921 e organizzata come citt\u00e0 nel 1925. L'area era originariamente abitata dagli indiani Potawatomi, che cedettero la terra al francese Pierre St. Cosme nel 1776."}
{"id": "4373284", "revid": "119427042", "url": "https://it.wikipedia.org/wiki?curid=4373284", "title": "Thomas Doret", "text": "Biografia.\nThomas \u00e8 nato a Fl\u00e9malle, Belgio. Suo padre \u00e8 magazziniere mentre sua madre \u00e8 tipografa. \u00c8 un tipo molto atletico, pratica infatti karate e tennis dall'et\u00e0 di 6 anni. Ha studiato diligentemente presso l'Ath\u00e9n\u00e9e Royal Air Pur di Seraing\nA 13 anni, interpreta il suo primo ruolo cinematografico da protagonista, interpretando il ruolo di Cyril, nel film dei fratelli Dardenne \"Il ragazzo con la bicicletta\", a fianco di C\u00e9cile de France. Nel 2012, ha interpretato il ruolo di Coco Renoir, a fianco di Michel Bouquet, nel film \"Renoir\" del regista Gilles Bourdos. \nAttualmente sta lavorando al documentario \"Quand j'\u00e9tais petit, je serais acteur\" in uscita nel 2013. In seguito, presieder\u00e0 al \"Festival international du film policier de Beaune\" nel mese di aprile 2013."}
{"id": "4373285", "revid": "123102767", "url": "https://it.wikipedia.org/wiki?curid=4373285", "title": "Bambini Graham", "text": "I Bambini Graham \u00e8 un dipinto a olio su tela (160,5x181 cm) di William Hogarth, databile al 1742 e conservato nella National Gallery di Londra.\nStoria.\nL'opera ritrae i quattro figli del farmacista della Corte inglese Daniel Graham. Entr\u00f2 in galleria nel 1934.\nDescrizione e stile.\nSi tratta di un ritratto credibile di un gruppo di bambini mentre giocano insieme. A destra Richard suona un organetto meccanico (una \"serinette\", cu cui \u00e8 intagliato il mito di Orfeo) per incoraggiare l'uccellino in gabbia a cantare: \u00e8 l'uccellino che egli guarda speranzoso, ignaro che questo \u00e8 invece terrorizzato dal famelico gatto che lo sta puntando da dietro la poltrona del ragazzo, mostrando eccitato i denti e gli artigli.\nAnna, al centro, sembra sollevare la gonna per fare una piroetta, mentre la pi\u00f9 grande Henrietta tiene in mano due ciliegie, che il pi\u00f9 piccolo Thomas sembra cercare di prendere. Quest'ultimo, il pi\u00f9 piccolo, indossa una veste e una cuffietta che possono sembrare femminili, ma che all'epoca erano consueti per gli infanti fino a 5 anni. Nei grembiuli della bambine, Hogarth utilizz\u00f2 quelle linee serpentinate che aveva teorizzato come particolarmente gradevoli all'occhio.\nIn terra, vicino a un cesto colmo di frutta, si nota il traino del carrello di Thomas, con una colomba che muoveva le ali quando il giocattolo veniva spinto. Sullo sfondo invece si vede un orologio sulla cui sommit\u00e0 un cupido regge una falce: allusione al trascorrere veloce del tempo che fa passare l'innocenza infantile e porta, inesorabilmente, alla morte. Il bambino pi\u00f9 piccolo infatti, al completamento del dipinto, era gi\u00e0 morto e il ritratto aveva proprio il ruolo di ricordarlo ai suoi familiari come era ancora in vita.\nNonostante una certa ufficialit\u00e0 del ritratto, data ad esempio dall'indossare i migliori abiti e ghirlande di fiori per le bambine, il dipinto spicca per la sua freschezza e la verosimiglianza delle espressioni dei fanciulli, ora sorridenti, ora scanzonate"}
{"id": "4373286", "revid": "1903211", "url": "https://it.wikipedia.org/wiki?curid=4373286", "title": "LEGO Legends of Chima", "text": "LEGO Legends of Chima \u00e8 una serie animata del 2013, basata sui giocattoli LEGO.\nDistribuzione.\nLa serie \u00e8 stata trasmessa in Nord America su CN il 16 gennaio 2013 con la trasmissione dei primi due episodi \"piloti\", senza per\u00f2 iniziare la regolare trasmissione degli episodi. I primi due episodi sono stati trasmessi in italiano su Cartoon Network Italia il 22 febbraio 2013 durante l'appuntamento speciale del venerd\u00ec \"Cartoon Network VIP\". Vengono poi replicati da Boing nel \"Super Duper Boing: Anteprima\" dove viene trasmesso anche il terzo episodio della serie.\nLa serie \u00e8 attualmente disponibile all'acquisto su supporto DVD.\nTrama.\nIl magico mondo Chima \u00e8 abitato da trib\u00f9 animali tra cui la trib\u00f9 dei leoni, che ha come principe Laval, il protagonista della serie, le trib\u00f9 dei coccodrilli, dei corvi, delle aquile e dei lupi. Un giorno durante una battaglia tra leoni e coccodrilli il re e la re la regina di questi ultimi muoiono apparentemente precipitando nella gola della caduta senza fine: un precipizio apparentemente senza fondo. Allora Cragger, un coccodrillo miglior amico di Laval e principe della trib\u00f9 vorrebbe riconciliarsi con lui, ma Crooler, la sua sorella malvagia us\u00f2 il fiore della persuasione, un fiore che costringe chiunque annusi le sue spore ad obbedire ai comandi di chi glielo ha fatto annusare, per costringerlo a dichiarare guerra alla trib\u00f9 dei leoni, gorilla, rinoceronti e aquile con schierato dalla sua parte le trib\u00f9 dei lupi e dei corvi per rubare tutto il chi e impadronirsi di Chima.\nNonostante ci\u00f2 nella seconda parte della stagione Cregger torna amico di Laval poich\u00e9 il fiore appassisce. Ma poi Crooler fa tornare di nuovo Cragger malvagio grazie alla radice del fiore. Ricomincia cos\u00ec la battaglia, ma poi nell'ultimo episodio della prima stagione Cragger torna definitivamente buono, dopo che Laval lo salva da una caduta. In seguito accadde anche che Laval finse di morire, ma in realt\u00e0 and\u00f2 nelle terre esterne dove il misterioso corridore Shadowind si present\u00f2 con il Coccodrillo Leggendario e la madre di Cragger che spiega che gli animali Leggendari, e re Cronus, il padre di Cragger sono tenuti prigionieri, e solo quando le trib\u00f9 si uniranno potranno salvarli.\nNella seconda stagione Laval e i suoi amici fanno un viaggio nelle terre esterne e gli antagonisti principali diventano le trib\u00f9 degli scorpioni, ragni e pipistrelli che vogliono possedere tutto il chi. Si scopre anche che Shadowind era Lavertus, zio di Laval che fu esiliato, poich\u00e9 Cronus che voleva a tutti i costi la madre di Cragger che sembrava invece avere un'attrazione per lui, us\u00f2 il fiore della persuasione per convincerlo a rubare il chi, e per questo fu esiliato.\nAlla fine Laval e tutti gli altri liberano tutti gli Animali Leggendari e re Cronus e fuggono dalla base degli scorpioni, ragni e pipistrelli, che stava crollando per colpa del re degli scorpioni che per non fargli fuggire aveva fatto crollare dei massi su ogni uscita anche se Lavertus rimane chiuso dentro. Nella terza stagione invece il popolo di Chima deve fare i conti con le trib\u00f9 delle tigri dai denti a sciabola, orsi polari, avvoltoi e mammuth che congelano tutto al loro passaggio.\nPersonaggi.\nTrib\u00f9 dei Leoni.\nLaval: \u00c8 il principe della trib\u00f9 dei leoni e il protagonista della serie. Inizialmente \u00e8 un leone immaturo, testardo e irresponsabile. Col progredire della serie, si \u00e8 rivelato pi\u00f9 saggio, di buon cuore, socievole, coraggioso e altruista, ma rimane ancora amante dell'avventura e dei pericoli. Spesso si mette nei guai, soprattutto perch\u00e9 egli \u00e8 responsabile per l'esistenza delle trib\u00f9 Oscure. \u00c8 molto abile a guidare il suo Speedorz, prendendo esempio dal misterioso corridore Shadowind."}
{"id": "4373287", "revid": "36426", "url": "https://it.wikipedia.org/wiki?curid=4373287", "title": "S\u00e9rinette", "text": ""}
{"id": "4373288", "revid": "22475", "url": "https://it.wikipedia.org/wiki?curid=4373288", "title": "Episodi di LEGO Legends of Chima", "text": "Questa \u00e8 una lista degli episodi di \"LEGO Legends of Chima\", serie animata prodotta da M2Film e Prime Focus e basata sull'omonima serie di giocattoli LEGO.\nNegli Stati Uniti d'America la serie venne trasmessa dal 16 gennaio 2013 al 22 novembre 2014 su Cartoon Network. In Italia la messa in onda avvenne a partire dal 22 febbraio 2013 in prima visione su Cartoon Network ed in seguito in chiaro su Boing."}
{"id": "4373296", "revid": "1114711", "url": "https://it.wikipedia.org/wiki?curid=4373296", "title": "Zhang Weicong", "text": "Carriera.\nHa partecipato ai campionati del mondo di ciclismo su strada 1995, disputati a Tunja in Colombia, classificandosi al 58\u00ba posto nella cronometro individuale. Nel 1998 si \u00e8 classificato al 38\u00ba posto nella prova in linea ed al 27\u00ba posto nella prova a cronometro dei XIII Giochi asiatici di Bangkok."}
{"id": "4373300", "revid": "486946", "url": "https://it.wikipedia.org/wiki?curid=4373300", "title": "Cheong-Wai Chong", "text": ""}
{"id": "4373301", "revid": "486946", "url": "https://it.wikipedia.org/wiki?curid=4373301", "title": "Cheong Wai Chong", "text": ""}
{"id": "4373302", "revid": "729019", "url": "https://it.wikipedia.org/wiki?curid=4373302", "title": "25,4 Mod. 1916", "text": "Il Cannoncino automatico FIAT da 25,4 mm o FIAT-Revelli Mod. 1916 fu un cannone semiautomatico impiegato durante la prima guerra mondiale sia come arma aeronautica che come cannone da trincea.\nStoria.\nL'arma nasce dall'esigenza di un pezzo d'artiglieria leggero per i bombardieri del Servizio Aeronautico. Il progetto venne affidato nel 1913 al prolifico Abiel Bethel Revelli di Beaumont. Adottato nel 1916, fu commissionato in 200 esemplari alla Fiat in collaborazione con le fonderie della Vickers-Terni ed equipaggi\u00f2 inizialmente 12 Caproni Ca.3 e dal gennaio 1918 gli S.P.3 (sviluppo del Savoia-Pomilio SP.2) della 16\u00aa Squadriglia. \nCon la rapida e rocambolesca evoluzione dell'arma aerea in quegli anni di guerra, si giunse per\u00f2 alla conclusione che gli aerei si dovessero armare unicamente con mitragliatrici, nonostante l'arma si fosse rivelata assolutamente affidabile. Infatti i cannoni non garantivano la velocit\u00e0 alla volata sufficiente ed, a costo di un peso relativamente elevato, il calibro non garantiva effetti risolutivi.\nL'arma fu offerta senza successo alle forze aeree britanniche, che anzi considerarono il cannoncino una copia illegale del loro QF 1 lb pom-pom, e francesi, pienamente soddisfatti della loro mitragliatrice Vickers in 11 \u00d7 59 mm R e preoccupati dalle difficolt\u00e0 di produrre spolette per proietti piccoli come quelli da 25,4. Il \"25,4 Mod. 1916\" ebbe invece pi\u00f9 successo come cannone da trincea per l'appoggio diretto alle fanterie.\nTecnica.\nIl \"25,4 Mod. 1916\" era un cannone semiautomatico (nonostante il nome ufficiale) in calibro 25,4 mm, ovvero 1 pollice. Il castello in bronzo, \u00e8 munito di orecchioni adattabili a vari tipi di affusti rigidi aeronautici a piedistallo o da trincea, presenta superiormente la sede per il caricatore e inferiormente la finestra d'espulsione dei bossoli spenti. Si connette anteriormente con il manicotto in acciaio forato (per il raffreddamento) che funge da guida della canna e posteriormente con l'impugnatura a manopole in bronzo. La canna, rigata, posteriormente \u00e8 permanentemente unita ad una ghiera che ospita i risalti per le alette dell'otturatore ed \u00e8 inserita nel castello in modo da poter rinculare guidata dal manicotto esterno e contrastata da una propria molla. L'otturatore, cilindrico, \u00e8 in acciaio e presenta in testa dieci alette, superiormente la scanalatura per l'espulsore e inferiormente l'estrattore; sul lato destro porta il tiretto d'armamento che scorre nell'apposita scanalatura sul lato destro castello, mentre l'interno cavo ospita il percussore. Sul lato destro del castello, protetti da una piastra, si trovano gli organi di chiusura ed apertura dell'otturatore e la leva di sicura. La linea di mira \u00e8 disassata sulla sinistra e si avvale di un mirino fissato da una fascetta sul manicotto e di un alzo a ritto e cursore, il cui zoccolo \u00e8 fissato da viti sulla parte superiore sinistra del castello. Il caricatore metallico contiene 8 colpi e viene inserito dalla bocchetta superiore.\nFunzionamento.\nDopo aver inserito la prima munizione in canna agendo sul tiretto d'armamento, per fare fuoco si agisce sul pulsante di sparo che, tramite un sistema di leve, sgancia il percussore. Spinto dalla sua molla, questo va ad innescare la cartuccia. Al momento dell'esplosione l'otturatore \u00e8 chiuso dalle alette inserite nei risalti e rincula solidale con la canna, libera di scorrere nel manicotto, per circa 2 centimetri, al che un rilievo sul lato destro dell'otturatore urta la leva di apertura. (contenuta nell'apposito recesso chiuso dalla piastra), che lo spinge in alto applicando all'otturatore stesso una rotazione di alcuni gradi sul proprio asse maggiore; questa rotazione \u00e8 sufficiente a svincolare le alette dai risalti, in modo che l'otturatore, ormai libero dalla canna, continua la sua corsa retrograda, mentre la canna viene riportata in avanti dalla sua molla. L'estrattore sull'otturatore estrae il bossolo spento, spinto in basso nella finestra d'espulsione dall'espulsore. Dissipata l'energia del rinculo, la molla dell'otturatore lo riporta in avanti; questo preleva una cartuccia dal caricatore inserendola nella culatta; nell'ultimo tratto di corsa lo zoccolo laterale viene impegnato dalla leva di chiusura, che gli imprime una rotazione inversa alla precedente ripristinando la chiusura della culatta. A questo punto l'arma \u00e8 di nuovo pronta a fare fuoco."}
{"id": "4373307", "revid": "767487", "url": "https://it.wikipedia.org/wiki?curid=4373307", "title": "\u0112riks Grigjans", "text": "Carriera.\nCalciatore.\nClub.\nHa cominciato a giocare nel Celtnieks (militante nei campionati lettoni, all'epoca competizione regionale sovietica), per poi passare nei campionati nazionali sovietici con il Zveynieks Liepaya. Ritornato al Celtnieks, vinse una Coppa della RSS Lettone (l'ultima prima della ritrovata indipendenza).\nDopo la dissoluzione dell'Unione Sovietica gioca nell'Olimpija R\u012bga (inizialmente nota come Kompar-Daugava). Dopo un anno al DAG Liep\u0101ja ritorna nuovamente al Celtnieks, nel frattempo rinominato in Lokomotive.\nPassa infine al Valmiera, per poi giocare per tre anni nell'FK Riga. Chiuse la carriera nuovamente a Daugavpils, stavolta al Ditton.\nNazionale.\nIl suo esordio \u00e8 avvenuto in occasione della seconda storica partita della Lettonia dopo il ritorno dell'indipendenza, l'amichevole dell'8 aprile 1992 contro , entrando negli ultimi 20 minuti al posto di Raimonds Laiz\u0101ns. Gioc\u00f2 titolare nella partita di Coppa del Baltico contro l'Estonia, un mese e mezzo dopo.\nTotalizz\u00f2 3 presenze in nazionale, subendo 2 reti.\nAllenatore.\nCominci\u00f2 ad allenare nel Ditton, laddove aveva finito di giocare; pass\u00f2 quindi per due anni alla guida del R\u012bga.\nIn seguito allen\u00f2 lo Zibens/Zemessardze e il Bl\u0101zma."}
{"id": "4373314", "revid": "212348", "url": "https://it.wikipedia.org/wiki?curid=4373314", "title": "Kharran", "text": ""}
{"id": "4373316", "revid": "798140", "url": "https://it.wikipedia.org/wiki?curid=4373316", "title": "Caff\u00e8 Camparino", "text": "Il Caff\u00e8 Camparino \u00e8 un celebre bar situato a Milano, in Galleria Vittorio Emanuele II, sull'angolo verso Piazza Duomo. Fa parte dei Locali storici d'Italia.\nStoria.\nNel 1867 Gaspare Campari si insedia con abitazione, ristorante e bottiglieria nell'appena inaugurata Galleria Vittorio Emanuele II alla presenza del Re. Nel 1915, sull'angolo opposto, viene aperto il bar \"Camparino\" i cui interni furono rinnovati e realizzati, nel 1923 da Eugenio Quarti, Alessandro Mazzucotelli e decorati dal pittore Angiolo d'Andrea.\nNelle notti del 13 e del 15 agosto 1943 la Galleria \u00e8 colpita dai bombardamenti aerei degli Alleati. Nello stesso anno la licenza del bar-caff\u00e8 \u00e8 rilevata da Guglielmo Miani, un sarto pugliese arrivato a Milano nel 1922.\nNell'ottobre 1983 viene sottoscritto un accordo fra la societ\u00e0 Davide Campari-Milano Spa e la esercizi Galleria S.a.S. con il quale viene concesso la facolt\u00e0 di utilizzare il nome \"Camparino\" come insegna del bar-caff\u00e8 sito in Galleria. L'accordo verr\u00e0 rinnovato il 3 dicembre 1990 e cesser\u00e0 il 30 gennaio 1996.\nNel 1990 il bar viene ampliato, incorporando anche i locali dell'ex Libreria dello Stato. Il 3 gennaio 2012 dopo 16 anni ritorna in Galleria l'insegna del Camparino, firmata da Ugo Nespolo."}
{"id": "4373323", "revid": "110157", "url": "https://it.wikipedia.org/wiki?curid=4373323", "title": "NASA Office of Inspector General", "text": "Il NASA Office of Inspector General (NASA OIG o OIG) \u00e8 l'ufficio dell'inspector general nella National Aeronautics and Space Administration, l'agenzia spaziale degli Stati Uniti d'America. La missione aziendale dell'OIG \u00e8 \"prevenire e scoprire il crimine, la frode, lo spreco, l'abuso e la conduzione incompetente, e promuovere efficienza, efficacia ed economia nell'ambito della NASA.\"\nL'attuale \"NASA Inspector General\" \u00e8 Paul K. Martin.\nStoria e mandato.\nIl NASA Office of Inspector General fu creato a norma dell'Inspector General Act of 1978 (Public Law 95-452). Quella legge ha creato alcuni \"Office of Inspector General\" (OIG) per fornire auditing indipendente e unit\u00e0 investigative presso 63 agenzie federali, tra cui la NASA.\nLa \"NASA OIG's Computer Crimes Division\" (CCD) ha avuto numerosi successi per quanto riguarda le indagini su intrusioni nelle reti informatiche della NASA. Tra i successi della CCD sono investigazioni in collaborazione con strutture analoghe americane e straniere, che hanno portato ad arresti, incriminazioni e condanne di hacker operanti da Venezuela, Italia, Turchia, Inghilterra, Portogallo, Nigeria e Romania.\nI distintivi degli agenti speciali NASA OIG hanno un aspetto impressionante, poich\u00e9 recano al centro il logo blu della NASA. Oltre al distintivo ogni agente porta credenziali che lo qualificano come autorit\u00e0 di polizia e contengono una foto da un pollice quadro che ritrae volto e busto dell'agente stesso. Gli agenti speciali NASA OIG sono armati, possono eseguire arresti e mandati di perquisizione. Ricevono addestramento per il servizio di polizia presso il Federal Law Enforcement Training Center di Glynco (Georgia). Il loro addestramento pratico comprende combattimento corpo a corpo, tecniche di arresto, uso di armi leggere e fucili a pompa, inseguimento ad alta velocit\u00e0 e tecniche di sbandata controllata, sicurezza in acqua, tecniche d'interrogatorio, addestramento alla sorveglianza e tecniche di perquisizione. Il corso teorico abbraccia il diritto penale, la procedura penale e le discipline collegate. I corsi comprendono agenti destinati a varie agenzie, e chi si diploma con il punteggio pi\u00f9 alto ha il titolo di \" class honor graduate\" (\"diplomato d'onore del corso\").\nStaff ed uffici.\nL'OIG impiega circa 190 persone, tra cui \"auditors,\" analisti, specialisti, investigatori, legali e addetti al supporto. Ha uffici presso 11 sedi NASA: NASA Headquarters, Dryden Flight Research Center, Ames Research Center, \nJet Propulsion Laboratory, Lyndon B. Johnson Space Center, John C. Stennis Space Center, Langley Research Center, Kennedy Space Center, John H. Glenn Research Center, Goddard Space Flight Center, e George C. Marshall Space Flight Center. \u00c8 diviso in quattro \"offices:\""}
{"id": "4373326", "revid": "523249", "url": "https://it.wikipedia.org/wiki?curid=4373326", "title": "Nazionale Under-23 di calcio dell'Italia", "text": "La nazionale italiana di calcio Under-23 fu la rappresentativa calcistica maschile dell'Italia per la categoria di et\u00e0 pari o inferiore a 23 anni.\nGestita dalla Federazione Italiana Giuoco Calcio, ha cessato di utilizzare la propria denominazione dopo la soppressione, nel 1977, del campionato europeo di calcio Under-23; sua erede \u00e8 la nazionale olimpica, che per regolamento internazionale ha gli stessi criteri di et\u00e0 di ammissione della vecchia Under-23.\nIl miglior risultato in competizioni UEFA fu il quarto di finale al campionato europeo U.23 del 1974; un'estemporanea riedizione della squadra a vent'anni dalla pi\u00f9 recente uscita vinse nel 1997 il torneo calcistico dei Giochi del Mediterraneo.\nAl 2021 si tratta della pi\u00f9 recente esibizione di una rappresentativa nazionale calcistica italiana con tale denominazione.\nStoria.\nLa nazionale giovanile.\nL'antesignana della nazionale Under 23 fu la nazionale giovanile, che esord\u00ec il 6 aprile 1942, a Torino, contro l'Ungheria. In questo incontro era previsto che le due nazionali fossero composte da giocatori nati non prima del 1920, quindi di fatto si trattava di selezioni under 23. Dopo la seconda guerra mondiale la nazionale giovanile (o \"cadetti\" come definita dalla stampa, o \"primavera\", come definita dalla FIGC) disput\u00f2 regolari incontri almeno fino al 1960, sempre basandosi su selezioni di giocatori di et\u00e0 inferiore ai 23 anni.\nLa nascita.\nLa Nazionale italiana Under-23 venne istituita ufficialmente nel 1967, per delibera del Consiglio Federale della FIGC: con tale atto la Federcalcio stabil\u00ec che, dalla stagione 1967-68, la nuova selezione sostituisse la Nazionale B. La nuova nazionale debutt\u00f2 il 20 dicembre 1967 in un'amichevole, giocata al City Ground di Nottingham, contro l'Inghilterra Under-23, vinta alla fine dagli inglesi per 1-0. La selezione venne affidata a Romolo Alzani.\nLa Coppa Latina.\nDopo un'altra amichevole giocata contro la selezione inglese (1-1 il 25 maggio 1968 allo Stadio Giuseppe Grezar di Trieste, gara che apr\u00ec i festeggiamenti ufficiali per la prima redenzione della citt\u00e0 giuliana), la rappresentativa, ora guidata dal tecnico della nazionale A Ferruccio Valcareggi, disput\u00f2 la Coppa Latina \"Under 23\", a cavallo del 1969 e del 1970, che prevedeva un girone con gare di andata e ritorno con le selezioni pari et\u00e0 di Francia e Spagna. L'Italia colse solo una vittoria, nella gara di ritorno con la Spagna, disputata nel febbraio 1970. La prima vittoria in assoluto per la selezione U.23 era avvenuta per\u00f2 in amichevole, contro i pari et\u00e0 dell'Irlanda del Nord, il 26 marzo 1969, a Brescia.\nIl campionato europeo Under-23.\nCon l'istituzione dei Campionati Europei U-23 UEFA la selezione U23 partecip\u00f2 a tale manifestazione, con alterni risultati. Nell'edizione del 1972 l'Italia, affidata ancora al selezionatore della rappresentativa A Ferruccio Valcareggi, venne inserita nel girone 6 con Svezia e Austria; giungendo seconda, alle spalle degli scandinavi, non pass\u00f2 al turno successivo. L'U.23, dopo aver battuto nelle prime due gare entrambe le sue avversarie, incapp\u00f2 in due sconfitte, nel girone di ritorno. Il match decisivo fu disputato il 21 novembre 1971, a Klagenfurt, con un clima gelido (temperatura di meno 5 gradi centigradi) e la neve a bordo del rettangolo di gioco. La nazionale italiana, che si sarebbe dovuta imporre con un largo 6-0 per superare la Svezia prima in classifica con 6 punti, ma una migliore differenza reti, and\u00f2 in vantaggio gi\u00e0 all'8\u00ba minuto, ma venne presto ripresa. Il gol della vittoria per i padroni di casa giunse al 4 minuti dal termine.\nNel corso dell'anno 1972 l'U.23 disput\u00f2 solo due amichevoli, contro Israele A (vinta per 1-0 in trasferta) e contro la Svizzera B, terminata 1-1. Da questa stagione la rappresentativa fu affidata a Enzo Bearzot, visti gli impegni contemporanei con la nazionale maggiore per Valcareggi.\nNell'edizione del 1974 la nazionale elimin\u00f2, al primo turno, la Turchia con due vittorie. All'andata l'Italia s'impose per 3-1 ad Ankara, su un campo ghiacciato e temperatura di meno 8 gradi, mentre al ritorno, a Palermo, gli azzurri vinsero per 1-0.\nL'Italia fu poi eliminata dalla Germania Orientale, nei quarti di finale.\nAll'andata la nazionale azzurra fu sconfitta a Taranto per 1-0, e perse anche al ritorno in Germania Est, per 2-1. L'Italia, passata in vantaggio a 20 minuti dal termine, venne ripresa dopo 8 minuti, e superata con un rigore, contestato dagli azzurri, all'85\u00ba minuto.\nPer l'edizione del 1976 la selezione venne ammessa al gruppo 5, assieme alla selezione della Finlandia e quella dei Paesi Bassi. Anche in questo caso l'U.23 arriv\u00f2 seconda, alle spalle della rappresentativa olandese, e perci\u00f2 venne eliminata dalla manifestazione. La gara decisiva di svolse allo Stadio Olimpico di Roma, davanti a quasi 50.000 spettatori. La nazionale azzurra, per qualificarsi, aveva bisogno di una vittoria, ma l'incontro termin\u00f2 1-1.\nNel corso del biennio l'Under 23 disput\u00f2 anche un match a Londra, il 27 ottobre 1975, contro il , formazione militante nella \"Second Division\" inglese, valido per la \"Prince Philip Cup\", trofeo in onore del principe Filippo di Edimburgo, che metteva in palio un milione e mezzo di lire. L'incontro termin\u00f2 0-0. La coppa fu consegnata agli azzurri, per essere tenuta per sei mesi in Italia, per poi tornare in Inghilterra.\nDalla stagione 1976-77, con l'abolizione del Campionato Europeo U-23, la nazionale U-23 venne ridenominata \"sperimentale\". Gi\u00e0 nel febbraio del 1976 venne riproposta la nazionale B, a dieci anni di distanza dall'ultimo match. Venne disputato un incontro, a Essen, contro la Germania Ovest B; la selezione era guidata da Azeglio Vicini. La definizione della nazionale per\u00f2 non \u00e8 univoca, tanto che gli organi di stampa la definirono ancora come Under 23 (Vicini era stato selezionatore dell'Under 23), pur in presenza di convocati esperti, come Giacinto Facchetti.\nLe ultime apparizioni.\nDopo la rinascita della nazionale B, l'Under 23 cess\u00f2, di fatto, la sua esistenza.\nDal torneo olimpico del 1992 il regolamento stabilisce che le che rose delle Nazionali devono essere composte da calciatori Under-23. La FIGC ha per\u00f2 sempre annoverato le partite svolte da queste selezioni come incontri disputati dalla nazionale olimpica, e non come incontri dell'Under 23. La stessa scelta \u00e8 fatta per le partite, svolte da queste selezioni, in preparazione alla manifestazione olimpica, come il Torneo di Tolone 2008, vinto dalla nazionale italiana.\nAnche per i Giochi del Mediterraneo 1993 gli organizzatori decisero di aprire il torneo alle rappresentative Under 23. La FIGC considera per\u00f2 anche questi incontri come giocati dalla selezione olimpica.\nSolo per i Giochi del Mediterraneo 1997, disputati in Puglia venne ripristinata la definizione di nazionale U.23, affidata a Marco Tardelli. L'Italia, dopo aver battuto l'Albania per 4-0 e pareggiato 0-0 con la Jugoslavia, nel girone di qualificazione, elimin\u00f2 la Spagna in semifinale, col punteggio di 2-0, e batt\u00e9 la Turchia in finale per 5-1, aggiudicandosi la manifestazione. Dopo che per l'edizione del 2001 gli organizzatori scelsero le rappresentative Under 20, per l'edizione 2005 del Giochi del Mediterraneo si torn\u00f2 alle Under 23. La rappresentativa italiana, affidata a Pietro Ghedin, venne eliminata nei quarti di finale dalla Spagna; l'incontro venne sospeso all'87\u00b0 in quanto la selezione azzurra era rimasta con soli 6 uomini in campo, a seguito di 5 espulsioni. La FIGC non annovera per\u00f2 gli incontri di questa manifestazione fra quelli della selezione Under 23."}
{"id": "4373329", "revid": "599013", "url": "https://it.wikipedia.org/wiki?curid=4373329", "title": "Jurijs Hudjakovs", "text": "Carriera.\nClub.\nCominci\u00f2 la propria carriera nell'Olimps Riga (all'epoca noto come Kompar-Daugava). Dopo un anno al DAG Liep\u0101ja ritorna nuovamente al Celtnieks, nel frattempo rinominato in Lokomotive.\nCominci\u00f2, poi, una lunga parentesi all'estero, prima in Ucraina con il Metalurh Zapori\u017e\u017eja, poi in Svezia al G\u00e4llivare, in Russia con il Neftechimik Ni\u017enekamsk e in Polonia con Zag\u0142\u0119bie Lubin.\nChiuse la carriera in patria al Ventspils.\nNazionale.\nLa sua prima e unica apparizione in nazionale avvenne in occasione della seconda storica partita della Lettonia dopo il ritorno dell'indipendenza, l'amichevole dell'8 aprile 1992 contro Malta, entrando negli ultimi 20 minuti al posto di Jurijs Popkovs."}
{"id": "4373335", "revid": "84184", "url": "https://it.wikipedia.org/wiki?curid=4373335", "title": "Maghi contro alieni", "text": "Maghi contro alieni (\"Wizards vs Aliens\") \u00e8 una serie televisiva britannica di genere fantascientifico, per ragazzi. \u00c8 stata creata da Russell T. Davies e Phil Ford ed \u00e8 prodotta da BBC Wales e FremantleMedia Enterprises.\nLa serie \u00e8 incentrata su Tom Clarke (Scott Haran), un mago sedicenne, e il suo miglior amico Benjamin \"Benny\" Sherwood (Percelle Ascott), appassionato di scienze, e sulla loro lotta contro gli alieni Nekross, che hanno intenzione di invadere il pianeta Terra per consumare chiunque e qualunque cosa legata alla magia della quale sono ghiotti e immuni.\nNella serie vengono affrontate tematiche a tratti sorprendenti per un prodotto con questo target di riferimento. In particolare durante la seconda e terza stagione, l'avventuroso ritmo narrativo della serie \u00e8 intrecciato a temi pi\u00f9 seri e maturi. Fra questi il coming-out che il co-protagonista Benny fa nel finale della seconda serie, rivelando di essere omosessuale (censurato nella versione polacca) oppure la scomparsa di diversi personaggi ai quali sono legati i protagonisti che si sacrificano per proteggere i propri cari. \"Maghi contro alieni\" non \u00e8 una serie per soli ragazzi e contiene anche spunti adatti a un pubblico pi\u00f9 adulto.\nTrama.\nPrima stagione.\nTom Clarke (Scott Haran) \u00e8 apparentemente un normale sedicenne, studente liceale appassionato di calcio, ma in realt\u00e0 nasconde un grande segreto: \u00e8 un mago appartenente alla stirpe magica dei Crowe. Vive con il padre Michael, la nonna Ursula (anche lei maga) e il hob goblin Randal Moon, guardiano della camera dei Crowe.\nSi trova a essere rincorso per la prima volta dai \"Nekross\", alieni che intendono prosciugare i maghi assorbendone la magia perch\u00e9 sono ghiotti di essa. Nonostante inizialmente sia tentato di utilizzare la magia semplicemente per ottenerne vantaggi nella vita di tutti i giorni, Tom capisce con l'arrivo dei Nekross che la magia va tutelata in quanto potrebbe rischiare di mettere in pericolo altri soggetti. Diventa amico di Benjamin \"Benny\" Sherwood (Percelle Ascott), un \"non mago\", studente modello della scuola, spesso preso in giro, che incontra proprio quando \u00e8 inseguito per la prima volta dai Nekross che vogliono risucchiare la magia di Tom. Qui si rivela a Benny e inizia a vivere insieme a lui una serie di avventure per cercare di proteggere i maghi e gli umani dalla minaccia dei Nekross.\nQuesti ultimi sono alieni provenienti dal pianeta \"Nekron\". Il principe \"Varg\", la sorella \"Lexie\" e il padre, sovrano del pianeta, attraverso la loro navicella spaziale ideano continui piani per rapire i maghi e assorbirne la magia. Tom e Benny danno vita cos\u00ec a un insolito binomio scienza-magia per contrastare gli alieni e salvare la Terra dai loro piani.\nSeconda stagione.\nLa seconda stagione si svolge con una breve distanza temporale dalla prima, e, pur mantenendo come tematica principale il contrasto con i Nekross, introduce nuovi personaggi secondari e si focalizza sui legami fra i protagonisti. In particolare si sviluppano i rapporti fra Benny e Tom Clarke e fra Lexie e Tom. Si scopre che la prematura scomparsa della madre del protagonista (anch'essa maga) \u00e8 stata causata dai Nekross. Infatti, quando era un bambino, Tom vide la mamma scomparire in uno scontro con una presunta forza magica. In realt\u00e0, gli stessi alieni rivelano che la madre combatt\u00e9 con una sonda da loro inviata per assorbire la magia dei terrestri. Benny inoltre rivela al protagonista le sue insicurezze nei rapporti con gli altri e dichiara la propria omosessualit\u00e0. Nel finale della seconda stagione, Tom Clarke deve affrontare la sfida di salvare se stesso, i Nekross e la Terra. Il protagonista si trova infatti con Benny sull'astronave degli alieni che \u00e8 in avaria a causa di un attacco da parte della Cancelliera Kooth del pianeta Nekron che vuole sottrarre il trono al padre di Varg e conquistare la Terra. In quest'occasione salver\u00e0 la vita a Lexie per amor suo, trasformandola in umana e facendole vivere una nuova vita accanto al figlio che hanno concepito nella Sponda del Mai, che si \u00e8 sacrificata per consentire a Tom di proteggere la Terra.\nTerza stagione.\nLa terza stagione inizia con l'immagine di apparente normalit\u00e0, segno che c'\u00e8 stato un periodo di pace fra i maghi e gli alieni. I Nekross decidono per\u00f2 di tornare nuovamente all'attacco. Varg, diventato sovrano del pianeta Nekron \u00e8 intento a vendicarsi di Tom per aver compiuto l'atto di trasformare la sorella Lexie in un'umana per salvarle la vita. \nIl sovrano \u00e8 manipolato dalla moglie Lady Lyzera, che nasconde al marito di essere una maga. La regina di Nekross progetta infatti segretamente un piano per assorbire tutta la magia della Terra diventando cos\u00ec la padrona dell'Universo e usa come pedina il marito Varg. Durante questa stagione, Tom deve affrontare le proprie paure, fra le quali quella di non essere in grado di gestire a pieno la magia perdendo il controllo. Inoltre Benny sceglie di partire per l'America dove andr\u00e0 a studiare in un prestigioso istituto e si separer\u00e0, con non poche difficolt\u00e0, dal suo migliore amico Tom. Il protagonista rincontra, anche se per un breve periodo, lo stregone e nonno paterno Simons, mai conosciuto prima. La ragazza di Tom, Katie Lord, scopre finalmente che il suo fidanzato \u00e8 un mago. Dopo aver vissuto con lui un'avventura che ha messo a repentaglio la vita di Ursula, nonna di Tom, Katie chieder\u00e0 allo stesso di cancellarle la memoria per non farle ricordare che lui \u00e8 mago. Questo perch\u00e9 la ragazza non si ritiene pronta a condividere delle responsabilit\u00e0 cos\u00ec grandi, come quelle che il giovane mago ha. \nLady Lyzera riporta in vita Warlock, un potentissimo stregone malvagio intrappolato in un sonno secolare proprio da un antenato della stirpe dei Crowe, sperando di ottenere da lui il potere per governare l'universo. Warlock si serve per\u00f2 della regina di Nekron al solo scopo di essere liberato e potersi vendicare dei maghi. Tom, aiutato da Randal Moon, trova la forza per acquisire e controllare un grande potere magico che gli consentir\u00e0 di fronteggiare lo stregone e salvare l'universo intero.\nEpisodi.\nDivise in tre stagioni le puntate presentano episodi narrativi che sono solitamente divisi in due parti (una per puntata)."}
{"id": "4373337", "revid": "1480654", "url": "https://it.wikipedia.org/wiki?curid=4373337", "title": "Carlo Livizzani Forni", "text": "Biografia.\nFu creato cardinale da Pio VI.\nPartecip\u00f2 al conclave del 1799-1800 che elesse Pio VII."}
{"id": "4373339", "revid": "76963", "url": "https://it.wikipedia.org/wiki?curid=4373339", "title": "William Robert Ware", "text": "Biografia.\nNato da una famiglia del clero \"unitario\", Ware ricevette la sua istruzione professionale alla Milton Academy nell'Harvard College e nella Lawrence Scientific School di Harvard. Nel 1859 cominci\u00f2 a lavorare per Richard Morris Hunt, fondatore della prima scuola di architettura americana e dell'AIA. Subito dopo Ware form\u00f2 un'associazione con l'ingegnere civile Edward S. Philbrick, la Philbrick and Ware; con lui progett\u00f2 la Swedenborgian Hight Street Church a Brookline (Massachusetts).\nOpere della Ware &amp; Van Brunt.\nNel 1864 Ware si mise in societ\u00e0 con il laureato ad Harvard Henry Van Brunt per formare la Ware &amp; Van Brunt.\nQuesta una lista delle loro opere principali."}
{"id": "4373347", "revid": "729019", "url": "https://it.wikipedia.org/wiki?curid=4373347", "title": "Zeppelin-Lindau D.I", "text": "Lo Zeppelin-Lindau D.I, citato anche come Zeppelin-Lindau (Dornier) D.I, fu un aereo da caccia monomotore biplano sviluppato dall'azienda aeronautica tedesco imperiale Zeppelin Werk Lindau GmbH negli anni dieci del XX secolo e rimasto allo stadio di prototipo.\nStoria del progetto.\nCome risultato della veloce evoluzione dell'arma aerea durante tutta la prima guerra mondiale, dove entrambe le contrapposte forze delle nazioni della Triplice intesa e degli Imperi centrali riuscivano a sviluppare aerei sempre pi\u00f9 avanzati, all'inizio del 1918, l'Idflieg esortava le aziende aeronautiche a sviluppare nuovi modelli in grado di raggiungere prestazioni superiori a quelle fornite dai velivoli gi\u00e0 in servizio nei reparti della Luftstreitkr\u00e4fte, la componente aerea del Deutsches Heer (l'esercito imperiale tedesco). In quest'ambito anche la Zeppelin-Lindau pianific\u00f2 la costruzione di un modello dalle caratteristiche innovative.\nA tale scopo il gruppo di lavoro che faceva capo all'ingegnere Adolph Rohrbach, tra cui Claude Dornier, avvi\u00f2 lo sviluppo di un velivolo di costruzione quasi interamente metallica che, pur conservando l'impostazione generale dei pari ruolo utilizzati nel periodo, monomotore monoposto a velatura biplana e carrello fisso, introduceva una serie di soluzioni tecniche avanzate, la pi\u00f9 evidente relativa all'utilizzo di una coppia di ali che riducevano al massimo la interferenza aerodinamica tipica dei biplani, ovvero i montanti interalari, adottando l'ala superiore a parasole abbinata a quella bassa montata a sbalzo sulla fusoliera. Altro particolare era l'adozione di un carrello d'atterraggio che, pur mantenendo la classica configurazione del periodo con le ruote collegate da un assale rigido, introduceva una struttura meglio integrata con la fusoliera abbandonando la semplice struttura tubolare adottata nei pari ruolo fino a quel momento.\nIl prototipo, numero di serie D.1752/18 ed equipaggiato con un motore Mercedes D.III da 160 PS (118 kW), venne portato in volo per la prima volta con successo il 4 giugno 1918, ai comandi del pilota collaudatore dell'azienda Vizefeldwebel Heinz Ruppert. Venne quindi presentato, nel luglio di quello stesso anno, alla seconda valutazione comparativa organizzata dall'Idflieg tra prototipi di modelli D-Typ tenuta presso l'aerodromo di Adlershof, nei dintorni di Berlino, dove i piloti da caccia della Luftstreitkr\u00e4fte erano invitati a partecipare direttamente alla valutazione ed alla selezione dei nuovi velivoli da destinare alla produzione di serie. In quell'occasione per\u00f2 il suo pilota, l'Hauptmann Wilhelm Reinhard allora comandante del Jagdgeschwader 1 (JG 1), perse il controllo del velivolo a causa del distacco dell'ala superiore precipitando a terra e rimanendo ucciso nell'impatto."}
{"id": "4373349", "revid": "120774457", "url": "https://it.wikipedia.org/wiki?curid=4373349", "title": "Societ\u00e0 Sportiva Nola 1990-1991", "text": "Questa voce raccoglie le informazioni riguardanti la Societ\u00e0 Sportiva Nola nelle competizioni ufficiali della stagione 1990-1991.\nStagione.\nLa stagione 1990-1991 del Nola \u00e8 stata la 1\u00aa stagione in Serie C1. I gigliati hanno concluso la stagione al 13\u00ba e quartultimo posto pari merito con Giarre e Catanzaro: a causa della sfavorevole classifica avulsa furono costretti a uno spareggio per non retrocedere contro il Catanzaro.\nLa gara si svolse sul neutro di Lecce e vide la vittoria dei calabri per 2-1: pochi giorni dopo, per\u00f2, il Catanzaro venne penalizzato di tre punti per illecito sportivo e perci\u00f2 retrocesso, mentre il Nola, classificato 13\u00ba, si salv\u00f2."}
{"id": "4373352", "revid": "767487", "url": "https://it.wikipedia.org/wiki?curid=4373352", "title": "Societ\u00e0 Sportiva Nola 1992-1993", "text": "Questa voce raccoglie le informazioni riguardanti la Societ\u00e0 Sportiva Nola nelle competizioni ufficiali della stagione 1992-1993.\nStagione.\nLa stagione 1992-1993 del Nola \u00e8 stata la 3\u00aa stagione in Serie C1."}
{"id": "4373353", "revid": "599013", "url": "https://it.wikipedia.org/wiki?curid=4373353", "title": "Andy Ton", "text": "Statistiche.\n\"Statistiche aggiornate a luglio 2012.\""}
{"id": "4373354", "revid": "729019", "url": "https://it.wikipedia.org/wiki?curid=4373354", "title": "In Salah", "text": "In Salah (talvolta A\u00efn Salah, I-n-Salah o Ayn \u015ealih; arabo: \u0639\u064a\u0646 \u0635\u0627\u0644\u062d) \u00e8 un'oasi nella provincia di Tamanrasset, capoluogo dell'omonimo distretto, in Algeria.\nInfrastrutture e trasporti.\nL'Aeroporto di In Salah connette l'oasi con la capitale Algeri e Tamanrasset."}
{"id": "4373355", "revid": "203575", "url": "https://it.wikipedia.org/wiki?curid=4373355", "title": "Nazionale di calcio degli Stati Uniti olimpica", "text": ""}
{"id": "4373356", "revid": "287204", "url": "https://it.wikipedia.org/wiki?curid=4373356", "title": "Filippo Campanelli", "text": "Biografia.\nFu creato cardinale da Pio VI."}
{"id": "4373359", "revid": "203575", "url": "https://it.wikipedia.org/wiki?curid=4373359", "title": "Nazionale di calcio del Portogallo olimpica", "text": ""}
{"id": "4373361", "revid": "203575", "url": "https://it.wikipedia.org/wiki?curid=4373361", "title": "Nazionale di calcio del Marocco olimpica", "text": ""}
{"id": "4373364", "revid": "203575", "url": "https://it.wikipedia.org/wiki?curid=4373364", "title": "Nazionale di calcio del Cile olimpica", "text": ""}
{"id": "4373367", "revid": "203575", "url": "https://it.wikipedia.org/wiki?curid=4373367", "title": "Nazionale di calcio della Tunisia olimpica", "text": ""}
{"id": "4373373", "revid": "729019", "url": "https://it.wikipedia.org/wiki?curid=4373373", "title": "Linea Musashino", "text": "La \u00e8 una linea ferroviaria suburbana giapponese gestita dalla JR East, a scartamento ridotto che collega le stazioni di Tsurumi, nella citt\u00e0 di Kawasaki nella prefettura di Kanagawa e di Nishi-Funabashi, a Funabashi, nella prefettura di Chiba, formando un lungo semiciclo di circa 100\u00a0km. I servizi passeggeri sono limitati al percorso di 71,8\u00a0km fra la Fuch\u016b-Hommachi e quella di Nishi-Funabashi. La parte meridionale della linea, da Tsurumi a Fuch\u016b-Hommachi, chiamata Linea Musashino Sud \u00e8 adibita al traffico merci.\nStoria.\nLa linea Musashino era inizialmente intesa come una linea circolare esterna per Tokyo, e cos\u00ec nel 1927 vennero acquisiti i terreni. Tuttavia per vari motivi, primi fra il quale lo scoppio della guerra, la costruzione inizi\u00f2 solamente nel 1964. \nNel 1967 un treno che trasportava carburante aereo verso la base aerea di Tachikawa esplose mentre passava per la stazione di Shinjuku; questo evento port\u00f2 all'esclusione di tutti i treni merci dal centro di Tokyo e velocizz\u00f2 lo sviluppo della linea Musashino, che era intesa anche come una linea merci. Visto il suo passaggio in un'area relativamente scarsamente popolata, inizialmente era prevista esclusivamente merci, tuttavia l'opposizione dei cittadini residenti lungo il passaggio della ferrovia fece s\u00ec che iniziasse anche un servizio passeggeri. La porzione nord della linea, da Fuch\u016b a Funabashi venne completata nel 1973, mentre la parte meridionale, fino a Tsurumi, nel 1976 e a oggi \u00e8 ancora una linea esclusivamente merci, utilizzata, fra l'altro per il trasporto militare dell'esercito americano.\nServizi.\nLa maggior parte dei treni circolanti sulla linea Musashino effettuano tutte le fermate, ma sono presenti anche dei treni rapidi che percorrono una parte della linea Keiy\u014d da Nishi-Funabashi alla stazione di Tokyo, oppure verso Kaihin-Makuhari via Minami-Funabashi. Sono presenti poi altri due servizi:\nStazioni.\nLa stazione di Tsurumi \u00e8 considerata l'origine della linea; i treni che vanno in direzione oraria (verso Nishi-Funabashi) sono in giapponese indicati come , mentre quelli in senso antiorario (verso Fuch\u016b-Hommachi) vengono chiamati . Questi nomi possono trarre in inganno, in quanto i treni diretti a Tokyo vengono chiamati come \"discendenti\" finch\u00e9 sono sulla linea Musashino; tuttavia, una volta entrati nella linea Keiy\u014d dopo l'uscita dalla linea Musashino, vengono chiamati \"ascendenti\".\nLinea Musashino (passeggeri).\nLa stazione di \u014cmekaid\u014d \u00e8 a circa 10 minuti a piedi dalla stazione di Shin-Kodaira."}
{"id": "4373375", "revid": "729019", "url": "https://it.wikipedia.org/wiki?curid=4373375", "title": "Jean-Jacques Aeschlimann", "text": "Statistiche.\n\"Statistiche aggiornate a luglio 2012.\""}
{"id": "4373381", "revid": "178779", "url": "https://it.wikipedia.org/wiki?curid=4373381", "title": "JJ Aeschlimann", "text": ""}
{"id": "4373382", "revid": "1543377", "url": "https://it.wikipedia.org/wiki?curid=4373382", "title": "Sinagoga di Tallinn", "text": "La sinagoga di Tallinn (in estone: Tallinna s\u00fcnagoog), anche conosciuta come sinagoga Beit Bella, sorge a Tallinn.\nStoria e descrizione.\nLa sinagoga di Tallinn \u00e8 stata inaugurata il 16 maggio 2007 ed \u00e8 stata costruita con finanziamenti di privati. La struttura \u00e8 modernissima, ariosa e luminosa. Pu\u00f2 contenere fino a 180 persone sedute, con l'eventuale aggiunta di posti addizionali raggiunge fino ad un massimo di 230 persone per svolgimenti di concerti o altri eventi pubblici. L'inaugurazione ricevette molta attenzione in quanto fu la prima sinagoga riaperta in Estonia dopo la fine della Seconda guerra mondiale.\nL'antica sinagoga in origine fu costruita nel 1883 e non venne pi\u00f9 ricostruita dopo essere stata distrutta dai sovietici durante il bombardamento del 1944 di Tallinn, che a quel tempo era occupata dai Nazisti."}
{"id": "4373383", "revid": "767487", "url": "https://it.wikipedia.org/wiki?curid=4373383", "title": "John Farrar", "text": "Come musicista, Farrar \u00e8 stato membro di numerosi complessi rock tra cui The Mustangs (1963-64), The Strangers (1964-1970), Marvin, Welch &amp; Farrar (1970-73) e The Shadows (1973-76). Nel 1980 ha pubblicato un album eponimo come solista. \nCome autore e produttore ha lavorato dal 1971 al 1983 con Olivia Newton-John, per la quale ha scritto pezzi di successo quali \"Have You Never Been Mellow\" (1975), il duetto con John Travolta \"You're the One That I Want\" (1978), \"Hopelessly Devoted to You\" (1978) e \"Magic\" (1980); ha anche prodotto la maggior parte dei suoi album in studio, tra cui la colonna sonora di \"Grease\" nel 1978 e la canzone \"I Honestly Love You\", vincitrice di un Grammy Award nel 1975.\nNel 1969 Farrar spos\u00f2 la cantante australiana Pat Carroll, che aveva collaborato con la Newton-John. Nel luglio 1970 la coppia si trasfer\u00ec nel Regno Unito, mentre dalla fine del 1975 si stabil\u00ec negli Stati Uniti. Sono genitori di Sam Farrar (bassista dei Phantom Planet) e Max Farrar (tastierista e chitarrista dei Golden Ghost)."}
{"id": "4373386", "revid": "767487", "url": "https://it.wikipedia.org/wiki?curid=4373386", "title": "Rito della Nivola", "text": "Il Rito della Nivola \u00e8 un rito liturgico cattolico celebrato ogni anno il 14 settembre dal 1500, per volere di Carlo Borromeo, nel Duomo di Milano per la ricorrenza dell'Esaltazione della Santa Croce. Per la celebrazione, il Santo Chiodo, dopo esser stato portato a terra, viene solennemente esposto alla venerazione dei fedeli, per essere riportato alla sua sede al termine della festivit\u00e0.\nIl rito prende il nome dalla \"Nivola\", un particolare ascensore probabilmente risalente agli inizi del seicento, e mosso oggi da un argano elettrico che sale fino all'altezza di quaranta metri per permettere all'Arcivescovo di prelevare, da una teca sospesa poco sotto il fastigio dell'abside, la pi\u00f9 preziosa reliquia della Chiesa Ambrosiana, il Santo Chiodo.\nLa Nivola \u00e8 costituita da un ampio cesto in lamiera, avvolto da un rivestimento di tela e ornata di pitture che raffigurano angeli e cherubini avvolti in vaporose nubi, dipinta da Paolo Camillo Landriani nel 1612, e da allora fu pi\u00f9 volte restaurata.\nLa prima processione del Santo Chiodo che si ricordi risale al 1576, quando, durante la peste, Carlo Borromeo port\u00f2 la reliquia in processione dal Duomo alla chiesa di San Celso per implorare la fine della peste."}
{"id": "4373392", "revid": "228587", "url": "https://it.wikipedia.org/wiki?curid=4373392", "title": "Dichiarazione d'indipendenza nord epirota", "text": "La Dichiarazione d'indipendenza nord epirota venne firmata il 28 febbraio 1914 ad Argirocastro, contro la decisione di incorporare l'Epiro del Nord al da poco costituito Principato d'Albania.\nDurante le fasi successive delle Guerre balcaniche, parte della moderna Albania conosciuta allora come \"Nord Epiro\" dai greci, si trovava sotto il controllo dell'esercito greco. Ad ogni modo il protocollo di Firenze del 1913 l'aveva assegnato allo Stato albanese, decisione che era stata osteggiata fortemente dalla locale popolazione di origine greca. Quando l'esercito greco venne costretto a ritirarsi al confine, venne proclamata la Repubblica Autonoma dell'Epiro del Nord e venne formato un governo provvisorio sotto la guida di Georgios Christakis-Zografos a supporto degli obbiettivi dello Stato.\nAntefatto.\nDurante le Guerre balcaniche, parte dell'attuale Albania meridionale denominata dai greci Epiro del Nord pass\u00f2 sotto il controllo delle forze greche come risultato della sconfitta ottomana sul fronte epirota. Ad ogni modo, il successivo Trattato di Londra ed il Protocollo di Firenze siglato nel dicembre del 1913, concesse la regione al da poco formato Principato di Albania. La decisione presa dalle Grandi Potenze fu impopolare tra la popolazione greca dell'area.\nL'Assemblea panepirotica.\nPrima che avesse inizio l'evacuazione dell'esercito greco, ad Argirocastro il 13 febbraio 1914 ebbe luogo l'Assemblea panepirotica. L'assemblea stabil\u00ec che la popolazione del nord dell'Epiro doveva disporre di un'autonomia locale o armeno di un'amministrazione internazionale, dal momento che tale regione non poteva essere incorporata direttamente nel Regno di Grecia per circostanze avverse, al punto che gli epiroti erano quasi convinti che la Grecia li avesse dimenticati. Questo fatto port\u00f2 ad una serie di eventi. Georgios Christakis-Zografos, gi\u00e0 Ministro degli Esteri di Grecia e nativo della regione, prese l'iniziativa e discusse la situazione coi rappresentanti locali a Gjirokast\u00ebr.\nIl 22 febbraio Zografos invi\u00f2 una nota scritta ai rappresentanti delle Grandi Potenze per meglio presentare loro la situazione:\nSotto queste condizioni ed in assenza di una soluzione che possa essere sufficiente a salvaguardare l'Epiro, una soluzione cos\u00ec semplice in realt\u00e0 da trovare, la popolazione epirota \u00e8 stata forzata a dichiarare alle potenze di non potersi sottomettere alla loro decisione. Questa dichiarer\u00e0 la sua indipendenza e giustificher\u00e0 la sua lotta ad esistere, le sue tradizioni ed i suoi diritti.\nIl giorno successivo la dichiarazione di autonomia venne proclamata nelle principali citt\u00e0 dell'area: Himara, Argirocastro, Sarand\u00eb e Delvin\u00eb.\nDichiarazione.\nCome conseguenza, il 28 febbraio 1914, l'Autonoma Repubblica dell'Epiro del Nord venne dichiarata ad Argirocastro e si dot\u00f2 di un governo provvisorio formato per supportare gli obbiettivi statali. Christakis-Zografos divenne presidente di questo nuovo governo e la dichiarazione venne siglata anche dai vescovi greco-ortodossi locali Vasileios di Dryinoupolis, Spiridione di Velas e Konitsa e Germano di Coriza. \nZographos notific\u00f2 alla Commissione Internazionale di Controllo, l'organizzazione preposta dale Grandi Potenze per assicurare pace e stabilit\u00e0 alla regione, la sua nomina a Presidente del governo provvisorio ed annunci\u00f2 che gli epiroti avrebbero interpretato come atto ostile ogni tentativo di attraversamento dell'area da parte della polizia albanese e che di conseguenza avrebbero risposto con la forza. Oltre ad Argirocastro, il Nord Epiro autonomo comprendeva anche citt\u00e0 come Himara, Delvin\u00eb, Sarand\u00eb e P\u00ebrmet.\nNello stesso giorno della dichiarazione d'indipendenza, Zografos invi\u00f2 un telegramma a Korc\u00eb chiedendo alla popolazione di seguire l'esempio degli altri epiroti. Ad ogni modo, il 1\u00ba marzo, sotto i termini del Protocollo di Firenze la citt\u00e0 si arrese alla gendarmeria albanese. Il primo ministro greco, Eleutherios Venizelos, immediatamente ordin\u00f2 il ritiro delle truppe dalla regione e lasci\u00f2 la regione di Kolonj\u00eb alle unit\u00e0 albanesi prima ancora che la popolazione potesse unirsi alle rivolte. Come risultato il vescovo Spiridione, che si era posto l'obbiettivo di rivestire il capo della sommossa nella regione, venne arrestato ed espulso per mano delle autorit\u00e0 greche. Venizelos inoltre ordin\u00f2 il blocco del porto di Sarand\u00eb. Anche se la posizione ufficiale del governo greco era quella della neutralit\u00e0, \u00e8 ovvio che esso simpatizzasse per la causa del governo nord epirota. Di fatto l'unico modo per Eleftherios Venizelos di fermare questa rivolta fu quello di dichiarare la legge marziale nella regione ma questa azione avrebbe causato una maggiore instabilit\u00e0 politica o addirittura le dimissioni del governo.\nNel suo discorso del 2 marzo successivo, Zographos spieg\u00f2 che le aspirazioni dei nord epiroti erano state completamente ignorate e che le Grandi Potenze non solo avevano rigettato una possibile esistenza di uno Stato autonomo entro i confini albanesi, ma si erano anche rifiutate di garantire il rispetto dei diritti fondamentali dell'uomo. Zografos concluse che i nord epiroti, dopo cinque secoli di occupazione ottomana, non avrebbero accettato il destino che le Grandi Potenze avevano previsto per loro.\nConseguenze.\nL'11 aprile 1914 le unit\u00e0 dell'esercito nord-epirota occuparono la citt\u00e0 di Coriza, ma quattro giorni dopo la gendarmeria albanese guidata da ufficiali olandesi riprese il controllo della citt\u00e0. Come risultato venne espulso dal consiglio della citt\u00e0 il vescovo greco ortodosso Germano, dal momento che si aveva prova certa del suo ruolo nell'istigazione popolare, oltre ad altri membri. Nel maggio successivo, le Grandi Potenze e la Commissione di Controllo Internazionale intervennero nella questione e venne siglato il Protocollo di Corf\u00f9. Secondo i termini di questo accordo, le regioni di Argirocastro e Coriza, che costituivano di fatto l'Epiro del Nord, sarebbero state garantite come autonome ma sottomesse alla sovranit\u00e0 del principe di Albania. Ad ogni modo il Protocollo non port\u00f2 ai risultati sperati a causa anche dell'instabilit\u00e0 politica del governo albanese dell'epoca. Nel 1921 la regione venne infine definitivamente ceduta all'Albania, mentre il primo ministro albanese riconosceva i diritti delle minoranze greche dell'area, diritti che tornarono per\u00f2 presto ad essere ignorati. Come risultato molte scuole greche dopo breve tempo vennero chiuse e l'istruzione in greco venne permessa solo in determinate aree."}
{"id": "4373393", "revid": "124793248", "url": "https://it.wikipedia.org/wiki?curid=4373393", "title": "Cronologia media", "text": "La cronologia media (\"Middle chronology\" in inglese) \u00e8, fra i vari sistemi cronologici del Vicino Oriente antico basati sull'interpretazione della Tavoletta di Venere di Ammi-Saduqa, quello che fissa il Regno di Hammurabi al periodo 1792-1750 a.C. ed il sacco di Babilonia da parte dell'imperatore ittita Mur\u0161ili I al 1595 a.C.\nL'epica impresa militare di Mur\u0161ili I pose fine alla I dinastia babilonese, a cui appartenne anche Hammurabi. Dell'impresa militare ittita approfittarono i loro alleati Cassiti, che conquistarono la citt\u00e0 e fondarono la dinastia che da loro prende il nome. Il sacco di Babilonia, riportato sia nelle cronache ittite sia in quelle babilonesi, costituisce un importante punto di raccordo fra le cronologie dei due popoli.\nMentre per l'Antico Egitto la combinazione di dati astronomici e dati storici permetteva gi\u00e0 negli anni trenta del XX secolo una datazione assoluta piuttosto solida per tutto il II millennio a.C. (esattamente fino all'inizio del Medio Regno), per la Mesopotamia dati astronomici univoci non andavano pi\u00f9 indietro del I millennio a.C., mentre la combinazione di dati astronomici e dati storici permetteva di avanzare date assolute per periodi antecedenti il 1400 a.C., di modo che per il periodo 1500-500 la cronologia \u00e8 abbastanza precisa. Le diverse cronologie di cui la media fa parte interessano sostanzialmente la fissazione di date assolute per il periodo 2000-1500 a.C. e per il III millennio a.C. Esistono infatti delle lacune nella lista reale assira, la sequenza dinastica pi\u00f9 lunga che si conosca per quest'area, e delle sovrapposizioni tra diverse dinastie babilonesi. Questi problemi di datazione producono uno iato che pu\u00f2 essere interpretato come pi\u00f9 o meno lungo: nel periodo 2500-1500 le differenze tra cronologie ammontano a qualche decina di anni. A proposito del XVI secolo a.C. si \u00e8 a lungo parlato di una \"et\u00e0 oscura\", che precede il ricomparire di documentazione pi\u00f9 cospicua all'inizio del Tardo Bronzo. La scelta di cronologie pi\u00f9 o meno alte \u00e8 anche associato a valutazioni di ordine culturale, con i sostenitori delle cronologie alte che esaltano gli elementi di discontinuit\u00e0 tra et\u00e0 paleo-babilonese e Tardo Bronzo, e i sostenitori delle cronologie basse a rimarcare gli elementi di continuit\u00e0. L'evolversi della ricerca archeologica e storica ha parzialmente ridimensionato la portata di questa \"et\u00e0 oscura\", anche se resta evidente un rarefarsi della documentazione testuale, ad esempio tra et\u00e0 paleo-babilonese e avvento dei Cassiti: la documentazione cassita diventa evidente solo in et\u00e0 amarniana. C'\u00e8 uno iato anche tra Ishme-Dagan e Ashur-uballit, e uno iato pi\u00f9 contenuto tra Mur\u0161ili I e Telipinu, mentre sembra accertato che il regno di Mitanni esistesse gi\u00e0 ai tempi di Hattu\u0161ili I.\nI libri di testo utilizzano pi\u00f9 frequentemente la cronologia media, che gode del maggiore assenso fra gli esperti e meglio si accorda con la cronologia radiocarbonica ed archeologica.\nLa proposta di una cronologia media \u00e8 legata soprattutto al nome del professor Sydney Smith.\nDescrizione.\nIl calcolo della cronologia per i tempi antichi (oltre il 1500 a.C.) necessita dell'incrocio dei dati ottenuti da metodiche differenti (archeologia, datazione radiometrica, dendrocronologia, astronomia, filologia, storiografia e prosopografia). In particolare il metodo astronomico, per la cronologia mesopotamica, si basa su un calcolo relativo a un periodo di 56/64 anni determinato dalle informazioni sulle apparizioni del pianeta Venere riportate dalla Tavoletta di Venere di Ammi-Saduqa e dalla registrazione (EAE 20 e 21) di due eclissi lunari risalenti al periodo archeologico Ur III. La prima presenta una serie pi\u00f9 ampia di informazioni, ma contiene un certo numero di errori mentre la seconda, pur pi\u00f9 precisa, contiene dati insufficienti per una datazione precisa.\nRecenti dati dendrocronologici hanno evidenziato errori nella datazione al radiocarbonio (datazione radiometrica), legati al fatto che la concentrazione di 14C atmosferico non \u00e8 stata costante nel corso dei millenni.\n Questa constatazione ha reso necessario introdurre calibrazioni che hanno prodotto correzioni significative: un campione datato \u00b14133 a.C. (tardo Ubaid) secondo la classica registrazione \"lower half life\" viene corretto a \u00b15072 con la calibrazione (quindi una cronologia pi\u00f9 lunga o alta di circa 900 anni) ma alcuni autori affermano che questi dati depongono a favore di cronologie basse. Dato che la distorsione sopradescritta \u00e8 particolarmente evidente per le date antecedenti al II millennio, alcuni autori utilizzano una cronologia pi\u00f9 lunga per gli anni pi\u00f9 lontani (oltre il 3500 a.C.) e quella media per gli anni successivi.\nI dati astronomici dedotti dalla Tavoletta di Venere sono compatibili con quattro diverse datazioni dell'inizio del Regno di Ammi-Saduqa corrispondenti alle quattro ipotesi cronologiche: cronologia alta (1702 a.C.), cronologia media (1646 a.C.), cronologia bassa (o breve; 1582 a.C.), cronologia ultrabreve (1550 a.C.).\nIl problema posto dall'utilizzo delle cronologie brevi \u00e8 che costringono ad una forte compressione delle cronologie ittita e siriana e che, ai periodi storici antecedenti al II millennio a.C., \u00e8 necessario aggiungere un secolo o anche qualcosa di pi\u00f9, per riallinearli alla datazione radiometrica corretta (problema che in parte c'\u00e8, come abbiamo visto, anche adottando la cronologia media). Nessuno fino ad ora \u00e8 stato in grado di calcolare con una certa precisione a quali periodi questo tempo debba essere aggiunto. Ne risulta che le date pi\u00f9 antiche dal II millennio a.C. appaiano artificialmente brevi e compresse. La perdita di accuratezza per le date pi\u00f9 antiche \u00e8 considerato un sacrificio necessario per garantire maggiore accuratezza per le date pi\u00f9 recenti da chi intende utilizzare le cronologie brevi.\nVari studiosi hanno sostenuto diverse cronologie negli anni recenti. Peter Huber, uno statistico del Massachusetts Institute of Technology, ha favorito la cronologia lunga, basandosi principalmente su dati astronomici disponibili attraverso le tavolette della serie Enuma Anu Enlil, numeri 20 e 21, che collegano eclissi descritte nel volume astronomico a eventi storici del periodo di Ur III, assieme alla tavoletta 63, la Tavoletta di Venere di Ammi-Saduqa, assegnando le date di eclissi per il periodo antico-babilonese. Egli deriv\u00f2 altre fonti di dati sulle lunghezze dei mesi di Ur III e dell'antica Babilonia e i dettagli sulle eclissi accadiche.\nNumerosi elementi delle teorie di Huber sono stati criticati da un insieme di studiosi, guidati da Hermann Gasche e Vahe Gurzadyan, sostenitori della cronologia ultrabreve, largamente basata sull'evidenza dei dati archeologici e, in particolare, su un uso pi\u00f9 completo delle scoperte astronomiche. Gasche e Gurzadyan ritengono che solamente il ciclo di otto anni della tavoletta di Venere sia totalmente affidabile e di uso pratico.\nGli ultimi studi si basano ampiamente su maggiori dati sperimentali.\nDi seguito si riporta una tabella che confronta alcuni eventi storici del Vicino Oriente, secondo diversi sistemi cronologici."}
{"id": "4373397", "revid": "1652635", "url": "https://it.wikipedia.org/wiki?curid=4373397", "title": "Scintilla", "text": "La scintilla \u00e8 un particolare effetto luminoso che corrisponde alla creazione di una \"scia luminosa\" che si genera e scompare in tempi brevissimi.\nClassificazione delle scintille.\nEsistono diversi tipi di scintille, che si differenziano principalmente per le caratteristiche geometriche della scia luminosa prodotta e per il fenomeno fisico o chimico da cui hanno origine.\nI tipi di scintille pi\u00f9 comuni sono:\nScintille generate da fenomeni chimici.\nAppartengono a questa categoria:\nIn questo caso le scintille sono causate dallo svolgimento di reazioni chimiche particolarmente veloci.\nSpiegazione del fenomeno.\nTalvolta quando un metallo reagisce a contatto con l'ossigeno presente nell'aria la reazione chimica avviene coinvolgendo solo le entit\u00e0 molecolari che costituiscono la parte pi\u00f9 esterna del pezzo solido.\nCi\u00f2 \u00e8 dovuto al fatto che sulla superficie esterna del pezzo si crea un film esterno di materiale che ha reagito, mentre nel corpo del solido il materiale rimane intatto, in quanto la presenza del film esterno ostacola la diffusione dell'ossigeno all'interno del materiale. Questa ricopertura da parte di un film protettivo di materiale ossidato \u00e8 detta \"passivazione\".\nDurante lo sfregamento la parte pi\u00f9 esterna del materiale, costituita dal film passivante, viene rimossa, per cui il corpo del materiale ha modo di reagire con l'ossigeno dell'aria. Essendo questa reazione fortemente esotermica, si ha un'\"esplosione\" microscopica per cui alcune minuscole schegge metalliche diventano incandescenti a causa dell'elevato aumento di temperatura locale e vengono proiettate ad elevata velocit\u00e0.\nCaratteristiche geometriche.\nLe scintille di questo tipo sono caratterizzate da percorsi luminosi rettilinei o parabolici pi\u00f9 o meno brevi, compatibilmente con l'effetto della forza di gravit\u00e0 agente sulle particelle.\nOsservando i percorsi luminosi di queste scintille, si nota che talvolta a un certo punto i percorsi delle scintille si suddividono in pi\u00f9 linee rette come se \"esplodessero\" dopo avere percorso il primo tratto, in maniera analoga a quanto succede per i fuochi d'artificio; la causa di queste ramificazioni dei percorsi luminosi \u00e8 la presenza di carbonio nelle particelle: esso si trasforma in gas ed espandendosi esercita un'elevata pressione all'interno delle particelle che ad un certo punto esplodono suddividendosi in pi\u00f9 frammenti.\nApplicazioni.\nLe scintille spesso si utilizzano come fonte di innesco, cio\u00e8 per iniziare il fenomeno della combustione. La possibilit\u00e0 di produrre scintille facendo urtare rocce dure come selce e pirite era nota fin dal paleolitico agli ominidi che se ne servivano per accendere il fuoco.\nDal diciassettesimo secolo le scintille vennero usate negli accendini in cui si ha la produzione di scintille per sfregamento della pietra focaia. Queste scintille fungono da innesco per la combustione del gas infiammabile che fuoriesce dal serbatoio dell'accendino attraverso una valvola.\nLe scintille possono essere usate per caratterizzare i materiali: Il colore e le ramificazioni delle scintille sono caratteristiche peculiari del materiale che le produce per cui le scintille possono essere studiate per determinare la natura chimica di un materiale, in maniera analoga a quanto succede per i saggi alla fiamma. Il test di caratterizzazione dei materiali a partire dalle scintille \u00e8 detto \"prova alla scintilla\" e a causa dell'esigua quantit\u00e0 di materiale asportato \u00e8 considerata un controllo non distruttivo.\nRischi per la sicurezza.\nLe scintille, fungendo da innesco, comportano particolari rischi per la sicurezza. Infatti gli incendi sono conseguenza della presenza di un innesco, di un combustibile come per esempio un idrocarburo e di un comburente, ad esempio l'ossigeno. Questi tre elementi sono indicati nel cosiddetto \"triangolo del fuoco\".\nRischi per la salute.\nTrattandosi di schegge di materiali a elevata velocit\u00e0 e temperatura, le scintille possono causare danni all'apparato visivo. Per questo motivo i saldatori indossano opportuni dispositivi di protezione individuale (caschi, maschere o occhiali) per proteggere gli occhi dalle scintille prodotte durante le operazioni di saldatura.\nScintille trasportate dai fumi di combustione.\nLe reazioni di combustione sono processi esotermici, cio\u00e8 producono calore. Per questo motivo durante una combustione i gas combusti hanno una temperatura maggiore rispetto all'aria circostante e si ha la formazione di moti convettivi associati all'innalzamento di questi fumi caldi. Durante la loro ascesa i fumi possono trasportare con loro alcune particelle di ceneri incandescenti prodotte dalla combustione, ceneri che durante la risalita formano delle scie luminose le cui caratteristiche geometriche dipendono dal particolare regime fluidodinamico. In particolare la velocit\u00e0 di ascesa delle particelle incandescenti \u00e8 associata alla velocit\u00e0 di ascesa dei fumi di combustione e le traiettorie diventano sempre pi\u00f9 vorticose all'aumentare della turbolenza del fluido, cio\u00e8 all'aumentare del numero di Reynolds.\nDurante la risalita le minuscole particelle incandescenti che producono le scintille continuano a bruciare finch\u00e9 la particella non termina la sua combustione e si spegne lentamente.\nLe scintille cos\u00ec prodotte hanno in genere una minore luminosit\u00e0 e traiettoria pi\u00f9 curvilinee rispetto alle scintille di natura chimica o elettrica .\nInoltre le scintille appartenenti a questo tipo possono fungere da innesco come le scintille generate da fenomeni chimici e le scintille elettriche, ma siccome derivano da una combustione gi\u00e0 in atto, il loro effetto \u00e8 piuttosto quello di propagare la combustione.\nScintille elettriche.\nLa scintilla elettrica e la scintilla generata da particelle incandescenti sono fenomeni molto differenti tra loro, sia per quanto riguarda la causa del fenomeno sia per quanto riguarda la geometria dell'effetto luminoso. Infatti:\nInoltre le scintille elettriche si manifestano in genere in tempi molto pi\u00f9 brevi (intorno al millisecondo).\nScintille generate da fenomeni ottici.\nAppartengono a questo tipo le scintille che derivano da fenomeni di riflessione della luce. Le scintille di questo tipo hanno una geometria \"a raggiera\".\nSono esempi di questo tipo le scintille dei diamanti e le scintille che si formano sulle increspature del mare a causa del riflesso della luce solare.\nQuesto tipo di scintilla, trattandosi semplicemente di un fenomeno ottico, non comporta in genere elevati rischi per la sicurezza, a parte l'eventuale abbagliamento che dipende dall'intensit\u00e0 della luce trasmessa, e non funge da innesco."}
{"id": "4373399", "revid": "144796", "url": "https://it.wikipedia.org/wiki?curid=4373399", "title": "Epiro del Nord", "text": ""}
{"id": "4373400", "revid": "729019", "url": "https://it.wikipedia.org/wiki?curid=4373400", "title": "Johann Morant", "text": "Statistiche.\n\"Statistiche aggiornate a luglio 2013.\""}
{"id": "4373401", "revid": "1305772", "url": "https://it.wikipedia.org/wiki?curid=4373401", "title": "Storia di una caduta", "text": "Storia di una caduta (\"Geschichte eines Untergangs\") \u00e8 un racconto storico dello scrittore austriaco Stefan Zweig pubblicato per la prima volta in lingua tedesca nel 1912.\nTrama.\n\"Storia di una caduta\" \u00e8 la vicenda romanzata di Madame de Prie, dama di corte e amante del Primo Ministro di Luigi XV, il duca Luigi-Enrico di Borbone-Cond\u00e9, protettrice di artisti e letterati. Figlia del ricco finanziere francese \u00c9tienne Berthelot de Pl\u00e9neuf, \"fermier g\u00e9n\u00e9ral\" delle polveri e del salnitro. La sua influenza sul Borbone fu tale, che dal 1723 al 1726 fu lei di fatto la reggente del Governo di Francia. Venne allontanata da Corte, a causa delle manovre fallite per costringere all'esilio il rivale del duca di Borbone, il vescovo (e poi cardinale dal 1726) Andr\u00e9-Hercule de Fleury. Quando questi divenne Primo Ministro, nel 1726, Madame de Prie fu confinata nel castello di Courb\u00e9pine, dove mor\u00ec un anno dopo. Aveva ventinove anni.\nI primi giorni a Courb\u00e9pine.\nLa vita di campagna e la spensieratezza del suo carattere fecero s\u00ec che i primi giorni di esilio trascorressero in giochi campestri e pazze corse per i boschi della tenuta del castello. Madame de Prie, potente amante del Borbone, abituata a fare e disfare i destini di uomini e donne che si avvicendavano a corte, era tornata una ragazzina incosciente che seguiva i contadini nei lavori e \"Sedeva sul carretto con le gambe a penzoloni\". ()\nUn rustico amante.\nPresto per\u00f2 la noia e la solitudine, la mancanza di emozioni e la consapevolezza di non essere pi\u00f9 nemmeno ricordata a Parigi, la fanno cadere in una cupa depressione. Il castello le sembra vuoto e inospitale \"Durante il giorno le ombre si nascondevano dietro gli oggetti, per uscire la sera, minacciose\". ()\nL'unico trastullo che le capita tra le mani \u00e8 uno zerbinotto presentatole dal curato. Un ragazzone di quasi due metri, impacciato e avido, che lei lusinga con la promessa di portarlo a Parigi. Ma presto si stanca anche di questo. Quello che veramente le manca \u00e8 la bellezza, la seduzione, il continuo avvicendarsi dei postulanti che, a Parigi, si rivolgevano a lei per implorarla e minacciarla. In una parola, il potere. \"Madame de Prie sorrise tra s\u00e9 con amarezza: lei onnipotente a Corte, lei che non riusciva ora nemmeno a ottenere una risposta a una delle sue lettere, a una delle sue preghiere!\".()\nIl giovanotto per\u00f2 non accetta di essere scaricato senza tanti complimenti. Ancora meno con le ingiurie e i sarcasmi che lei gli rivolge. E quindi la riempie di botte, la lascia tramortita nella stanza buia in cui un po' di luce si riflette solo nello specchio scuro. Madame de Prie si rialza e - una candela in mano - si avvicina allo specchio dove vede muoversi un fantasma \"fatto di cenere\". \u00c8 lei, il suo volto pallido, le occhiaie cascanti, i lividi sulla faccia. Era invecchiata improvvisamente di quindici anni e, ad ogni passo che faceva verso lo specchio, si vedeva sempre pi\u00f9 vecchia.\nUna tragica risoluzione.\nIn questa angoscia profonda la trovano semisvenuta i servitori, che chiamano un medico e la mettono a letto. Qui Madame de Prie matura un tragico proposito: si uccider\u00e0 in modo clamoroso. La sua morte far\u00e0 scalpore a Parigi, di lei si dir\u00e0 come delle antiche regine, che un mistero circonda la sua scomparsa. La decisione ha un effetto corroborante: prende di nuovo in mano la propria vita, organizza feste, ricevimenti sempre pi\u00f9 sfarzosi, amici e conoscenti tornano da lei, pi\u00f9 per curiosit\u00e0 che per affetto, e sembrano riportarla ai bei giorni di Corte. Annuncia a tutti la sua morte, in modo teatrale: sar\u00e0 il 7 ottobre. Nessuno le crede e le feste si succedono sempre pi\u00f9 sfrenate.\nL'ultima messa in scena.\nAll'ultima pi\u00f9 splendida festa c'\u00e8 grande attesa per le novit\u00e0 annunciate. \u00c8 una festa a tema orientale, come va di moda a Corte in quel periodo. Ci sono camerieri travestiti da turchi, con braghe larghe e grandi turbanti, uccelli esotici dai colori sgargianti a ogni finestra. Nell'immenso tendone al centro del parco, \u00e8 stato allestito un teatro. Madame de Prie interpreta la parte della regina tradita e, nel finale, si uccide con il veleno. L'applaudono per la sincerit\u00e0 e la passione che ha messo della recita ma, per lei, tutta la vita \u00e8 stata un palcoscenico e l'ultimo atto non \u00e8 che una prova di quello che intende fare domani. \"Finalmente per un'ora, si era sentita viva, di nuovo come a Parigi! come a Corte!\". Ma, una volta che i cavalli sono usciti dal cortile e l'ultima carrozza si allontana nella povere: \"\u201cInfine la sera arriv\u00f2, ma com'era triste in quel luogo! Nient'altro che il farsi buio, lo scomparire di ogni cosa, l'oscurarsi della luce. Mentre a Parigi segnava il tanto atteso prologo dei divertimenti, qui non era che un mero epilogo. E lasciava solo fluire la notte, mentre laggi\u00f9 accendeva le candele bordate d'oro nei saloni reali, rendeva scintillante l'aria fra gli sguardi, infiammava il cuore, lo scaldava, gli infondeva ebbrezza e vita. Qui invece accresceva soltanto l'angoscia\u201d.\" ()\nIn preda alla pi\u00f9 crudele disperazione fa richiamare il suo amante contadino e, per una notte, lo illude ancora, promettendogli un posto da segretario a Parigi per un Lord inesistente. Al mattino lui si rivela pi\u00f9 ordinario di sempre: pretende la lettera di presentazione e svelto, la lascia con le sue angosce. \u00c8 il fatidico 7 ottobre: il giorno in cui Madame de Prie ha profetizzato la propria fine. Prende un'ampolla di vetro verde, spessa e decorata da spaventosi dragoni cinesi, ne versa il contenuto in una coppetta e lo beve. Sente salire alle labbra un sorriso appagato. Se ne andr\u00e0 con un ultimo gesto spettacolare. A Corte, quando arriva la notizia della morte della de Prie, un illusionista italiano sta facendo uscire colombe dal cappello e - passato il primo sconcerto e chetatosi il mormorio di sorpresa - la festa riprende. Nessuno ricorda pi\u00f9 la povera dama caduta. \"La storia non tollera gli intrusi, sceglie essa stessa i propri eroi e respinge spietata coloro che non ha chiamato\" ()"}
{"id": "4373402", "revid": "1543377", "url": "https://it.wikipedia.org/wiki?curid=4373402", "title": "Giro della Provincia di Grosseto 2008", "text": "Il Giro della Provincia di Grosseto 2008, prima edizione della corsa valevole come prova del circuito UCI Europe Tour 2008 categoria 2.2, si svolse in 3 tappe dal 15 al 17 febbraio 2008 per un percorso totale di 519\u00a0km, con partenza da Massa Marittima ed arrivo a Grosseto. Fu vinta dall'italiano Filippo Pozzato del team Liquigas, che si impose in 13 ore 6 minuti e 38 secondi, alla media di 39,58\u00a0km/h.\nPartenza da Massa Marittima con 197 ciclisti, dei quali 163 portarono a termine il giro.\nDettagli delle tappe.\n2\u00aa tappa.\n\"Tappa annullata\""}
{"id": "4373403", "revid": "144796", "url": "https://it.wikipedia.org/wiki?curid=4373403", "title": "Argyrokastron", "text": ""}
{"id": "4373409", "revid": "125445481", "url": "https://it.wikipedia.org/wiki?curid=4373409", "title": "Societ\u00e0 Sportiva Nola 1993-1994", "text": "Questa voce raccoglie le informazioni riguardanti la Societ\u00e0 Sportiva Nola nelle competizioni ufficiali della stagione 1993-1994.\nStagione.\nLa stagione 1993-1994 del Nola \u00e8 stata la 4\u00aa stagione in Serie C1. La squadra per la prima volta retrocesse dopo i play-out contro il Siracusa, ma fu ripescata per le numerose defezioni a fine stagione."}
{"id": "4373410", "revid": "122813866", "url": "https://it.wikipedia.org/wiki?curid=4373410", "title": "Mazarine Pingeot", "text": "Biografia.\nOrigini e formazione.\nMazarine Mitterrand Pingeot \u00e8 stata riconosciuta dopo dieci anni dalla nascita da Fran\u00e7ois Mitterrand come sua figlia nel 1984, durante dunque il primo mandato presidenziale del leader socialista francese. Tuttavia passeranno altri dieci anni prima che la verit\u00e0 venga resa pubblica. Dopo aver studiato presso il Lyc\u00e9e Henri-IV di Parigi, nel 1994 ha superato le prove di ammissione al corso ordinario dell'\u00c9cole Normale Sup\u00e9rieure di Fontenay, nella Classe di Lettere, scegliendo poi di laurearsi in Filosofia.\nCarriera.\nNel 1998, subito dopo aver discusso la tesi, ha pubblicato la sua opera narrativa di esordio, \"Premier Roman\", di cui sono state vendute oltre 60.000 copie in Francia grazie anche a una massiccia copertura mediatica: il libro \u00e8 stato poi tradotto in diverse lingue. I romanzi che ha scritto successivamente sono invece stati meno fortunati in fatto di vendite. Dal 2003 Mazarine appare sui principali canali televisivi francesi, dove tiene varie rubriche di carattere culturale. Collabora anche con alcune testate giornalistiche.\nIn occasione del decimo anniversario della morte di suo padre ha curato la prefazione di un libro di St\u00e9phane Trano a lui dedicato, \"Mitterrand, une affaire d'amiti\u00e9\". \nVita privata.\nDall'unione con Mohamed Ulad-Mohand, produttore cinematografico d'origine marocchina, da lei incontrato per la prima volta a Roma nel 2001, sono nati tre figli: Astor, Tara e Marie. Nel 2017 si \u00e8 sposata con Didier Le Bret, uomo politico e diplomatico francese."}
{"id": "4373413", "revid": "266224", "url": "https://it.wikipedia.org/wiki?curid=4373413", "title": "Salone dell'automobile di Londra", "text": ""}
{"id": "4373416", "revid": "438678", "url": "https://it.wikipedia.org/wiki?curid=4373416", "title": "Effetti dell'intemperanza", "text": "Gli Effetti dell'intemperanza sono un dipinto a olio su tavola (76x160,5\u00a0cm) di Jan Steen, databile al 1663-1665 circa e conservato nella National Gallery di Londra.\nStoria.\nLa datazione si basa su cifre stilistiche. L'opera entr\u00f2 in galleria tramite acquisto nel 1977.\nDescrizione e stile.\nIl dipinto illustra il proverbio olandese che recita: \"il vino si prende gioco dell'uomo\". Il fulcro del dipinto \u00e8 infatti la madre di famiglia che, a destra, si \u00e8 addormentata sulla soglia di casa, vicino a una caraffa di vino rovesciata che indica come tale stato sia effetto dell'alcolismo. Essa regge in mano una pipa di terracotta e sta presso un piccolo braciere che, da un momento all'altro, rischiano di incendiarle la gonna. Nel frattempo i figli approfittano della mancanza di controllo per combinare svariate marachelle: rubano soldi dal suo borsello, sprecano un pasticcio di carne per darlo a un gatto e del vino per ubriacare un pappagallino per gioco, mentre un altro ragazzo sta danzando spargendo preziose rose. Un maiale si aggira ai suoi piedi e annusa il fiore per mangiarlo: in Olanda \"dare le rose ai porci\" \u00e8 l'equivalente del nostro detto avente come oggetto le perle. Formaggio, pane e frutta giacciono dimenticati in primo piano, componendo una bella natura morta che comunque \u00e8 coerente con la scena. Il pappagallo, animale che imita l'uomo, \u00e8 importante in questa allegoria perch\u00e9 mostra come il cattivo esempio produca cattivi frutti negli altri: l'animale beve infatti il vino che gli viene porto e cos\u00ec saranno destinati a fare, in tutta probabilit\u00e0, anche i figli della donna.\nA destra un uomo anziano si comporta in maniera sconsiderata bevendo in compagnia di una donna scollacciata: forse rappresenta il padre di famiglia. Le conseguenze di questo caos sono facilmente intuibili: ai bambini non spetter\u00e0 altro che la strada della povert\u00e0 e dell'accattonaggio, come ricordano la gruccia e la raganella da mendicante insieme a una verga usata per punire i malfattori, che si trovano sul cestino appeso sopra la testa della donna.\nSebbene il dipinto abbia un connotato giocoso e comico, agli osservatori dell'epoca non doveva sfuggire la denuncia di disfacimento morale e sociale legato all'abuso di alcol. Essi, guardando il dipinto, ne potevano trarre insegnamento per evitare di comportarsi sconsideratamente.\nNotevole \u00e8 la qualit\u00e0 pittorica dell'insieme, che ne fa una sofisticata pittura di genere: l'occhio dello spettatore \u00e8 innanzitutto catturato dalle vesti in raso brillante della ragazza inginocchiata in primo piano e poi direzionato, tramite linee di forza, verso la protagonista a sinistra, che \u00e8 vestita sofisticatamente con una mantellina rosa bordata di pelliccia e una gonna dai colori cangianti. Le pennellate ampie e fluide sono un retaggio della scuola di Haarlem, dove Jan Steen trascorse nove anni influenzato da Frans Hals. La delicatezza della natura morta in primo piano contrasta con i tratti grossolani dei protagonisti, il cui aspetto sgradevole \u00e8 specchio del loro comportamento scorretto."}
{"id": "4373418", "revid": "767487", "url": "https://it.wikipedia.org/wiki?curid=4373418", "title": "Drep de kristne", "text": "Drep de kristne \u00e8 il primo album in studio del gruppo musicale symphonic black metal norvegese Troll, pubblicato nel 1996. Ripubblicato dall'etichetta \"Head Not Found\" con una tracklist e una copertina diversi. La copertina originale \u00e8 stata disegnata da Alex Kurtagic."}
{"id": "4373419", "revid": "729019", "url": "https://it.wikipedia.org/wiki?curid=4373419", "title": "Wilhelm Reinhard", "text": "Biografia.\nWolff nacque a D\u00fcsseldorf nel 1891, nell'allora Regno di Baviera, e dopo gli studi decise in 1909 di intraprendere la carriera di ufficiale nel Bayerische Armee, l'esercito bavarese, venendo assegnato al Badisches Train-Bataillon Nr. 14 (14\u00ba reggimento di artiglieria), Neupreu\u00dfische Trainbataillone. Allo scoppio della prima guerra mondiale, integrato nel Deutsches Heer, prende parte alla Prima battaglia di Ypres dove venne gravemente ferito ad una gamba nel corso dei combattimenti. Le ferite riportate lo costrinsero ad un periodo di convalescenza che per\u00f2 non riusc\u00ec a recuperare completamente l'uso dell'arto. Dato che il problema alla gamba lo costrinse ad essere non pi\u00f9 idoneo al servizio di prima linea decise di richiedere il trasferimento alla Luftstreitkr\u00e4fte, la componente aerea dell'esercito imperiale, dove dopo un breve corso ottenne il brevetto di pilota che gli consent\u00ec di tornare al servizio attivo nel giugno 1915.\nAssegnato al \"Feldflieger Abteilung (A) 205\" (FAA 205), reparto di ricognizione aerea, riusc\u00ec a compiere alcune missioni fino al dicembre 1915 quando fu costretto a terra per essere stato nuovamente ferito. Ritenuto nuovamente idoneo al servizio venne trasferito alla FA 28 che operava sui Balcani dove rimase fino alla met\u00e0 del 1917 quando venne assegnato allo Jagdstaffel 11 (Jasta 11), reparto da caccia basato in Francia, e dove ottenne la sua prima vittoria abbattendo il Sopwith 1\u00bd Strutter dell'asso britannico Geoffrey Hornblower Cock e rimanendo nuovamente ferito il 4 settembre 1917. Il novembre successivo venne promosso comandante e gli venne assegnato il comando dello Jasta 6. Nel marzo 1918 venne nuovamente promosso raggiungendo il grado di Hauptmann. Dopo la morte del \"Rittmeister\" Manfred von Richthofen, il 22 aprile 1918 Reinhard assunse il comando del Jagdgeschwader 1 (JG 1).\nNel luglio 1918 presenzi\u00f2 alla seconda valutazione comparativa organizzata dall'Idflieg tra prototipi di modelli D-Typ tenuta presso l'aerodromo di Adlershof, nei dintorni di Berlino, dove i piloti da caccia della Luftstreitkr\u00e4fte erano invitati a partecipare direttamente alla valutazione ed alla selezione dei nuovi velivoli da destinare alla produzione di serie. Dopo che Hermann G\u00f6ring concluse il ciclo di voli di prova sul promettente prototipo di caccia Zeppelin-Lindau D.I, Reinhard prese il suo posto per continuare i test ma perse il controllo del velivolo a causa del distacco dell'ala superiore precipitando a terra e rimanendo ucciso dall'impatto. Con la morte di Wilhelm Reinhard, dall'8 luglio 1918, il comando dello JG 1 fu assunto da Hermann G\u00f6ring."}
{"id": "4373421", "revid": "92723", "url": "https://it.wikipedia.org/wiki?curid=4373421", "title": "Commissione Internazionale di Controllo", "text": "La Commissione Internazionale di Controllo (in albanese: \"Komisioni Nd\u00ebrkomb\u00ebtar i Kontrollit\") fu una commissione stabilita il 15 ottobre 1913 sulla base delle decisioni prese dalle sei Grandi Potenze il 29 luglio 1913, sulla base del Trattato di Londra siglato il 30 maggio 1913. Obbiettivo della commissione era quello di prendersi cura dell'amministrazione del nuovo Principato d'Albania sino a quando la sua istituzione politica non fosse stata in grado di operare autonomamente.\nStoria.\nIl Quartier Generale della Commissione Internazionale di Controllo era stato posto a Valona. Le Grandi Potenze avevano autorizzato la commissione ad assumere l'amministrazione \"de facto\" del paese.\nMembri della commissione.\nLe Grandi Potenze avevano stabilito la commissione di controllo come composta da un rappresentante per ciascuna potenza e da uno albanese.\nI membri della commissione erano:\nQuando il principe Guglielmo di Wied prese il controllo del Principato d'Albania nel marzo del 1914, il rappresentante albanese alla commissione (Libohova) venne rimpiazzato da Mehdi Frash\u00ebri il 17 marzo 1914. Dopo questo cambiamento iniziale, tutti gli altri membri della commissione rimasero al loro posto sino al 9 settembre 1914, ad eccezione del rappresentante austriaco che diede le proprie dimissioni il 25 maggio 1914.\nAmministrazione.\nDopo un'assunzione graduale dell'amministrazione dello Stato, nel 1914 la Commissione Internazionale prepar\u00f2 una bozza di costituzione (in albanese: \"Statuti Organik\") con 216 articoli. Questa costituzione avrebbe dato il via alla costituzione del Parlamento albanese con poteri legislativi in Albania e vi avrebbe costituito una monarchia costituzionale ereditaria.\nSecondo la costituzione, il paese avrebbe avuto, con alcune eccezioni, la medesima organizzazione amministrativa che aveva all'epoca dell'Impero ottomano. Lo Stato sarebbe stato diviso in sette distretti amministrativi, ciascuno dei quali avrebbe inviato tre rappresentanti all'assemblea nazionale, eletti per suffragio diretto.\nIl principe avrebbe nominato dieci rappresentanti e capi delle tre religioni dell'area (Islam, chiesa ortodossa e chiesa cattolica) che sarebbero stati rappresentanti all'assemblea nazionale con quattro anni di reggenza della carica. Il \"Counsiglio dei Ministri\", con poteri esecutivi, sarebbe stato nominato dallo stesso principe.\nProtocollo di Corf\u00f9.\nIl 17 maggio, dopo che i greci che vivevano nell'albania del sud avevano dichiarato la loro indipendenza nella Repubblica Autonoma dell'Epiro del Nord, la Commissione era intervenuta nella faccenda per evitare il sorgere di ulteriori conflitti. Il risultato fu il Protocollo di Corf\u00f9 che venne siglato e che riconosceva lo status autonomo alla provincia dell'Albania meridionale che si costituivano in Epiro settentrionale. Successivamente, l'esecuzione ed il mantenimento di questo accordo venne affidato come compito alla stessa Commissione.\nLa fine dell'amministrazione.\nCon l'Albania in uno status di guerra civile dal luglio del 1914, mentre la Grecia occupava la parte sud dello Stato, nel mentre in cui le Grandi Potenze erano intente a farsi guerra l'un l'altra, il regime collass\u00f2 ed il principe Guglielmo abbandon\u00f2 il paese il 3 settembre 1914 alla volta di Venezia. Malgrado l'aver lasciato l'Albania egli ististette nel continuare a proclamarsi capo di stato. In un suo proclama al popolo albanese egli scrisse di doversi \"assentare necessariamente temporaneamente.\" Il principe assunse direttamente il controllo del governo e della Commissione Internazionale di Controllo che venne disfatta nel giro di soli tre giorni."}
{"id": "4373425", "revid": "648716", "url": "https://it.wikipedia.org/wiki?curid=4373425", "title": "Julius Leopold Eduard Av\u00e9-Lallemant", "text": "Biografia.\nDal 1838 al 1855, Av\u00e9-Lallemant svolse la sua attivit\u00e0 scientifica a San Pietroburgo.\nI botanici Friedrich Ernst Ludwig von Fischer (1782\u20131854) e Carl Anton von Meyer (1795\u20131855) denominarono in suo onore il genere di piante \"Lallemantia\", della famiglia Lamiaceae.\nOltre a botanico, fu anche entomologo."}
{"id": "4373426", "revid": "125334121", "url": "https://it.wikipedia.org/wiki?curid=4373426", "title": "Kaitlyn Dever", "text": "Biografia.\nKaitlyn \u00e8 nata a Phoenix, in Arizona. All'et\u00e0 di cinque anni risale il suo interesse per le arti dello spettacolo, a seguito del quale i suoi genitori decidono di mandarla a una scuola di recitazione. Durante l'infanzia pratica anche ginnastica, danza e pattinaggio, fino a quando si concentra sulla recitazione. Kaitlyn, insieme alla sua famiglia, si trasferisce a Dallas, in Texas, dove si iscrive al concorso \"Young Actors Studio\" di Dallas in un mese di programma di lavoro. Affinando le sue doti di attrice in studio, ha interpretato una serie di spot pubblicitari, prima di trasferirsi a Los Angeles.\nNel 2009 ottiene un ruolo in \"Chrissa - Che fatica la scuola\", un film di Martha Coolidge. Dal 2011 al 2015 ha interpretato il ruolo di Loretta McCready nella serie della FX \"Justified - L'uomo della legge\". Nello stesso anno entra nel cast della serie ABC \"L'uomo di casa\", interpretando il ruolo di Eve Baxter. Sempre nel 2011 recita nel film di Clint Eastwood \"J. Edgar\", e inoltre prende parte a \"Bad Teacher - Una cattiva maestra\", nel quale recita insieme a Cameron Diaz. Nel 2014 appare in \"Dimmi quando\", un film di Lynn Shelton, mentre nel 2017 recita in \"Detroit\".\nDoppiatrici italiane.\nNelle versioni in italiano delle opere in cui ha recitato, Kaitlyn Dever \u00e8 stata doppiata da:\nDa doppiatrice \u00e8 sostituita da:"}
{"id": "4373431", "revid": "1573940", "url": "https://it.wikipedia.org/wiki?curid=4373431", "title": "Melvindale", "text": "Melvindale \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 10715 abitanti. Lo slogan di Melvindale \u00e8 \"La piccola citt\u00e0 con il grande cuore\"."}
{"id": "4373433", "revid": "729019", "url": "https://it.wikipedia.org/wiki?curid=4373433", "title": "Masato Yoshino", "text": "Attualmente combatte per la Dragon Gate.\nTitoli e riconoscimenti.\nToryumon Japan\nPro Wrestling NOAH\nDragon Gate\nDragon Gate USA\nPro Wrestling Illustrated"}
{"id": "4373437", "revid": "197719", "url": "https://it.wikipedia.org/wiki?curid=4373437", "title": "Francesco Terriesi", "text": "Eclettica figura del Seicento italiano, si mosse con disinvoltura fra arte, commercio, fede e potere.\nNato a Firenze da una ricca famiglia di mercanti, sin dalla giovane et\u00e0 mostr\u00f2 un'inclinazione particolare per i viaggi, curando per il padre Camillo, diversi interessi in Europa. In particolare si dedic\u00f2 al commercio di tessuti e di opere d'arte. La sua principale vocazione, per\u00f2, risult\u00f2 essere l'attivit\u00e0 diplomatica, che lo vide (1670-1691) tra i protagonisti del mondo cattolico londinese durante la Gloriosa rivoluzione che segu\u00ec il cosiddetto Complotto papista (The Popish Plot).\nIl primo periodo londinese (1668-1677).\nNel 1668 all'et\u00e0 di 33 anni, si trasfer\u00ec a Londra.\n\"La Florentine House\".\nLa creazione della \"Florentine House\", in un altro contesto, non avrebbe rivestito una rilevanza particolare. Tale azione, invece, permise al Terriesi la sua prepotente introduzione nella vita economico-diplomatica della Londra del XVII secolo.\nIn quel periodo l'Inghilterra aveva stabilito un vero e proprio \"cartello\", con imposizione di doppi dazi doganali per tutti gli operatori stranieri, Toscana compresa.\nFerdinando II, Granduca di Toscana, vedeva cos\u00ec transitare per il suo paese tutti i prodotti del Mediterraneo, in particolare sete e tessuti preziosi, che giunti al porto di Livorno, lasciavano l'Italia, dirette in Inghilterra, solo tramite navi inglesi, escludendo di fatto ogni intervento dei mercanti toscani. Invano il Granduca tent\u00f2 di ottenere l'accreditamento di un addetto commerciale fiorentino a Londra, munito dei previsti privilegi doganali. Propose una gamma di nomi, sia tramite il \"residente\", inglese a Firenze, sia mettendosi in contatto direttamente con Carlo II re di Inghilterra. La resistenza dei mercanti londinesi e il tradizionale protezionismo inglese avevano provocato sempre un fermo diniego. La motivazione ufficiale fu quella di non turbare gli equilibri raggiunti negli ambienti londinesi, dove ancora forti erano i sentimenti xenofobi, dopo il grande incendio del 1666.\nNonostante questo palese \"ostracismo\", nei mesi che seguirono fior\u00ec, senza nessuna agevolazione doganale, una casa commerciale italiana, denominata, appunto, \"Florentine House\", ad opera del mercante toscano.\nNel giro di pochi mesi, i commercianti inglesi a Livorno videro sensibilmente diminuire i loro introiti, in quanto non solo non riuscirono pi\u00f9 ad importare seta e broccati in Inghilterra, ma si videro tagliati fuori anche dall'esportazione in Italia della lana. Esportazione, che da allora in poi, fu curata da operatori toscani, che la barattavano direttamente con la seta ceduta nel punto di transito londinese del Terriesi. I grandi volumi commerciali dovuti alla sua capacit\u00e0 imprenditoriale e le sue relazioni a Londra, riuscirono a battere la doppia e iniqua imposizione doganale.\nDa \"Agente ufficioso\" a \"Console della Nazione Fiorentina\"..\nQuesti successi, trasformarono rapidamente il Terriesi in un solido ed importante punto di riferimento per gli Italiani, che transitavano per l'Inghilterra. Successivamente, nel 1669, ebbe la grande opportunit\u00e0 di accogliere il principe Cosimo figlio del Granduca Ferdinando II, con il quale nacque un intenso rapporto di fiducia, che avrebbe poi favorevolmente influenzato il futuro della sua vita.\nI diplomatici toscani accreditati presso le autorit\u00e0 inglesi, erano stati fino ad allora, componenti della famiglia Salvetti Antelminelli, verso i quali i Medici avevano vecchi debiti di riconoscenza. Ma Giovanni, ultimo \"residente\" dei Salvetti, fu esautorato, avendo dimostrato di essere totalmente inadeguato alle esigenze della corte medicea, i cui desiderata andavano ben oltre l'ordinaria amministrazione.\nDal 1670, incomincia una assidua e regolare corrispondenza con il granduca e la sua segreteria. Oltre il normale disbrigo degli affari correnti, il Terriesi inviava relazioni sulla cultura, sull'arte, la letteratura, opere di antiquariato e controversistica religiosa. Il granduca da parte sua si rivolgeva a lui per acquisti di monete rare, medaglie e dipinti. Sempre, a quanto minuziosamente riferito nelle sue pubblicazioni da Stefano Villani, il Terriesi intratteneva, per il monarca toscano, rapporti con vari artisti inglesi dell'epoca, come il miniaturista Samuel Cooper ed il pittore Richard Gibson. Curava l'invio di tutte le edizioni di libri inglesi, ritenute interessanti. Sua \u00e8 stata la divulgazione in Italia, sempre per il tramite del granduca, della traduzione inglese del Principe di Machiavelli . Fu introdotto a corte con l'incarico di gratificarne gli esponenti pi\u00f9 in vista. Tra questi la stessa regina Caterina di Braganza e la duchessa di Cleveland, favorita del re, alle quali venivano consegnati i periodici doni inviati da Cosimo III.\nIntroduzione che inevitabilmente lo coinvolse negli affari culturali e artistici di Re Carlo II Stuart, che, come noto era un grande collezionista d'arte.\nIl Terriesi, pur non avendo alcuna investitura diplomatica, si muoveva a corte con disinvoltura. Nel contempo, era noto per tenere un atteggiamento sobrio e virtuoso. Circostanza che, se da una parte gli valse a non suscitare invidie e maldicenze nell'insidioso ambiente dei mercanti londinesi e della piccola comunit\u00e0 italiana di Londra, dall'altra gli consent\u00ec di svolgere, senza particolari ostacoli, la sua naturale attivit\u00e0 di mercante, in vari campi, acquisendo cos\u00ec notevole esperienza, con risvolti economici di non piccolo conto. La montante isteria anticattolica, sugger\u00ec, tuttavia, al granduca di tutelare il suo ormai insostituibile uomo di fiducia. Decise, quindi, di coprirlo di una certa immunit\u00e0, con la nomina a \"Console della Nazione Fiorentina\". Copertura di cui il Terriesi non volle comunque avvalersi, per non turbare i rapporti con il Salvetti, che continuava ad essere il \"residente\" toscano a Londra.\nPer nove anni, quest'uomo toscano, affianc\u00f2 alla sua attivit\u00e0 mercantile, quella diplomatica e di corrispondente del granduca. La nutrita raccolta delle sue lettere, conservate nell'archivio di Firenze, ci ha lasciato, oltre che un particolareggiato ed eloquente resoconto della societ\u00e0 inglese della fine del XVII secolo, anche un ricco spaccato dei rapporti socio culturali, tra la comunit\u00e0 italiana e la complessa societ\u00e0 londinese del tempo.\nBreve soggiorno fiorentino (1679-1680).\nNell'estate del 1677, Francesco Terriesi, lasci\u00f2 l'Inghilterra. I motivi di quest'abbandono non sono noti. Dopo un viaggio che lo port\u00f2 a soggiornare in vari paesi d'Europa, fece ritorno a Firenze.\nIl rientro, tra l'altro, fu motivato dai suoi affari in patria. Infatti l'importante patrimonio di famiglia era vincolato alla clausola della primogenitura. Il precario stato di salute del fratello Pompeo, di l\u00ec a breve lo avrebbe trasformato in uno fra pi\u00f9 ricchi ed onorevoli signori della Firenze del tempo. Nel suo testamento si fa riferimento ad un cospicuo patrimonio immobiliare, dislocato nel Mugello, consistente in boschi, mulini e vaste fattorie con a capo pregiate dimore seicentesche, nonch\u00e9 fondachi e svariati immobili a Firenze.\nNel testamento altres\u00ec fa una precisa distinzione tra il patrimonio di famiglia e quello, suo personale, acquisito in Inghilterra e successivamente a Livorno.\nIn definitiva le ragioni patrimoniali lo chiamavano a Firenze, mentre le ragioni del cuore, ovvero la sua passione per la diplomazia ed i rapporti con il granduca e la corte inglese, lo richiamavano a Londra. Dove Cosimo III, lo invit\u00f2 nuovamente a tornare, per assumere, nel gennaio del 1679, l'incarico di \"agente ufficiale del granducato di Toscana a Londra\", in sostituzione definitiva del \"residente\" Salvetti Antelminelli.\nIl secondo periodo londinese (1678-1691).\nL'inizio del suo nuovo soggiorno londinese concise con un episodio, quanto mai problematico, che vide l'omicidio di Edmund Berry Godfrey. Tale evento sanc\u00ec l'avvio di una feroce campagna anti cattolica, causata dal presunto \"complotto papista\", poco verosimilmente ordito dai gesuiti per assassinare re Carlo e restaurare la chiesa cattolica in Inghilterra. In tutto questo periodo, il Terriesi, intrattenne il Granduca con numerose lettere ricche di notizie e particolari preziosi al fine di comprendere la condizione dei cattolici in questa poco edificante pagina della storia inglese. Lui stesso nel novembre del 1678, fu arrestato e la sua corrispondenza sequestrata. Probabilmente le conseguenze sarebbero state fatali, se casualmente sulla via della prigione il drappello dei gendarmi capeggiati da Charles Bertie non avesse incontrato sir. Robert Southwell, diplomatico irlandese che garant\u00ec gli stretti rapporti che l'agente toscano aveva con Cosimo III.\nNegli anni che seguirono e fino al 1685, l'attivit\u00e0 diplomatica del Terriesi continu\u00f2 regolarmente. Unico fatto rilevante, fu la lunga controversia tra il monarca\ntoscano e Carlo II, per ottenere gli onori regi per i suoi diplomatici, come era accaduto per quelli della monarchia sabauda.\nIl fatto non era di poco conto, in quanto, tale privilegio era strettamente legato al riconoscimento, presso le altre corti europee, del titolo di Altezza Reale, titolo a cui il Granduca teneva moltissimo, per s\u00e9 e la sua discendenza. Il Terriesi, con i suoi uffici riusc\u00ec, ad ottenere una lettera con cui re Carlo si impegnava ad estendere i privilegi regi anche agli ambasciatori granducali. Tale estensione per\u00f2 prevedeva tutta una serie di limitazioni che finirono per indispettire Cosimo III. La controversia rimase irrisolta a tutto danno del diplomatico toscano, che cos\u00ec, pur avendone tutte le funzioni ed oneri, non ottenne n\u00e9 la carica di \"residente\", n\u00e9 la carica di ambasciatore, rimanendo semplice \"agente ufficiale del Granduca\".\nNel 1685, alla morte di Carlo II, Giacomo II ascese al trono di Inghilterra. Nel suo breve regno che dur\u00f2 soli quattro anni, il nuovo re, porto avanti, con determinazione e anche con protervia, il tentativo di ripristino della religione cattolica. Il Terriesi, si trov\u00f2 in una posizione privilegiata, risultando molto vicino al nuovo monarca, divenendone poi, se non consigliere, suo stretto confidente.\nDa uomo avveduto e profondo conoscitore degli umori cittadini, pi\u00f9 volte consigli\u00f2 il re di assumere un atteggiamento pi\u00f9 conciliante nei confronti della chiesa anglicana, al fine di non tirarsi \"grave catarro sul dosso\". Ma il re, convinto della sua politica restauratrice, ritenne i richiami del Terriesi, non rilevanti e di conseguenza non degni di considerazione.\nCon l'invasione, da parte del genero, Guglielmo d'Orange, il regno di Giacomo Stuart volse rapidamente al termine. Tradito e abbandonato da tutti, risolse di rivolgersi al Terriesi per organizzare la fuga della regina e del principe di Galles, che avvenne precipitosamente durante la notte dell'11 dicembre del 1688, sulla carrozza del diplomatico italiano. In quell'occasione il re gli affid\u00f2 le sue memorie manoscritte e una pesante cassetta contenente oro e gioielli, affinch\u00e9 le facesse poi arrivare in Francia, luogo del suo esilio.\nDi l\u00ec a pochi giorni i tumulti contro i cattolici, travolsero inevitabilmente anche il Terriesi. Riusc\u00ec a malapena a salvarsi, arrampicandosi sul muro di cinta della sua casa nello Haymarket e portando con se quanto affidatogli dal monarca deposto. A dispetto dell'immunit\u00e0 diplomatica, di cui avrebbe dovuto godere, la sua casa fu saccheggiata ed incendiata.\nSedati i disordini, il diplomatico toscano, continu\u00f2 a prestare i suoi servizi a Londra. Ma nell'incertezza politica che segu\u00ec, la situazione si fece precaria. Negli anni successivi, Guglielmo d'Orange, ottenne gradualmente la legittimazione del suo regno dai vari stati europei. Cosimo III, come monarca cattolico fu a lungo combattuto. Da una parte c'erano gli interessi commerciali legati al porto di Livorno, la cui prosperit\u00e0 tanto dipendeva dai ricchi mercanti inglesi ed olandesi. Dall'altra c'erano le considerazioni religiose, afferenti il deposto re cattolico. In definitiva, poi, il mancato risarcimento dei danni subiti dall'agente toscano fu considerato uno sgarbo diplomatico. Cos\u00ec venne adottata una soluzione di compromesso con il riconoscimento \" de facto\" del nuovo regime.\nIn questo modo, il 20 marzo 1691, finiva il mandato del Terriesi, che amareggiato prefer\u00ec ritornare in patria. Il granducato rimase cos\u00ec, per un lungo periodo, senza rappresentanza diplomatica in Inghilterra.\nGli ultimi anni - Il periodo livornese (1695-1715).\nProvveditore generale per S.A. Serenissima della citt\u00e0, dogana e porto di Livorno.\nDopo un periodo di quattro anni, passati nella sua casa di Firenze e nei suoi possedimenti in Mugello, l'esperienza che aveva acquisito nel suo lungo soggiorno londinese torn\u00f2 ancora una volta utile al granduca, che lo chiam\u00f2 ad assumere la carica di \"Provveditore generale della citt\u00e0, dogana e porto di Livorno\". Nomina accolta con entusiasmo dal Terriesi, che non si trovava affatto a suo agio, nella sua nuova condizione di agiato possidente e gestore di aziende agricole. Attivit\u00e0 che da allora in poi avrebbe, di buon grado, lasciato ad amministratori e fattori.\nIl Terriesi fu una sorta di \"console onorario\" per gli operatori stranieri. La conoscenza del mercato londinese e soprattutto della lingua, agevol\u00f2 sensibilmente l'interazione tra la comunit\u00e0 cittadina ed i mercanti inglesi che transitavano per il porto livornese, considerato, dall'Inghilterra, uno dei nodi strategici per il commercio nel Mediterraneo e verso i paesi orientali. Questa intensa attivit\u00e0, fatta di relazioni, (quasi quotidianamente intratteneva sia il segretario di stato che il segretario di guerra), restitu\u00ec questo cittadino toscano a quella dimensione internazionale che pi\u00f9 gli era congeniale. Con l'avanzare degli anni, per\u00f2, un'esigenza religiosa carica di spiritualit\u00e0, cominci\u00f2 a prendere sempre pi\u00f9 largo spazio nella sua vita.\nLa chiesa di San Ferdinando.\nDetta anche della \"Crocetta\" \u00e8 una delle chiese pi\u00f9 belle ed artisticamente interessati di Livorno. La sua costruzione fu fortemente voluta dal principe\nFerdinando. Il Terriesi, fu coinvolto, come funzionario ufficiale del governo granducale, fin dalla posa della prima pietra avvenuta il 25 marzo 1708. La sua religiosit\u00e0 e munificenza, uniti ai legami sempre pi\u00f9 stretti con i Padri Trinitari Scalzi di Venezia Nuova, fecero il resto.\nNegli anni che seguirono, in un crescente fervore mistico, divenne confratello e conservatore dell'Ordine della Misericordia. Segu\u00ec con puntiglio meticoloso i lavori.\nCon la morte del principe Ferdinando, il Terriesi si accoll\u00f2 tutti gli oneri finanziari. A lui si deve l'erezione e il rivestimento marmoreo delle principali cappelle e degli altari pi\u00f9 preziosi. Fu sua l'iniziativa di commissionare allo scultore Giovanni Baratta il gruppo scultoreo de \"La visione di San Giovanni di Matha\".\nUnico segno di debolezza mondana, fu quello di voler perpetuare il suo ricordo, essendo lui l'ultimo dei Terriesi. Cos\u00ec volle ornare con lo stemma di famiglia l'altare maggiore e diversi altri punti della chiesa.\nEra sua intenzione lasciare tutto il suo patrimonio, all'Ordine dei Trinitari.\nI suoi sentimenti per\u00f2 mutarono, quando per una dolorosa ed infelice coincidenza, le nipoti, Maria Camilla, gi\u00e0 Amerighi, e Lucrezia, gi\u00e0 Paulini, uniche superstiti della sua famiglia, falcidiata da una serie di lutti, rimasero entrambe vedove con prole. Decise quindi di lasciar loro, l'importante patrimonio che fu dei Terriesi.\nI beni provenienti dalle sue attivit\u00e0 in Inghilterra e a Livorno invece andarono al suo segretario Antonio Domenico Lorini, non prima che fossero elargiti consistenti oboli a numerosi ordini religiosi e delle somme di denaro a tutti i servitori e persone che furono a lui vicine nel suo soggiorno livornese.\nLe sue spoglie mortali riposano dietro l'altare maggiore della chiesa."}
{"id": "4373440", "revid": "287204", "url": "https://it.wikipedia.org/wiki?curid=4373440", "title": "Northville (Michigan)", "text": "Northville \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 5970 abitanti. Fa parte della periferia di Detroit. Parte della citt\u00e0 \u00e8 nella contea di Oakland, ed \u00e8 circondata dalla citt\u00e0 di Novi."}
{"id": "4373447", "revid": "200568", "url": "https://it.wikipedia.org/wiki?curid=4373447", "title": "Riverview (Michigan)", "text": "Riverview \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 12,486 abitanti. Fa parte della periferia di Detroit, situata lungo il fiume fiume Detroit. \u00c8 diventata una comunit\u00e0 nel 1922 e citt\u00e0 nel 1959."}
{"id": "4373457", "revid": "36426", "url": "https://it.wikipedia.org/wiki?curid=4373457", "title": "Il canottaggio", "text": ""}
{"id": "4373465", "revid": "729019", "url": "https://it.wikipedia.org/wiki?curid=4373465", "title": "Rivolta contadina in Albania", "text": "La rivolta contadina in Albania, o rivolta musulmana in Albania, fu una sollevazione di contadini dell'Albania centrale, in gran parte musulmani, contro il regime del principe Guglielmo di Wied durante il 1914, e fu una delle ragioni per cui il principe si ritir\u00f2 presto dal governo del paese segnando la caduta dell'effimero Principato d'Albania. La rivolta venne guidata dai capi musulmani Haxhi Qamili, Arif Hiqmeti, Musa Qazimi e Mustafa Ndroqi. Dopo un'amnistia totale, i ribelli chiesero il ritorno dell'Albania sotto la sovranit\u00e0 del sultano dell'Impero ottomano.\nSfondo.\nIl principe Guglielmo di Wied aveva preso il trono del Principato d'Albania il 7 marzo 1914, e ben presto dovette fronteggiare una situazione politica caotica, sia all'interno del paese che con i paesi vicini. Sulla base del Trattato di Londra siglato il 30 marzo 1913 le Grandi Potenze si risolsero il 29 luglio di quello stesso anno a fondare la Gendarmeria Internazionale perch\u00e9 si prendesse cura dell'ordine pubblico e della sicurezza del territorio da poco riconosciuto come Principato d'Albania (1914-1925). Sulle medesime basi, le Grandi Potenze istituirono anche la Commissione Internazionale di Controllo il 15 ottobre 1913, affinch\u00e9 essa assumesse l'amministrazione del nuovo Stato albanese sino alla risistemazione delle istituzioni politiche.\nIl principe Guglielmo di Wied dovette confrontarsi con una situazione politica difficile:\nNel Principato d'Albania (1914-1925) si trovavano numerosi gruppi armati durante il governo del principe Guglielmo:\nEssad Pasha Toptani, in quanto ministro della guerra e dell'interno, era contrario a soluzioni pacifiche del problema rispetto alla Dichiarazione d'indipendenza nord epirota del 28 febbraio 1914. Egli si oppose alla Commissione Internazionale di Controllo che credeva che il problema potesse essere risolto per vie diplomatiche. Il principe ed il suo gabinetto di governo accettarono la proposta di Essad Pasha per una decisiva soluzione militare. Intenzionati ad incrementare la forza militare del principato d'Albania, lo Stato acquist\u00f2 dall'Italia diversi fucili e molte mitragliatrici e armi pesanti dall'Austria da distribuire alla popolazione dell'Albania centrale.\nEventi.\nL'idea degli albanesi pro-ottomani.\nNel novembre del 1913 le forze albanesi pro-ottomane avevano offerto il trono del principato albanese al ministro della guerra ottomano (di origini albanesi), Izzet Pasha. L'Impero ottomano aveva inviato agenti per incoraggiare la rivolta nella speranza di poter restaurare la sovranit\u00e0 ottomana sull'Albania. Izzet Pasha invi\u00f2 il maggiore Beqir Grebenali, altro originario albanese, come uno dei capi rappresentanti della rivolta dell'Albania. Il Governo Provvisorio d'Albania sotto il controllo di Ismail Qemali cattur\u00f2 e giustizi\u00f2 il maggiore Beqir Grebenali. Questo atto volutamente provocatorio del governo di Qemali port\u00f2 le Grandi Potenze e la Commissione Internazionale di Controllo a forzare Qemali ad abbandonare l'Albania. A quel tempo la Commissione non era in grado di forzare Essad Pasha a lasciare l'Albania.\nLa rivolta.\nI contadini favorevoli al governo ottomano credevano che il nuovo regime del Principato d'Albania (1914-1925) fosse di fatto sotto il diretto controllo delle Grandi Potenze, tutte e sei cristiane, e dei proprietari terrieri che amministravano a mo' di feudo le loro terre agricole. La rivolta venne guidata dai capi musulmani Haxhi Qamili, Arif Hiqmeti, Musa Qazimi e Mustafa Ndroqi. Questo gruppo di imam musulmani gravitava attorno ad Essad Pasha Toptani che si era autoproclamato il salvatore dell'Albania e dell'Islam.\nDopo aver ricevuto la notizia che centinaia di ribelli circondavano Shijak il 17 maggio (a soli 10\u00a0km da Durazzo), Essad Pasha Toptani venne accusato di fomentare una rivolta contro Guglielmo di Wied. Egli venne esiliato in Italia il 20 maggio successivo, senza processo. In Italia, egli venne ricevuto con grandi onori sia dai rappresentanti italiani che da quelli austriaci che giocarono grandi ruoli negli intrighi attorno alla rivolta.\nIl caos e le rivolte si affievolirono dopo l'esilio di Essad Pasha. Intenzionato ad avere il supporto dei volontari cattolici delle regioni montuose del nord, il principe Guglielmo di Wied nomin\u00f2 il loro capo, Pr\u00eank Bib\u00eb Doda, quale suo ministro degli esteri nel Principato d'Albania (1914-1925). La Gendarmeria Internazionale raggrupp\u00f2 anche Isa Boletini ed i suoi uomini, in gran parte provenienti dal Kosovo. I gendarmi olandesi assieme ai miridizi cattolici del nord tentarono di riprendere Shijak, ma quando vennero ai primi scontri coi ribelli il 23 maggio, essi vennero circondati e catturati, con il conseguente invio di un nuovo contingente da Durazzo col preciso scopo di liberare i prigionieri. I ribelli lanciarono un attacco diretto a Durazzo con tutte le forze disponibili. La popolazione di Durazzo cadde nel panico ed il principe e la sua famiglia fuggirono verso una nave italiana ancorata nella baia.\nQuella sera stessa i ribelli rilasciarono gli ufficiali olandesi e li inviarono al principe di Wied con le loro richieste:\nIl principe di Wied nomin\u00f2 il colonnello Thomson quale comandante della difesa di Durazzo. Questi venne ucciso il 15 giugno successivo proprio durante un attacco dei ribelli. Durante le settimane successive gli ufficiali olandesi vennero quasi tutti catturati dai ribelli albanesi. I ribelli presero anche la citt\u00e0 di Berat il 12 luglio e Valona, senza combattere, il 21 agosto.\nAd appena una settimana di distanza dalla partenza del principe Guglielmo di Wied da Durazzo il 3 settembre 1914, scoppi\u00f2 un'altra violenta rivolta. I ribelli strinsero d'assedio Durazzo, imprigionando i sostenitori del principe di Wied, intenzionati a richiamare un principe musulmano sul trono ed a stabilire un senato per l'Albania centrale. Gli insorgenti levarono sulla citt\u00e0 la bandiera dell'Impero ottomano. Gran parte della popolazione vivente nelle aree a nord ed a sud dell'Albania si dissoci\u00f2 da questo atto e dalla creazione di un senato per l'Albania centrale, intenzionati comunque ad avere un governo che fosse nazionale.\nConseguenze.\nGli ufficiali olandesi vennero gradualmente rimpiazzati con ufficiali austroungarici e tedeschi, i primi tra i quali giunsero a Durazzo il 4 luglio di quell'anno. Presto scoppi\u00f2 anche la Prima guerra mondiale dal 4 agosto 1914 e gran parte degli ufficiali olandesi fece spontaneo ritorno nei Paesi Bassi. Nell'autunno del 1914, Essad Pasha decise di accettare l'invito rivoltogli dal senato dell'Albania centrale a fare ritorno in Albania per prendere il potere dello Stato. In un primo momento, egli dovette provvedere alle problematiche finanziarie del suo governo. Successivamente egli si spost\u00f2 verso Ni\u0161, nel Regno di Serbia, dove lui col primo ministro serbo Pa\u0161i\u0107 siglarono un trattato segreto di alleanza tra i due paesi datato al 17 settembre 1914. Nell'ottobre del 1914 Essad Pasha fece ritorno in Albania. Col supporto di Italia e Serbia per la parte economica, egli fu in grado con le proprie forze di prendere Dib\u00ebr e l'Albania interna oltre a Durazzo."}
{"id": "4373466", "revid": "144796", "url": "https://it.wikipedia.org/wiki?curid=4373466", "title": "Essad Pasha Toptani", "text": ""}
{"id": "4373467", "revid": "380453", "url": "https://it.wikipedia.org/wiki?curid=4373467", "title": "Challenge Cup 2012-2013 (pallavolo maschile)", "text": "La Coppa CEV di pallavolo maschile 2012-2013 \u00e8 stata la 33\u00aa edizione del terzo torneo pallavolistico europeo per squadre di club: iniziata il 20 ottobre 2012, si \u00e8 conclusa il 24 marzo 2013. Al torneo hanno partecipato 45 squadre e la vittoria finale \u00e8 andata per la prima volta alla Pallavolo Piacenza."}
{"id": "4373473", "revid": "1632387", "url": "https://it.wikipedia.org/wiki?curid=4373473", "title": "Troll (gruppo musicale svedese)", "text": "I Troll (precedentemente noti come Trollrock) sono stati un gruppo musicale one-hit wonder svedese attivo negli anni ottanta e anni novanta. Sono conosciuti soprattutto per il singolo \"Jimmy Dean\"."}
{"id": "4373474", "revid": "481666", "url": "https://it.wikipedia.org/wiki?curid=4373474", "title": "The Gun Fighter", "text": ""}
{"id": "4373475", "revid": "111544331", "url": "https://it.wikipedia.org/wiki?curid=4373475", "title": "Benedetto Richeldi", "text": "Biografia.\nDon Benedetto Richeldi nacque a Rocca Santa Maria, frazione del comune di Serramazzoni nell'Appennino della provincia di Modena, il 5 febbraio 1912 da Dovindo e Odilia Pellati, che coltivavano alcuni terreni di propriet\u00e0 della chiesa del luogo.\nPoco dopo la sua ordinazione sacerdotale, che avvenne il 16 marzo 1935, fu inviato a Finale Emilia, prendendo servizio come insegnante, nel mese di ottobre, presso il locale Seminario minore diocesano, dove a partire dal 1937 ricopr\u00ec anche l'incarico di economo. Nel luglio 1940, nonostante l'esercito avesse requisito il seminario con l'entrata in guerra dell'Italia, vi rimase per gestirvi l'oratorio, frequentato da 200-300 ragazzi.\nNella sua permanenza a Finale entr\u00f2 in contatto con numerose famiglie cattoliche e con le poche famiglie di religione ebraica superstiti di una florida comunit\u00e0 ebraica insediatasi al Finale sin dal 1541.\nNel dicembre 1942, quando nel seminario si insediarono i Padri Bianchi, don Richeldi fu trasferito a Massa Finalese, una frazione distante dieci chilometri dal capoluogo, per aiutare l'anziano arciprete don Cleto Bellei.\nNel corso del 1942, mentre viveva al Finale, don Benedetto conobbe sei profughi ebrei ivi mandati al confino: erano Fryderike Hubschmann (detta Frida), medico dentista nata a Stanislavow in Polonia, il rabbino Maurizio Levy con sua madre Sarina Finzi e sua moglie Hanna Salpeter, provenienti da Zagabria ed Erich Memelsdorff con sua moglie Betty Prager, originari di Berlino. Nel 1943, sebbene fosse gi\u00e0 stato trasferito a Massa Finalese, entr\u00f2 in contatto con altri quattro profughi ebrei inviati in quell'anno al Finale da altre localit\u00e0 di internamento: Marcel Trostler con sua moglie Ella Kaszab e Alexander Meyerhofer con sua moglie Aranka Nemenyi provenienti da Zagabria.\nIl 9 settembre 1943 la Wehrmacht arrest\u00f2 tutti i maschi ebrei internati insieme a sei antifascisti per utilizzarli come deterrente di possibili atti di sabotaggio del ponte sul Panaro. Hanna Salpeter si rivolse a don Benedetto per ottenerne la liberazione. Grazie all'intervento del sacerdote e ad una manifestazione dei Finalesi intorno alle carceri del Castello delle Rocche, dove erano rinchiusi, furono liberati dopo un giorno o due.\nDon Benedetto decise di nasconderli presso delle famiglie di Finale. I carabinieri, che erano informati dei nascondigli degli ebrei, collaborarono totalmente.\nDon Richeldi costitu\u00ec anche un piccolo gruppo clandestino per nascondere e salvare i militari alleati evasi dai campi di prigionia modenesi e i renitenti alla leva nell'esercito repubblichino.\nFrida Hubschmann fu poi accompagnata dal sacerdote a Palagano nell'Appennino modenese dove fu affidata alle suore francescane del convento dell'Immacolata. Visse le vicende della Repubblica partigiana di Montefiorino e sopravvisse fino alla Liberazione. I tedeschi non sospettarono mai che fosse straniera e ebrea.\nGli altri nove ebrei furono nascosti dopo il 20 settembre 1943 presso l'Istituto San Carlo di Montombraro nel comune di Zocca, in quel tempo vuoto di studenti, dove ebbero una apposita stanza per poter pregare, poi in varie canoniche della zona dove don Richeldi li riforn\u00ec di generi alimentari.\nDon Benedetto aiut\u00f2 anche i partigiani provvedendo a rifornirli di armi sottratte alle forze germaniche e italiane dai suoi collaboratori.\nNel dicembre del 1943 i repubblichini avviarono delle perquisizioni in cerca degli ebrei nell'Appennino e don Benedetto li trasfer\u00ec di nuovo a Finale nelle stesse famiglie che li avevano ospitati in attesa della fuga in Svizzera.\nDon Richeldi procur\u00f2 loro documenti falsi e organizz\u00f2 il loro trasferimento in treno a Como e di qui in Svizzera con l'aiuto di Fausto Testi e delle staffette Flavio Borsari e Roberto Ferraresi.\nSuccessivamente salv\u00f2 un medico ebreo ferrarese, Roberto Leone Finzi, nascondendolo presso il convento di Frati di Mirandola ed il conte di origine ebraica Renzo Carrobio di Carrobio, figlio dell'Ambasciatore Vittorio Sacerdoti di Carrobio, che era entrato nelle file della Resistenza, avvisandolo dell'imminente arresto a Massa Finalese.\nNel 1944 fu trasferito temporaneamente a San Biagio in Padule come economo spirituale dove continu\u00f2 il suo lavoro per salvare persone ingiustamente braccate. Ritornato a Massa Finalese e denunciato, dovette fuggire a Palagano dove rimase sotto il martellare dei cannoni della vicina linea gotica, sfuggendo ai rastrellamenti tedeschi e collaborando con i partigiani. Nascose numerose persone di Palagano in un nascondiglio nella chiesa durante i rastrellamenti.\nTerminata la guerra alcuni ebrei salvati tornarono a Finale Emilia per ringraziare don Richeldi e chi li aveva nascosti.\nIl 3 maggio 1973 la Commissione dei Giusti presso l'Istituto Commemorativo dei Martiri e degli Eroi Yad Vashem, grazie alle testimonianze del dottor Levy e di Frida Hubschmann, assegn\u00f2 al sacerdote la medaglia di Giusto tra le Nazioni che ritir\u00f2 con il diploma il 29 ottobre 1974 presso l'Ambasciata d'Israele a Roma."}
{"id": "4373476", "revid": "287204", "url": "https://it.wikipedia.org/wiki?curid=4373476", "title": "Troll (gruppo musicale)", "text": ""}
{"id": "4373479", "revid": "767487", "url": "https://it.wikipedia.org/wiki?curid=4373479", "title": "The Gun Fighter (film 1917)", "text": "The Gun Fighter (o \"The Gunfighter\") \u00e8 un film muto del 1917 interpretato e diretto da William S. Hart con la supervisione di Thomas H. Ince.\nTrama.\nCapo di una banda di fuorilegge, Cliff Hudspeth gode di una meritata fama di pistolero. Viene sfidato da Cactus Fuller, appartenente alla banda di El Salvador, a un duello alla pistola dove, ancora una volta, Cliff risulter\u00e0 vincitore. Testimone dello scontro avvenuto nel saloon \u00e8 Norma Wright, la modista della cittadina, che accusa il pistolero di essere un assassino senza cuore. Irritato, Cliff rapisce la ragazza e la porta al suo rifugio. Ma le accuse della giovane gli provocano dei rimorsi; ubriaco, rivede tutte le sue vittime. Pentito, promette a Norma che non uccider\u00e0 mai pi\u00f9.\nGli abitanti della cittadina gli promettono il perdono se lui li liberer\u00e0 da El Salvador. Quest'ultimo, infuriato, mette a ferro e fuoco la citt\u00e0 e rapisce Norma. Sulle sue tracce, Cliff ingaggia un'ultima lotta con il bandito, riuscendo a ucciderlo ma restando, nel contempo, mortalmente ferito. Felice di aver salvato la ragazza, muore.\nProduzione.\nIl film fu prodotto dalla Kay-Bee Pictures e dalla New York Motion Picture. Venne girato, sotto la supervisione di Thomas H. Ince, dal 25 settembre 1916 al 31 ottobre 1916 con un budget di 22.387 dollari.\nDistribuzione.\nDistribuito dalla Triangle Distributing, usc\u00ec nelle sale cinematografiche USA l'11 febbraio 1917. Nel 1923, il film ebbe una riedizione."}
{"id": "4373484", "revid": "602145", "url": "https://it.wikipedia.org/wiki?curid=4373484", "title": "Palazzo Seripando", "text": ""}
{"id": "4373486", "revid": "2166030", "url": "https://it.wikipedia.org/wiki?curid=4373486", "title": "Ahmed \u0130zzet Pasci\u00e0", "text": "Biografia.\nNato a Manastir da una famiglia di origini albanesi, Ahmed Izzet era figlio di uno dei pi\u00f9 importanti proprietari della citt\u00e0. Dal 1887 al 1890 egli studi\u00f2 strategia e geografia militare presso il Collegio di Guerra ottomano, mentre sino al 1894 studi\u00f2 in Germania sotto la guida del barone Colmar von der Goltz. Come risultato della sua partecipazione alla Guerra greco-turca egli venne promosso al rango di Miralay (colonnello). Nel 1908 dopo la Rivoluzione dei Giovani Turchi egli divenne capo dello staff generale dell'Impero ottomano. Durante questo periodo egli si oppose alle rappresaglie dell'esercito ottomano alla guida di Mahmut \u015eevket Pasci\u00e0 contro i civili durante le rivolte in Albania. Egli si oppose strenuamente alla politica di Mahmud Pasha il che port\u00f2 alle sue dimissioni ed alla sua rinomina nello Yemen nel febbraio del 1911. Egli ebbe il comando della Terza Armata nel Caucaso nella prima fase della Prima guerra mondiale prima di essere sollevato da tale incarico. Successivamente, nel 1916, egli venne nominato comandante della Seconda Armata che combatt\u00e9 nel Caucaso al fianco della Terza Armata. Nel 1917 egli venne nominato comandante del gruppo di armate dell'Anatolia che comprendeva la Seconda e la Terza Armata. In quegli anni egli raggiunse il grado pi\u00f9 alto dell'esercito, quello di maresciallo dell'impero. Dopo la guerra egli venne richiamato a guidare il governo che firm\u00f2 l'armistizio di Mudros.\nAnche se il suo periodo in carica fu di breve durata, egli fu probabilmente il pi\u00f9 famoso tra i segnatari dell'Armistizio di Mudros il 30 ottobre 1918, ponendo la parola fine all'intervento della Turchia nella Prima guerra mondiale. Egli si dimise l'8 novembre 1918. Dopo la dissoluzione dell'Impero ottomano e la perdita consequenziale del titolo di pasci\u00e0, egli adott\u00f2 il cognome di \"Furga\u00e7\" nel 1934. Le sue decisioni prese durante la Campagna del Caucaso erano state criticate e reputate come uno dei fallimenti dell'operazione militare, mentre la sua successiva alta reputazione in Turchia venne attribuita a molte attivit\u00e0 nell'ambito della Guerra d'indipendenza turca."}
{"id": "4373491", "revid": "339392", "url": "https://it.wikipedia.org/wiki?curid=4373491", "title": "Izzet Pasha", "text": ""}
{"id": "4373492", "revid": "339392", "url": "https://it.wikipedia.org/wiki?curid=4373492", "title": "Ahmed Izzet Pasha", "text": ""}
{"id": "4373494", "revid": "287204", "url": "https://it.wikipedia.org/wiki?curid=4373494", "title": "Lola T600", "text": "La Lola T600 \u00e8 un'automobile da competizione realizzata dalla Lola Racing Cars nel 1981 e corrispondente alla normativa tecnica IMSA \"Grand Touring Prototype\", \u00e8 stata progettata per competere nel Campionato IMSA, a cui partecip\u00f2 dal 1981 al 1985, ed \u00e8 stata in seguito impiegata anche nel Campionato del mondo sportprototipi e per disputare altre gare di durata, come la 24 Ore di Le Mans, a cui venne iscritta nel 1981. Si tratta dell'erede sul piano sportivo della Lola T70 Mk.III, che era stata impiegata nelle competizioni di tipo \"endurance\" una quindicina di anni prima.\nContesto.\nNel 1976 la FIA aveva rivoluzionato il Mondiale Marche, da anni appannaggio delle vetture Sport prototipo, decidendo che i punti validi per il campionato sarebbero stati assegnati alle vetture derivate dalla serie, comprese le elaboratissime Vetture Silhouette \u201cSpecial Production Cars\u201d del Gruppo 5, mentre le vetture prototipo del Gruppo 6 avrebbero gareggiato per il loro campionato specifico: il \"World Championship for Sports Cars\". Questa segregazione dei prototipi non favor\u00ec l'interesse delle case costruttrici per questa categoria e nel 1978, a seguito di due stagioni povere di partecipanti, il \"mondiale\" fu declassato a \"europeo\" (\"European Sports Car Championship\"), che per\u00f2 dur\u00f2 solo quell'anno. Si decise allora che dal 1979 le vetture di Gruppo 6 avrebbero potuto partecipare alle gare del Mondiale Marche, ma non avrebbero ottenuto punti per i loro costruttori. Sempre nel 1979, il limite di cilindrata di 3 litri per il Gruppo 6 fu rimosso.\nTale stato di cose face si che i team concentrassero le loro risorse sulle \"Gruppo 5\", che dal 1978 furono ammesse anche nell\"IMSA GT Championship\" col nome di \"IMSA GTX\", cio\u00e8 \"Gran Turismo Sperimentali (Grand Touring eXperimental)\". L'arrivo di tali vetture in Nordamerica port\u00f2 con s\u00e9 il dominio che la Porsche 935 aveva gi\u00e0 dimostrato in Europa nel biennio precedente. Il presidente dell'IMSA, John Bishop, si rese conto che bisognava porre fine a tale situazione per salvaguardare la popolarit\u00e0 del campionato, aumentare la variet\u00e0 dei concorrenti e destare nuovo interesse da parte degli altri costruttori, tanto intimoriti dal dominio delle vetture tedesche da rinunciare a eventuali programmi sportivi.\nFu pertanto adottata nel 1980 una nuova categoria, la \"Grand Touring Prototype\" (acronimo: GTP), concepita gi\u00e0 nel 1976 dall'ACO per la 24 Ore di Le Mans e quindi adeguata dall'IMSA, formata da vetture sport a carrozzeria chiusa, a costi calmierati e concepiti per sfruttare l'effetto suolo: per coinvolgere il maggior numero di motoristi fu creata anche una tabella di equivalenza che mantenesse equilibrati i rapporti peso/potenza tra le diverse tipologie di motori impiegabili. Queste regole crearono i presupposti per l'arrivo di seri concorrenti per la Porsche 935, che era potentissima ma non era stata concepita per sfruttare l'effetto suolo, arrivato nelle competizioni un paio di anni dopo la nascita della vettura tedesca.\nIl primo a vedere un'opportunit\u00e0 nelle nuove regole fu Brian Redman, che chiese a Eric Broadley, presidente della casa costruttrice britannica \"Lola Racing Cars\", di realizzargli una nuova vettura per le gare IMSA: Broadley era interessato ma non aveva i fondi per il progetto e lo sviluppo e non produceva una sportprototipo da quando la sua Lola T70 Mk.III era stata surclassata dalle rivali Porsche 917 e Ferrari 512 S e 512 M, pertanto Redman dovette trovare acquirenti per la vettura e coinvolse Ralph Kent Cooke e Roy Woods, che misero su un team in comune, il Cooke-Woods Racing presso la Bob Garretson Enterprise di Mountain View, in California, a cui vennero consegnate le prime due vetture costruite su un totale di dodici esemplari realizzati tra il 1981 e il 1983.\nTecnica.\nPer la sua prima vettura sportprototipo ad effetto suolo la Lola si affid\u00f2 per gli studi aerodinamici preliminari a un consulente esterno, Max Sardou, per poi modificare i progetti iniziali sulla base delle risultanze dei test effettuati presso la galleria del vento dell'Imperial College di Londra: il progetto fu seguito da Andrew Thorby, coadiuvato dallo stesso Eric Broadley. I due concepirono un telaio monoscocca a in pannelli a nido d'ape di alluminio, con tunnel Venturi che percorrevano tutto il sottoscocca, mentre radiatori e serbatoi erano collocati sui lati del telaio e per la sicurezza del pilota era prevista una gabbia di sicurezza per l'abitacolo con roll-bar aggiuntivo dietro il parabrezza e rinforzi alla paratia anteriore per proteggere meglio negli urti frontali.\nLe sospensioni indipendenti su tutte le ruote prevedevano montanti in lega di magnesio con mozzi in lega d'acciaio realizzata dalla Lola stessa, mentre i gruppi molla/ammortizzatore erano forniti dalla Bilstein e i dischi autoventilanti della AP erano dotati di pinze freno della Lockheed a quattro pistoncini: il pilota poteva regolare dall'abitacolo la rigidit\u00e0 delle barre antirollio e il bilanciamento della frenata. I cerchi in magnesio da 16 pollici della BBS montavano pneumatici Goodyear a tele incrociate, che potevano essere rapidamente sostituiti grazie a sollevatori pneumatici integrati nella vettura. Lo sterzo era a pignone e corona. La carrozzeria fu realizzata in vetroresina dalla Harley Plastic, con gli sportelli incernierati in avanti che integravano una porzione del tetto, mentre le ruote posteriori erano carenate.\nPer quanto riguarda l'impianto propulsivo, la Lola progett\u00f2 la vettura in modo da poter accogliere indifferentemente diversi tipi di motore, per poterla vendere al maggior numero di team: di norma esso era lo Chevrolet V8 small block da 5,7 litri, il Ford Cosworth DFV V8 da 3 litri (e la sua variante DFL da 3,3 litri e 3,9 litri) e in taluni casi anche il Porsche 6 cilindri boxer Turbo. Il cambio Hewland a 5 rapporti era del tipo VG o DG, a seconda del motore che veniva installato. L'assemblaggio della prima vettura fu completato a fine marzo del 1981 e il prezzo di vendita era di 80.000 $US priva di propulsore.\nCarriera agonistica.\nI primi due esemplari della Lola T600 furono venduti al Cooke/Woods Racing, che fece debuttare il primo (telaio T600-HU1) alla \"100 miglia di Laguna Seca\", il 3 maggio 1981, nelle mani di Brian Redman: la vettura era spinta da un motore aspirato Chevrolet V8 small block da 350ci elaborato dalla Chaparral usando un blocco motore NASCAR abbinato a testate in alluminio. Partito dalla quinta posizione in griglia dietro al poleman Klaus Ludwig con la Mustang Turbo del Team Miller e a tre \"935\", che in qualifica avevano sfruttato l'overboost dei loro turbocompressori, Redman li super\u00f2 tutti in gara e s'invol\u00f2 verso la vittoria al debutto, ripetendosi poi nelle due gare successive a Lime Rock e Mid-Ohio. Nel frattempo John Paul Jr. (del team J.L.P. Racing) aveva ricevuto la sua T600 (telaio T600-HU4) e fu un serio rivale, ma a fine campionato Redman si laure\u00f2 campione e la Lola vendette un totale di dodici esemplari della vettura.\nPer la stagione successiva il team Cooke-Woods Racing si ridenomin\u00f2 \"Cooke Racing\" in seguito all'abbandono da parte del socio Roy Woods e del pilota Redman, non tornando pi\u00f9 ai livelli della stagione 1981. Le T600 furono portate in pista ancora dalla \"J.L.P. Racing\" e dalla \"Cord Racing\", oltre a quelle della \"Interscope Racing\" affidate a Danny Ongais, Ted Field e Bill Whittington. La Interscope fece sue quattro gare, ma John Paul Jr. fece suo il campionato dopo aver ottenuto sette vittorie dividendosi al volante della Porsche 935 e della T600, con cui ne ottenne una, battendo Ted Field, secondo in classifica finale.\nNel 1983 Ted Field decise di installare sulla sua T600 un motore Chevrolet V6 3.4L turbo da 700 CV, ottenendo una vettura veloce ma inaffidabile, mentre John Kalagian e il \"Phil Conte Racing\" usarono il classico Chevrolet V8 e il \"Bayside Racing \"mont\u00f2 il motore boxer 6 cilindri turbo di una Porsche 935 turbo sulla loro T600. Ma la vettura stava diventando obsoleta, surclassata dai nuovi modelli March e Jaguar, ottenendo solo qualche podio.\nNegli anni seguenti le prestazioni non pi\u00f9 all'altezza relegarono la vettura al ruolo di \"riempi-griglia\" e l'ultima apparizione in gara risale al 1987\nNel frattempo, in Europa, la casa madre schierava nel mondiale 1981 una vettura (Telaio T600-HU3) motorizzata Cosworth e affidata a Guy Edwards e Emilio de Villota, che ebbero una stagione altalenante, impreziosita da due vittorie (6 Ore di Pergusa e 1000 km di Brands Hatch), e che a Le Mans si piazzarono quindicesimi assoluti, mentre la seconda vettura (telaio T600-HU2) del Cooke/Woods Racing, dotata di motore Porsche boxer turbo non riusc\u00ec nemmeno a qualificarsi per la maratona francese. L'ultima vettura costruita (telaio T600-HU12) fu acquistata dal pilota tedesco Karl-Heinz Becker e, dotata di motori BMW, fu impiegata tra il 1983 e il 1993 nel \"Deutsche Rennsport Meisterschaft\" (DRM) e nell'Interserie."}
{"id": "4373498", "revid": "36426", "url": "https://it.wikipedia.org/wiki?curid=4373498", "title": "Giallo limone", "text": ""}
{"id": "4373500", "revid": "36426", "url": "https://it.wikipedia.org/wiki?curid=4373500", "title": "En-plein-air", "text": ""}
{"id": "4373501", "revid": "767487", "url": "https://it.wikipedia.org/wiki?curid=4373501", "title": "Harald Geppert", "text": "Biografia.\nDi padre tedesco (August, insegnante e preside di scuola media) e madre italiana (Ernesta Belardi), Geppert si \u00e8 laureato all'Universit\u00e0 di Breslavia con Adolf Kneser. Nel 1928 ha vinto una borsa di studio per l'Universit\u00e0 di Roma, messa in palio dalla Fondazione Rockefeller. Dal 1930 \u00e8 stato docente di matematica all'Universit\u00e0 di Giessen. Si \u00e8 occupato di geometria e, nell'ambito della fisica matematica, di equazioni differenziali.\nIntellettuale organico al nazismo, tanto da aver pubblicato - insieme a Siegfried Koller - il volume \"Ereditariet\u00e0 matematica\" (ed. or. \"Erbmathematik\"), uscito nel 1938, dall'anno seguente \u00e8 stato chiamato a Berlino, da Ludwig Bieberbach, alla direzione del periodico scientifico \"Jahrbuch \u00fcber die Fortschritte der Mathematik\" (in italiano \"Annuario sullo stato di avanzamento della matematica\"). Geppert si \u00e8 suicidato alla fine della seconda guerra mondiale.\nSua sorella, Maria Pia (1907-1997), \u00e8 stata una statistica."}
{"id": "4373502", "revid": "709565", "url": "https://it.wikipedia.org/wiki?curid=4373502", "title": "Fornever", "text": ""}
{"id": "4373505", "revid": "1543377", "url": "https://it.wikipedia.org/wiki?curid=4373505", "title": "Annali frammentari d'Irlanda", "text": "Gli Annali frammentari d'Irlanda sono un compendio di cronache medievali in lingua irlandese media provenienti da vari annali irlandesi e da varie narrazioni storiche. Furono compilati nel regno di Osraige, probabilmente al tempo di Donnchad mac Gilla P\u00e1traic (morto nel 1039), re di Osraige e re di Leinster. \nGli \"Annali frammentari\" furono copiati nel 1643 per il reverendo John Lynch da Dubhaltach Mac Fhirbhisigh da un manoscritto perduto in pergamena del XV secolo, che apparteneva a Giolla na Naomh Mac Aodhag\u00e1in (Nehemias MacEgan). Mac Aodhag\u00e1in, che mor\u00ec intorno al 1443, era un professore di Leggi di Brehon a Ormond. Il solo manoscritto sopravvissuto degli \"Annali frammentari\", che \u00e8 attualmente custodito dalla Biblioteca reale del Belgio a Bruxelles, non \u00e8 opera di Mac Fhirbhisigh, ma quella di un anonimo scriba, che fece una copia del testo di Mac Fhirbhisigh, aggiungendo alcuni commenti al margine ed un indice. Il manoscritto (MS. 7, c. n. 17) \u00e8 incompleto ed include cinque frammenti di annali che cominciano nel 573 e finiscono nel 914. Ci\u00f2 che \u00e8 sopravvissuto si aggiunge alla sinossi dell'ipotetica \"Cronaca d'Irlanda\".\nPoco si sa dell'esemplare perduto sul quale lavor\u00f2 Mac Fhirbhisigh. Sembra che quando lo copi\u00f2 abbia modernizzato l'ortografia del testo originale. Ci sono lacune in punti dove l'esemplare non si pu\u00f2 pi\u00f9 leggere a causa delle cattive condizioni di conservazione. Il copista di Mac Fhirbhisigh aggiunse date, che prese dagli \"Annali dei Quattro Maestri\" senza preoccuparsi di confermare la loro accuratezza o di correggerli dove erano chiaramente errati.\nIl primo frammento si riferisce principalmente agli U\u00ed N\u00e9ill settentrionali e pu\u00f2 essere stato compilato nell'Ulster, ma i frammenti rimanenti furono evidentemente compilati nell'Osraige (Ossory), un regno che corrispondeva approssimativamente alla successiva Contea di Ormond. Il compilatore originale attinse evidentemente a una variet\u00e0 di fonti, alcune delle quali (ad es. gli annali) erano probabilmente pi\u00f9 accurate e affidabili di altre (ad es. le lunghe opere bardiche). I frammenti combinano fredde registrazioni annalistiche con racconti romantici e stravaganti voli di fantasia in una maniera che \u00e8 unica tra gli annali irlandesi.\nSono state pubblicate due edizioni moderne degli \"Annali frammentari\":"}
{"id": "4373506", "revid": "2184720", "url": "https://it.wikipedia.org/wiki?curid=4373506", "title": "L'uomo pi\u00f9 semplice", "text": "L'uomo pi\u00f9 semplice \u00e8 un singolo di Vasco Rossi, uscito nelle radio e in versione digitale il 21 gennaio 2013.\nLa canzone.\nLa canzone \u00e8 stata registrata a Los Angeles negli studi Speakeasy ed \u00e8 prodotta dallo stesso Vasco Rossi; la musica \u00e8 composta da Gaetano Curreri e da Andrea Fornili, rispettivamente voce e chitarra degli Stadio.\nL'uscita del brano \u00e8 stata annunciata tramite Facebook e il sito ufficiale dell'artista tre giorni prima dopo aver annunciato, il 7 gennaio, che egli fosse in sala d'incisione \u00abper una grande sorpresa\u00bb.\nIl brano debutta al primo posto nella Top Singoli per la settimana 21-27 gennaio 2013 e successivamente viene certificato disco d'oro per le 15.000 copie vendute.\nIl 19 aprile esce una versione remixata del brano, prodotta da Tommy Vee e Dj Keller.\nVideo musicale.\nIl videoclip ufficiale del brano, dopo quello in anteprima del 20 gennaio 2013, \u00e8 stato pubblicato il 12 marzo seguente e vede Vasco Rossi protagonista delle riprese, svolte interamente all'interno dello studio di registrazione; il resto della band \u00e8 nascosta dato che le telecamere si soffermano sui primi piani agli strumenti musicali suonati dagli altri musicisti; si intravedono solamente i visi delle coriste."}
{"id": "4373508", "revid": "481666", "url": "https://it.wikipedia.org/wiki?curid=4373508", "title": "The Gunfighter", "text": ""}
{"id": "4373510", "revid": "256896", "url": "https://it.wikipedia.org/wiki?curid=4373510", "title": "Prima Brigata Mobile Carabinieri", "text": ""}
{"id": "4373511", "revid": "104458", "url": "https://it.wikipedia.org/wiki?curid=4373511", "title": "Taylor Fletcher", "text": "\u00c8 fratello di Bryan, a sua volta sciatore nordico di alto livello.\nBiografia.\nGareggia principalmente nella combinata nordica, sebbene fino al 2011 abbia saltuariamente preso parte a gare - anche ad alto livello - di salto con gli sci. In Coppa del Mondo di combinata nordica ha esordito il 31 gennaio 2009 a Chaux-Neuve (39\u00b0) e ha ottenuto il primo podio il 5 gennaio 2013 a Schonach (3\u00b0).\nIn carriera ha preso parte a quattro edizioni dei Giochi olimpici invernali, (gareggiando sia nella combinata nordica - 45\u00b0 nel trampolino lungo - sia nel salto con gli sci - 11\u00b0 nella gara a squadre), (gareggiando nella combinata nordica - 33\u00ba nel trampolino normale, 20\u00ba nel trampolino lungo, 8\u00ba nella gara a squadre), (gareggiando nella combinata nordica - 35\u00ba nel trampolino normale, 10\u00ba nella gara a squadre) e (gareggiando nella combinata nordica - 24\u00ba nel trampolino normale, 23\u00ba nel trampolino lungo, 6\u00ba nella gara a squadre), e a sei dei Campionati mondiali (gareggiando nella combinata nordica), vincendo una medaglia."}
{"id": "4373513", "revid": "36426", "url": "https://it.wikipedia.org/wiki?curid=4373513", "title": "Henri Toulouse-Lautrec", "text": ""}
{"id": "4373514", "revid": "729019", "url": "https://it.wikipedia.org/wiki?curid=4373514", "title": "Gendarmeria Internazionale", "text": "La Gendarmeria Internazionale fu il primo organismo militare del Principato d'Albania. Esso venne formato per decisione degli ambasciatori delle sei Grandi Potenze che presero parte alla Conferenza di pace di Londra del 1913. Questa decisione fu alla base del Trattato di Londra siglato poi il 30 maggio 1913. Dal momento che molti dei membri della Gendarmeria Internazionale erano olandesi, essa divenne conosciuta anche col nome di Missione Militare Olandese.\nI primi membri della gendarmeria giunsero in Albania il 10 novembre 1913. Ben presto questi dovettero fronteggiare la rivolta contadina locale. Uno degli ufficiali della Gendarmeria Internazionale venne ucciso e molti di loro vennero imprigionati dopo lo scoppio della rivolta nel giugno del 1914. Ufficiali olandesi vennero gradualmente rimpiazzati da ufficiali austroungarici e tedeschi che giunsero a Durazzo dal 4 luglio di quello stesso anno. Il 4 agosto, ebbe inizio la prima guerra mondiale e gran parte degli ufficiali olandesi fece ritorno nei Paesi Bassi. Il 19 settembre 1914 gli ultimi due ufficiali imprigionati vennero rilasciati.\nPremessa.\nGli ambasciatori delle sei Grandi Potenze decisero di costituire il Principato d'Albania il 29 luglio 1913 durante il 54\u00ba incontro della Conferenza di Londra. Il nuovo stato necessitava di un sovrano, di confini definiti, di un governo e di una forza di polizia militare. Per assicurare la neutralit\u00e0 di questa gendarmeria, le Potenze decisero che essa sarebbe stata costituita da uomini provenienti da paesi differenti. La loro prima scelta si orient\u00f2 sulla Svezia ma il paese era gi\u00e0 occupato in una missione simile in Persia, e pertanto la scelta ricadde sui Paesi Bassi per la loro neutralit\u00e0, per la mancanza di interessi diretti in Albania e per l'ampia esperienza coloniale nelle Indie orientali olandesi. Il 15 ottobre 1913 la Commissione Internazionale di Controllo venne preposta ad amministrare il paese sino a quando la situazione politica non avesse raggiunto una certa stabilit\u00e0. Guglielmo di Wied venne prescelto quale primo principe d'Albania.\nIl comando.\nIl ministro della guerra dei Paesi Bassi inizialmente aveva scelto il maggiore Lodewijk Thomson quale capo della Gendarmeria, ma dopo un momento di crisi interna e la formazione di un nuovo governo, il nuovo ministro prescelse a quel ruolo il colonnello Willem De Veer, ponendo Thomson quale secondo in comando il 20 ottobre 1913.\nDe Veer e Thomson prepararono un rapporto di 150 pagine sulla costituzione della nuova gendarmeria albanese. Le forze reclutate e provviste dai Paesi Bassi furono di 5.000 elementi. Il 24 febbraio 1914 giunsero tredici ufficiali olandesi a Valona: il capitano Fabius, il maggiore Kroon, il maggiore De Waal, il maggiore Sluys, il capitano Doorman, il maggiore Roelfsema, il dottor De Groot, il capitano Sar, il maggiore Verhulst, il maggiore Snellen van Vollenhoven, il primo luogotenente Mallinckrodt e i capitani Reimers e Sonne.\nMissione.\nLa Gendarmeria Internazionale era sol uno dei gruppi armati presenti nel principato durante il governo di Guglielmo di Wied. Tra gli altri presenti in contemporanea ricordiamo le bande irregolari guidate da capi locali oltre a fuorilegge nativi, Komitadjis bulgari, ribelli greci dell'Epiro settentrionale e ribelli contadini delle aree centrali, oltre alla gendarmeria personale di Essad Pasha e dei volontari del Kosovo guidati da Isa Boletini e da gruppi di miridizi cattolici dalle montagne settentrionali al comando di Pr\u00eank Bib\u00eb Doda.\nUno dei primi compiti della nuova gendarmeria era quello di addestrare e reclutare nuovi soldati albanesi per prendere il controllo della parte meridionale dello stato dopo la Dichiarazione d'indipendenza nord epirota del 28 febbraio 1914.\nEssad Pasha Toptani, in qualit\u00e0 di ministro della guerra e dell'interno, era contrario a soluzioni pacifiche del problema. Egli si oppose alla Commissione Internazionale di Controllo che credeva che il problema potesse risolversi per vie diplomatiche. Il principe ed il suo gabinetto di governo accettarono la proposta di Essad Pasha per una soluzione di stampo militare. Migliaia di fucili italiani e mitragliatrici austroungariche vennero acquistate per essere distribuite alla popolazione dell'Albania centrale (in prevalenza composta da musulmani). Il motivo di questa rivolta era essenzialmente dovuto al fatto che questi contadini ritenevano che il nuovo regime fosse pi\u00f9 che altro uno strumento nelle mani delle grandi potenze (tutte di fede cristiana) e dei grandi proprietari terrieri locali. Sulla base di queste credenze la popolazione si rivolta.\nQuando migliaia di ribelli circondarono Shijak il 17 maggio (a soli 10\u00a0km da Durazzo), Essad Pasha venne accusato di fomentare una rivolta contro Guglielmo di Wied. Egli venne esiliato in Italia dal 20 maggio di quell'anno, senza processo.\nLa rivolta si intensific\u00f2 dopo l'esilio di Essad. Intenzionato ad ottenere il supporto dei 1000 volontari miraziti cattolici del nord, Guglielmo di Wied nomin\u00f2 il loro capo, Pr\u00eank Bib\u00eb Doda, quale suo nuovo ministro degli esteri. Isa Boletini ed i suoi uomini, in gran parte provenienti dal Kosovo entrarono a far parte della Gendarmeria Internazionale per combattere i ribelli. I gendarmi olandese assieme ai miraziti tentarono di catturare la citt\u00e0 di Shijak, ma quando i combattimenti ebbero inizio il 23 maggio di quell'anno essi si trovarono circondati e vennero catturati assieme ad un'ulteriore spedizione proveniente da Durazzo che aveva tentato di liberare i compagni prigionieri. Il capitano Sar non era venuto a conoscenza del fatto che le trib\u00f9 cattoliche dell'area settentrionale del paese avevano rifiutato di aderire agli scontri per via della presenza del generale Besa alla presa del trono da parte del principe di Wied. I ribelli attaccarono Durazzo, al punto da riuscire a condurre nel panico la popolazione locale ed il principe e la sua famiglia dovettero trovare rifugio su una nave italiana ormeggiata nella baia.\nDurante un attacco a sorpresa della mattina del 15 giugno 1914 Thomson venne colpito al petto (bench\u00e9 i ribelli stessero attaccando alle sue spalle) e mor\u00ec nel giro di pochi minuti. Per questo motivo oggi si ritiene sia stato un cecchino italiano a colpirlo.\nIl capitano Fabius form\u00f2 delle unit\u00e0 volontarie di artiglieria. Secondo il governo austriaco, i volontari che bombardarono i ribelli vennero reclutati dalla Commissione Albanese direttamente da Vienna. Dalla fine del giugno del 1914 gli ufficiali olandesi vennero catturati dai ribelli dell'Albania centrale ed essi dovettero gradualmente essere rimpiazzati con ufficiali austroungarici e tedeschi, che giunsero poi a Durazzo il 4 luglio di quell'anno. Il 27 luglio 1914 il colonnello De Veer present\u00f2 ufficialmente le sue dimissioni per la missione. Ben presto la Prima guerra mondiale ebbe inizio e dal 4 agosto gran parte degli ufficiali fece ritorno in madrepatria. I ribelli catturarono Berat il 12 luglio e Valona, senza combattere, il 21 agosto. Gli ultimi due ufficiali ad essere stati catturati (Verhulst e Reimers) vennero rilasciati il 19 settembre 1914.\nFine della missione.\nNell'autunno del 1914 Essad Pasha accett\u00f2 l'invito del senato dell'Albania centrale (formato dai ribelli) a ritornare in Albania per prenderne il controllo. Il suo primo compito fu quello di sanare i conti del suo governo, per poi spostarsi a Ni\u0161, nel Regno di Serbia, ove concluse un'alleanza militare segreta col primo ministro locale Pa\u0161i\u0107 il 17 settembre. Nell'ottobre del 1914, Essad Pasha ritorn\u00f2 in Albania. Col supporto finanziario di Italia e Serbia, egli riusc\u00ec a ristabilire delle forze armate nel distretto di Dib\u00ebr e prese Durazzo dall'inizio di ottobre, senza quasi combattere. Finiva a quel punto la missione della Gendarmeria Internazionale col crollo poco dopo della Commissione delle Grandi Potenze che l'aveva voluta."}
{"id": "4373516", "revid": "767487", "url": "https://it.wikipedia.org/wiki?curid=4373516", "title": "Princess of the Dark", "text": "Princess of the Dark \u00e8 un film muto del 1917 diretto da Charles Miller sotto la supervisione di Thomas H. Ince. Fu il primo ruolo da protagonista in un film statunitense per l'attrice australiana Enid Bennett.\nTrama.\nFay, cieca dalla nascita, vive poveramente con il padre James Herron in una squallida citt\u00e0 mineraria. Le miserie quotidiane non la toccano e lei vive in un mondo di fantasia dove tutto \u00e8 meraviglioso. Il suo compagno di giochi, il gobbo Crip \u00e8 considerato dalla ragazza un principe azzurro e la caverna dove vive le sue splendide avventure, il regno delle fate. Un giorno il figlio del ricco proprietario della miniera, John Rockwell, incontra Fay e resta incantato dalla sua purezza e dal suo idealismo. Entra cos\u00ec a far parte anche lui del mondo magico di Fay, detronizzando a poco a poco Crip che ama la fanciulla. John, preso dalla pena per Fay, riesce a trovare le cure per ridarle la vista. Quando vede com'\u00e8 veramente il mondo, la ragazza si rende conto anche dell'aspetto di Crip. Lui, disperato, si uccide. Il suo corpo giace nella caverna, ormai inesistente mondo delle fate. Quando Fay porta John a visitare il suo vecchio covo, i due vi scoprono il cadavere di Crip.\nProduzione.\nIl film fu prodotto dalla New York Motion Picture e dalla Kay-Bee Pictures\nDistribuzione.\nDistribuito dalla Triangle Distributing, usc\u00ec nelle sale cinematografiche USA il 18 febbraio 1917."}
{"id": "4373518", "revid": "729019", "url": "https://it.wikipedia.org/wiki?curid=4373518", "title": "Morane-Saulnier MS.472", "text": "Il Morane-Saulnier MS.472 Vanneau II fu un aereo da addestramento monomotore ad ala bassa sviluppato dall'azienda aeronautica francese Morane-Saulnier negli anni quaranta.\nSviluppato dall'originario prototipo MS.470 Vanneau, venne prodotto in oltre 500 esemplari, comprese le successive versioni MS.474, MS.475, MS.477 e MS.479."}
{"id": "4373521", "revid": "104458", "url": "https://it.wikipedia.org/wiki?curid=4373521", "title": "Didrik T\u00f8nseth", "text": "Biografia.\nIn Coppa del Mondo ha esordito il 22 gennaio 2012 a Otep\u00e4\u00e4 (17\u00b0) e ha ottenuto la prima vittoria, nonch\u00e9 primo podio, il 20 gennaio 2013 a La Clusaz.\nHa partecipato per la prima volta a una rassegna iridata a Falun 2015, dove ha vinto la medaglia d'oro nella staffetta, si \u00e8 classificato 4\u00ba nell'inseguimento e 8\u00ba nella 50\u00a0km; due anni dopo ai Mondiali di Lahti 2017 ha vinto la medaglia d'oro nella staffetta e si \u00e8 classificato 5\u00ba nella 15 km e 6\u00ba nell'inseguimento. Ai XXIII Giochi olimpici invernali di , sua prima presenza olimpica, ha vinto la medaglia d'oro nella staffetta; l'anno dopo ai Mondiali di Seefeld in Tirol 2019 \u00e8 stato 5\u00ba nella 15 km.\nPalmar\u00e8s.\nCoppa del Mondo.\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTC = tecnica classica\nHS = partenza a handicap"}
{"id": "4373522", "revid": "287204", "url": "https://it.wikipedia.org/wiki?curid=4373522", "title": "Didrik Tonseth", "text": ""}
{"id": "4373523", "revid": "104458", "url": "https://it.wikipedia.org/wiki?curid=4373523", "title": "Didrik Toenseth", "text": ""}
{"id": "4373531", "revid": "1605525", "url": "https://it.wikipedia.org/wiki?curid=4373531", "title": "Paride Dioli", "text": "Biografia.\nHa studiato al Liceo classico, quindi Scienze biologiche all'Universit\u00e0 di Padova e, in particolare, Entomologia sotto la guida di Antonio Servadei (1975). In seguito ha frequentato assiduamente l'entomologo di Rovereto Livio Tamanini, il massimo esperto italiano del sottordine degli Heteroptera (cimici delle piante, fitofaghe, ematofaghe o predatrici), specializzandosi in questo gruppo di insetti.\nDopo un breve periodo come insegnante di Scienze naturali e biologiche al ginnasio di Agno (Cantone Ticino - Svizzera) e all'Istituto magistrale \"Lena Perpenti\" di Sondrio, si \u00e8 dedicato prevalentemente all'attivit\u00e0 di giornalista e scrittore di divulgazione scientifica, collaborando con i quotidiani \"La Repubblica\" e \"Il Giorno-QN\", con le riviste \"Oasis\" e \"Airone\" oltre che con numerosi periodici locali, tra cui la \"Rassegna Economica della Provincia di Sondrio\" e \"Il Naturalista valtellinese\". Ha partecipato, per la parte ambientale di diversi comuni, alla stesura dell'Enciclopedia \"La Lombardia paese per paese\" (ed. Bonechi - Firenze) e della Guida Turistica della Provincia di Sondrio (ed. Gianasso/Banca Popolare di Sondrio). Per l'Associazione Nazionale dei Musei Scientifici ha effettuato e pubblicato una ricerca sulla storia dell'Entomologia in provincia di Sondrio [1].\nRicerca scientifica.\nHa proseguito parallelamente anche la ricerca in campo entomologico, collaborando con Musei ed Istituti universitari in particolare come esperto per gli Hemiptera Heteroptera, noto a livello internazionale [2] [3], partecipando ai progetti scientifici sulle brughiere alpine (Consiglio Nazionale delle Ricerche)[4], sulla fauna della Sierra Leone (Accademia dei Lincei)[5], dell'Albania (spedizione alpinistica e scientifica con il Museo civico di storia naturale di Morbegno e il CAI)[6], del parco del Monte Barro con il Museo civico di storia naturale (Milano)[7], della riserva naturale parziale botanica di Pian di Gembro[8], della riserva naturale orientata del Bosco dei Bordighi (provincia di Sondrio)[8] e dell'area naturale protetta svizzera delle Bolle di Magadino in collaborazione con il Museo cantonale di storia naturale di Lugano[9].\nHa studiato gli Heteroptera del Ferrarese[10], delle Langhe per il Museo civico \"Federico Eusebio\" di Alba, del Friuli presso il Museo friulano di storia naturale di Udine. Ha partecipato alle campagne di ricerca del Museo di storia naturale di Venezia sull'aeroplancton negli strati bassi dell'atmosfera sul Delta del Po[11].\nNell'ambito delle sue ricerche entomologiche ha descritto specie nuove della famiglia dei Reduviidae[12][13][14][15][16], in particolare nuove specie europee del genere Schidium in Italia e in Spagna. In diverse occasioni si \u00e8 occupato della introduzione accidentale in Europa di pericolosi parassiti esotici delle piante e delle coltivazioni[17][18][19][20]. Dal 2013 ha effettuato studi sulla diffusione e contenimento in Europa della \"Cimice asiatica\" (Brown marmorated stink bug) \"Halyomorpha halis\" (\"Pentatomidae\") partecipando a diversi progetti di ricerca dell\"Universit\u00e0 di Modena e Reggio Emilia e del dipartimento \"DEFENS\" dell'Universit\u00e0 di Milano [21][22][23][24][25]. Nel periodo 2016-2018 ha collaborato con l'Istituto di Paleontologia dell'Universit\u00e0 di Milano nello studio degli insetti fossili del Monte San Giorgio (Cantone Ticino - Svizzera), descrivendo una specie nuova di \"Tingidae (Archetingis ladinica)\" risalente al Triassico Medio (circa 250 milioni di anni fa) [26]. Inoltre ha contribuito, con i colleghi dell'Universit\u00e0 di Elazig (Turchia) alla ricerca di nuove specie nei territori orientali dell'Anatolia [27] e, con i colleghi spagnoli, alla ricerca di speciue nuove per l'Europa nella penisola iberica [27][28][29][30]\nSocio, dal 1967, della Societ\u00e0 Entomologica Italiana. Collaboratore, dal 1980, della Sezione entomologica del Museo di Storia Naturale di Milano e, dal 2013, volontario della cultura del Comune di Milano nel riordino delle Collezioni museali. Dal 1980 \u00e8 conservatore onorario per l'entomologia del Museo civico di Storia naturale di Morbegno (provincia di Sondrio) e dal 1990 \u00e8 membro del comitato scientifico della rivista \"Il naturalista valtellinese\", edita dal medesimo museo."}
{"id": "4373532", "revid": "599013", "url": "https://it.wikipedia.org/wiki?curid=4373532", "title": "The Great Impersonation", "text": ""}
{"id": "4373536", "revid": "599013", "url": "https://it.wikipedia.org/wiki?curid=4373536", "title": "Without Mercy", "text": ""}
{"id": "4373537", "revid": "256896", "url": "https://it.wikipedia.org/wiki?curid=4373537", "title": "Comitato Esecutivo per i Servizi di Informazione e Sicurezza", "text": ""}
{"id": "4373539", "revid": "1543377", "url": "https://it.wikipedia.org/wiki?curid=4373539", "title": "Palazzo Sant'Agostino", "text": "Il palazzo Sant'Agostino (detto anche \"palazzo della Provincia\", perch\u00e9 vi ha sede l'amministrazione centrale della provincia di Salerno) si trova nel centro storico di Salerno, davanti al lungomare Trieste.\nStoria.\nIl palazzo prende il nome dal fatto che inizialmente era un monastero dedicato a Sant'Agostino. Nel 1309 ne fu iniziata l'edificazione su un terreno prospiciente il mare, dove vi era stata la piccola chiesa di Sant'Angelo a mare, dell'alto medioevo.\nCon Napoleone il palazzo smise di essere religioso e venne ristrutturato da Gioacchino Murat, diventando un palazzo di due piani.\nDopo l'Unit\u00e0 d'Italia divenne sede della prefettura. Nel 1928 fu aggiunto un terzo piano ad esclusivo uso della provincia (i precedenti due piani rimasero sempre destinati alla prefettura). La \"Torre dell'orologio\" fu spostata all'angolo tra via Duomo e via Roma. La stessa facciata sub\u00ec modifiche, con l'inserimento di due colonne nell'entrata. Negli anni del Fascismo, il palazzo ospit\u00f2 il \"Museo archeologico provinciale\".\nNel 1943 il palazzo fu gravemente danneggiato dai bombardamenti alleati, perdendo un'ala (dove ora si trova piazza Sant'Agostino). Successivamente fu ristrutturato assumendo l'attuale aspetto negli anni cinquanta: da allora \u00e8 destinato ad uso esclusivo degli uffici della provincia.\nDescrizione.\nIl palazzo ha una pianta rettangolare, con un androne e due piccoli cortili interni. Ha un grande salone per ricevimenti con pavimenti in marmo, mentre la facciata (in stile neoclassico ad opera di Giuliano de Fazio nel primo Ottocento), presenta un bugnato al piano terreno.\nDispone di quattro piani, per complessivi 24 metri d'altezza. Lateralmente, sul lato nord, ha una torre con orologio rivolto verso la piazza Cavour del lungomare di Salerno.\nAll'interno del palazzo vi \u00e8 il \"salone di rappresentanza\", dedicato a Girolamo Bottiglieri (che fu il primo presidente della provincia di Salerno nel 1861) e dominato dal quadro di Giuseppe De Mattia raffigurante Costantino l'Africano mentre viene presentato alla famiglia di Roberto il Guiscardo. L'\"aula consiliare\" ha un pavimento in cotto e maiolica, opera del maestro Giancappetti, che raffigura lo stemma della provincia.\nLa chiesa di Sant'Agostino \u00e8 collocata sul lato occidentale del palazzo, con ingresso dalla piazza Sant'Agostino. \u00c8 stata pesantemente rimaneggiata, dopo la soppressione del convento voluta da Murat, con l'abbattimento della cupola da cui \u00e8 stata ricavata l'attuale sacrestia."}
{"id": "4373540", "revid": "599013", "url": "https://it.wikipedia.org/wiki?curid=4373540", "title": "L'isola del paradiso", "text": ""}
{"id": "4373541", "revid": "729019", "url": "https://it.wikipedia.org/wiki?curid=4373541", "title": "Tavanipupu", "text": "Tavanipupu \u00e8 un'isola nella Provincia di Guadalcanal delle Isole Salomone."}
{"id": "4373543", "revid": "767487", "url": "https://it.wikipedia.org/wiki?curid=4373543", "title": "L'isola del paradiso (film 1930)", "text": "L'isola del paradiso (\"Paradise Island\") \u00e8 un film del 1930 diretto da Bert Glennon.\nTrama.\nEllen Bradford, una bella ragazza, giunge dagli Stati Uniti in un'isola dei Mari del Sud per sposarsi con Roy Armstrong. Ma il fidanzato si trova in mezzo ai guai, debitore di una grossa cifra con Lutze, il proprietario di una casa da gioco. Costui si invaghisce di Ellen e, per conquistarla, la asseconda. Due marinai, Thorne e Beauty, aiutano per\u00f2 Ellen a recuperare il documento firmato da Armstrong che cancella il suo debito. Ellen, a questo punto, dopo averlo tolto dai guai, lascia il fidanzato per lo spensierato e allegro Thorne.\nProduzione.\nIl film fu prodotto dalla Tiffany Productions.\nDistribuzione.\nDistribuito dalla Tiffany Productions, usc\u00ec nelle sale cinematografiche statunitensi il 15 luglio 1930. Nel 2004, film \u00e8 stato inserito nel catalogo Grapevine Video e in quello della Reel Media International ."}
{"id": "4373545", "revid": "256896", "url": "https://it.wikipedia.org/wiki?curid=4373545", "title": "Servizio per le Informazioni e la Sicurezza Democratica", "text": ""}
{"id": "4373546", "revid": "256896", "url": "https://it.wikipedia.org/wiki?curid=4373546", "title": "Servizio per le Informazioni e la Sicurezza Militare", "text": ""}
{"id": "4373550", "revid": "640277", "url": "https://it.wikipedia.org/wiki?curid=4373550", "title": "Stella di tipo solare", "text": ""}
{"id": "4373563", "revid": "767487", "url": "https://it.wikipedia.org/wiki?curid=4373563", "title": "Mmusa Ohilwe", "text": ""}
{"id": "4373580", "revid": "15756", "url": "https://it.wikipedia.org/wiki?curid=4373580", "title": "Mariarosa Schiaffino", "text": "Biografia.\nMariarosa Schiaffino si laurea nel 1961 in Lettere Moderne presso l'Universit\u00e0 degli Studi di Genova con una tesi sul teatro del \u2018500 alla corte di Ferrara. Subito dopo si trasferisce a Milano, impiegandosi nella casa editrice Fratelli Fabbri Editori prima come redattrice, poi all'ufficio pubblicit\u00e0 come copywriter. Inizia qui la sua specializzazione nella comunicazione per le vendite per corrispondenza. Alla fine degli anni settanta diventa responsabile del catalogo di vendite librarie per posta di Euroclub, societ\u00e0 appena formatasi a Milano, appartenente al Gruppo Bertelsmann, successivamente divenuta Mondolibri.\nCollabora fin dalla fondazione nel 1980, divenendone poi socia, con Idealibri, casa editoriale specializzata in libri illustrati, in qualit\u00e0 di direttore editoriale. Pur continuando a esercitare un'attivit\u00e0 professionale nel mondo della comunicazione pubblicitaria e del direct marketing, accentua il suo ruolo sul piano della conduzione editoriale, della scrittura e del giornalismo, scrivendo numerosi libri.\nPer Idealibri, durante la gestione del fondatore, Mario Sabbieti, crea e conduce personalmente la collana \u201cPiccoli Piaceri\u201d, che coglie un grande successo di lettori e di critica nel corso degli anni ottanta e nei primi anni novanta. Di una quarantina di titoli pubblicati, ne firma cinque da sola, altri con la collaborazione di specialisti, ma tutti nascono dalla sua passione e dal suo severo intervento stilistico. Dopo l'uscita da Idealibri, a seguito del totale passaggio della casa editrice al gruppo Rusconi, continua a scrivere e pubblicare con editori come Alinari, Touring Club Italiano, La Biblioteca, Mondadori Electa, centrando le sue ricerche sulla storia della civilt\u00e0 alimentare e sulla cultura materiale, svolgendo una intensa collaborazione con numerosi periodici: Grand Gourmet, Vie del gusto, A Tavola, Gardenia, Bell\u2019Italia, Sale e Pepe. \u00c8 autrice di vari libri promozionali per aziende come Barilla e gruppi come Federlegno."}
{"id": "4373583", "revid": "88740", "url": "https://it.wikipedia.org/wiki?curid=4373583", "title": "Organizzazione per il sostegno alla resistenza islamica", "text": "'Organizzazione per il sostegno della resistenza islamica' nome ufficiale o \"Hay'at Da'am al-Muqawama al-Islamiya fi Lubnan\" \u00e8 un fondo caritatevole di Hezbollah utilizzato per raccogliere fondi per il gruppo e per pagare i servizi offerti dall'organizzazione in Libano.\nHezbollah utilizza quest'organizzazione per raccogliere donazioni in sostegno delle sue attivit\u00e0 militari. Inoltre, quest'organizzazione viene pubblicizzata tramite il canale televisivo di Hezbollah \"Al Manar\".\nI volantini che vengono distribuiti dall'organizzazione offrono diversi programmi sui quali \u00e8 possibile effettuare la propria donazione:\nStuart Levey, il Segretario per il Terrorismo e l'Intelligence finanziaria del Dipartimento USA del tesoro, ha dichiarato: \"I materiali di raccolta fondi di quest'organizzazione invitano le persone ad inviare soldi per equipaggiare militanti di Hezbollah o per acquistare razzi, che verranno usati da Hezbollah per colpire le popolazioni civili\".\nL'ordine esecutivo dell'Amministrazione USA 13224 inserisce quest'organizzazione fuori dal sistema finanziario americano, proibendo ogni forma di cooperazione con cittadini americani o persone che risiedono negli Stati Uniti, e congelando eventuali conti che quest'organizzazione possiede sotto la giurisdizione americana."}
{"id": "4373595", "revid": "447535", "url": "https://it.wikipedia.org/wiki?curid=4373595", "title": "Tomas Jefferson", "text": ""}
{"id": "4373597", "revid": "767487", "url": "https://it.wikipedia.org/wiki?curid=4373597", "title": "Sacit Seld\u00fcz", "text": "Carriera.\nPallacanestro.\nIn carriera ha giocato nel Fenerbah\u00e7e, squadra che successivamente ha allenato. Con la ha disputato due edizioni degli Europei (1949 e 1951) e le Olimpiadi del 1952.\nPallavolo.\nSeld\u00fcz vestito la maglia della Nazionale di pallavolo maschile della Turchia, esordendo nel 1953 in occasione del primo incontro internazionale della squadra, perso 3-0 contro la ."}
{"id": "4373605", "revid": "400694", "url": "https://it.wikipedia.org/wiki?curid=4373605", "title": "Idealibri", "text": "Idealibri \u00e8 una casa editrice italiana fondata a Milano nel 1980 da Mario Sabbieti e dai fratelli Alvise e Filippo Passigli. Passata sotto la guida del gruppo editoriale Rusconi nel 1987, \u00e8 ora amministrata da Alessandro Bacci a Rimini.\nStoria.\nQualche anno prima della fondazione di Idealibri i fratelli Passigli avevano creato IdeaBooks, azienda che importava soprattutto dall'area di lingua inglese opere specializzate nel settore delle arti, della fotografia e dell'architettura, talvolta anche producendo in proprio opere dello stesso ambito. La missione di Idealibri, che traduceva il nome dell'altra, era destinata a pubblicare esclusivamente in italiano opere illustrate, con particolare riferimento alla manualistica. Una caratteristica che ne distinse l'attivit\u00e0 fin dal suo esordio consisteva nell'accuratezza dell'apparato iconografico e nell'eleganza della grafica. Operando con questi criteri tendeva a dare maggiore dignit\u00e0 a un prodotto editoriale, quello della manualistica, che fino ad allora si era presentato in forme molto pi\u00f9 sobrie e talvolta sciatte. Attinse subito a un vasto repertorio rappresentato dall'editoria inglese, che in quegli anni, anche per l'apporto fortemente creativo dei \"packagers\", rappresentava la fase pi\u00f9 avanzata nella produzione internazionale.\nIdealibri inizi\u00f2 le sue pubblicazioni nel 1980 traducendo \"Il libro delle piante in casa\" di Cynthia Wickam, acquistato dalla inglese Marshall Cavendish. Quel manuale, di grande formato e riccamente illustrato, ebbe in Italia uno straordinario successo, sia in libreria sia attraverso le vendite dei club per corrispondenza. Idealibri andava cos\u00ec a occupare un posto vacante nell'area del libro illustrato, avvicinandosi per dignit\u00e0 di prodotto alla fascia alta dei libri d'arte. Per il mercato italiano, una casa editrice che si dedicasse sistematicamente a questo genere di produzione, rappresentava un'assoluta novit\u00e0. Seguirono subito \"Il grande libro dei giochi da tavolo\" di R.C.Bell, tradotto e curato da Giampaolo Dossena, \"Colore\" di Faber Birren, \"Cose e case\" di Robert Guild, \"Una nuova vita\" del dr. David Harvey, innovativo nella problematica della gravidanza e del parto.\nPoco tempo dopo la fondazione, i Passigli si ritirarono dalla societ\u00e0 e questa accrebbe il suo capitale, divenendo una s.r.l., e lasciando spazio a un nuovo socio, Mariarosa Schiaffino, che assumer\u00e0 le funzioni di direttore editoriale e imprimer\u00e0 un'ulteriore identit\u00e0 alla casa editrice con la creazione della collana dei \"Piccoli piaceri\". Nel corso di circa un decennio appariranno in libreria oltre cinquanta titoli. La collana si impose con immediatezza convincendo critica e pubblico. Aveva fatto premio la lieve scrittura, l'originale apparato iconografico, spesso dovuto alla finezza illustrativa di Franco Testa, il formato, il prezzo e gli argomenti , quelli della cultura materiale, che guardavano agli oggetti del quotidiano con circolarit\u00e0, per rintracciarne usi, costume, storia, tecnologia, letteratura. Alcuni titoli conobbero numerose ristampe a cominciare dal primo, della Schiaffino stessa: \"L'ora del t\u00e8\". Seguirono quelli sul caff\u00e8, sul cioccolato: argomenti che fino ad allora non erano stati trattati affatto dall'editoria o, se mai, in forme appiattite di una modesta divulgazione. Furono numerosi i \"Piccoli Piaceri\" di successo, seguiti da molte imitazioni: da \"Il mondo \u00e8 gatto\" di Melita Kunz a \"Abito di societ\u00e0\" di Vittoria De Buzzaccarini, da \"Elogio della cravatta\" presentato da Giovanni Nuvoletti, libro che ebbe la ribalta televisiva di Pippo Baudo, a \"Maglia, maglietta, maglione\" di Paolo Lombardi, da \"Sulla poltrona\" di Franco Marmori a \"Un filo d'olio\" della stessa Schiaffino che fu distribuito dalla Fratelli Carli a cinquecentomila famiglie.\nAccanto a questa collana, tutta dovuta ad autori italiani, continuava la proposta di grandi volumi illustrati attinti dalla migliore editoria straniera. Da ricordare sono un libro sulla biancheria femminile, \"Intimo\" di Cecil Saint Laurent, \"I grandi disegnatori di Vogue\" che Idealibri imprezios\u00ec con una tiratura numerata e una rilegatura speciale , \"Lo shock dell'arte moderna\" di Robert Hughes con la copertina disegnata da Armando Testa. Inoltre, grande successo ebbero i libri fotografici, tra cui un grande volume sul \"Taj Mahal\" di Raghu Raj, \"Cento anni di vela\" con le foto degli storici Beken. Dal taglio didattico, invece, \u00e8 la serie dei manuali sugli sport, progettati da uno dei pi\u00f9 creativi packager del tempo, l'inglese Dorling Kindersley.\nNon mancarono la progettazione e la produzione di opere italiane di grande rilevanza editoriale. Tra queste \"Piccoli giardini\" di Orietta Sala e Ippolito Pizzetti. Destinato ai collezionisti \"Effetto bambola\" di Marco Tosa, seguito da una sorta di catalogo delle famose \"Bambole Lenci\". A cura di Attilio Marcolli e Silvia Giacomoni usc\u00ec inoltre volume sui \"Designer italiani\" mentre in occasione di una grande mostra tenutasi a Milano verso la fine degli anni ottanta fu pubblicato a cura di Iliprandi, Marangoni, Origoni e Pansera un ricco volume che presentava cinquant'anni di produzione in Italia di Visual Design. Nel settore del costume, molto caro a Idealibri, fu realizzato \"Homo elagans\" con la collaborazione tecnica della Ermenegildo Zegna, e lo spiritoso \"188 nodi da collo\", sulle cravatte. Clara Agnelli col marito Giovanni Nuvoletti produssero il curioso \"Vestire una Bambina\", inserito in una collana, anch'essa tutta italiana, dedicata ai \"Cinque sensi\". In questa raffinata serie apparvero \"Il bacio\" di Romano Giachetti, \"Il violino\" di Alberto Conforti con prefazione di Salvatore Accardo, \"La penna\" di Enrico Castruccio e infine \"Le delizie del divin porcello\" di Riccardo di Corato. Gli sport della vela furono protagonisti di volumi di grande formato, a cura di Riccardo Villarosa e Fabio Ratti, mentre il settore della cultura musicale fu affrontato con opere d'autore, firmate da Alberto Basso, Luciano Berio, Sylvano Bussotti. Con l'apporto di un packager francese, fu sviluppata una collana di luoghi italiani visti dal cielo (Firenze, Toscana, Venezia, Roma) attraverso l'obbiettivo di Guido Alberto Rossi. Uno dei libri pi\u00f9 innovativi nel settore alimentare, ristampato decine di volte, fu \"La dieta mediterranea\" di Roberta Salvadori, che per primo affront\u00f2 un argomento di grande interesse e di larga fama. La civilt\u00e0 della tavola e la cucina furono sempre ai primi posti negli interessi di Idealibri, con autori come Vincenzo Buonassisi, Riccardo Di Corato, Allan Bay.\nNel 1987, i due soci, Mario Sabbieti e Mariarosa Schiaffino cedettero la maggioranza delle quote alla casa editrice Rusconi, continuando per\u00f2 nel loro ruolo di conduttori. Nel corso del tempo, anche a seguito di cambiamenti al vertice della controllante, si produssero divergenze e perdite di bilancio, che all'inizio del 1992 videro l'estromissione dei soci fondatori. La Rusconi gest\u00ec direttamente Idealibri per un paio d'anni, ma fin\u00ec per cederla a imprenditori riminesi, per poi tornarne in pieno possesso alcuni anni dopo."}
{"id": "4373606", "revid": "155634", "url": "https://it.wikipedia.org/wiki?curid=4373606", "title": "Steven Th\u00e9olier", "text": "Biografia.\nSlalomista puro, Steven Th\u00e9olier ha debuttato nel Circo bianco il 6 dicembre 2005 a Les Menuires classificandosi 22\u00ba in una gara FIS. Ha esordito in Coppa Europa quattro anni dopo, giungendo 28\u00ba a Courchevel il 21 gennaio 2009, e in Coppa del Mondo l'8 dicembre 2012 a Val-d'Is\u00e8re, non riuscendo a qualificarsi per la seconda manche; il 18 dicembre successivo ha colto a Madonna di Campiglio il suo miglior piazzamento nel circuito (15\u00ba).\nIl 20 gennaio 2013 ha conquistato la sua unica vittoria, nonch\u00e9 unico podio, in Coppa Europa, precedendo a Kirchberg in Tirol nell'ordine il norvegese Sebastian Foss Solev\u00e5g e il britannico Dave Ryding. Il suo debutto iridato \u00e8 avvenuto in occasione della rassegna di Schladming 2013, dove di \u00e8 classificato 22\u00ba.\nDalla stagione 2016-2017 ha gareggiato per la nazionale olandese; il 24 gennaio 2017 ha preso per l'ultima volta il via in Coppa del Mondo, a Schladming senza completare la gara, e ai successivi Mondiali di Sankt Moritz 2017, sua ultima presenza iridata, non ha completato la prova di qualificazione. Si \u00e8 ritirato durante la stagione 2017-2018 e la sua ultima gara in carriera \u00e8 stata uno slalom speciale FIS disputato il 9 febbraio a Notre-Dame-de-Bellecombe, non completato da Th\u00e9olier.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "4373608", "revid": "93556", "url": "https://it.wikipedia.org/wiki?curid=4373608", "title": "Turba (nave)", "text": "La nave della Guardia di Finanza Turba venne varata nel 1910 nei cantieri S. Rocco di Trieste e fu impiegata dall'amministrazione doganale austro ungarica con il nome di \"Zara\", ospitando, talvolta, anche membri della casa imperiale per spostamenti nell'arcipelago dalmata. \nServizio.\nDurante la prima guerra mondiale fu attivamente impiegata in attivit\u00e0 bellica nelle acque triestine, lungo la costa giuliana e friulana e nelle lagune di Grado e Marano con compiti di trasporto, sorveglianza, dragamine e antisommergibile.\nDopo la guerra pass\u00f2 all'Italia e fu assegnata alla Regia Guardia di finanza. Dopo aver fatto parte della Flottiglia Costiera di Trieste, fu assegnata alla Scuola Nautica di Pola, e utilizzata per attivit\u00e0 addestrative. \nDurante la seconda guerra mondiale dotata anche di attrezzatura dragamine fu, dapprima, assegnata a Durazzo, ove fu impiegata per la scorta convogli tra l'Albania ed i porti pugliesi. \nSorpresa, poi, dall'armistizio a Brindisi, fu adibita a compiti logistici, e successivamente trasferita a Napoli, a disposizione del comando navale alleato. \nNel dopoguerra fu destinata a Gaeta, a disposizione della Scuola Nautica della Guardia di finanza ivi riallocata da Pola in seguito alla perdita dei territori dalmati ed istriani, dopo essere stata completamente rimodernata e dotata di apparato motore diesel. \nNome.\nNel 1933 fu ribattezzata con il nome del generale del R. Esercito Euclide Turba, Medaglia d'Oro al Valor Militare, caduto nell'ottobre del 1917 al comando della Brigata \"Perugia\", il quale era stato, tra il 1909 ed il 1915, insegnante di arte militare alla Scuola Allievi Ufficiali della Regia Guardia di Finanza di Caserta. \nL'unit\u00e0 \u00e8 stata radiata nel 1970."}
{"id": "4373615", "revid": "767487", "url": "https://it.wikipedia.org/wiki?curid=4373615", "title": "Elin Lanto", "text": "Ha pubblicato parecchi singoli di successo in Svezia, incluso \"I Won't Cry\", primo in classifica.\nLanto si \u00e8 fatta conoscere al pubblico con la canzone \"Money\" al Melodifestivalen 2007. Ha partecipato inoltre a Eurovision Song Contest 2010 con \"Doctor Doctor\".\nNel 2009 Elin ha debuttato negli USA pubblicando il singolo \"Discotheque\" su iTunes americano."}
{"id": "4373627", "revid": "729019", "url": "https://it.wikipedia.org/wiki?curid=4373627", "title": "Kampfgeschwader z.b.V. della Luftwaffe (Wehrmacht)", "text": "I Kampfgeschwader z.b.V. (abbreviazione di \"Kampfgeschwader zur besonderen Verwendung\", stormi da battaglia per compiti speciali) della Luftwaffe, l'aeronautica militare della Germania nazista, erano quattro unit\u00e0 dedite al trasporto aereo attive durante la seconda guerra mondiale, tutte, eccetto una, rinominate Transportgeschwader (stormi da trasporto) nell'aprile 1943.\nStoria.\nKampfgeschwader z.b.V. 1.\nRinominato Transportgeschwader 1 nell'aprile 1943.\nKampfgeschwader z.b.V. 2.\nRinominato Transportgeschwader 2 nell'aprile 1943.\nKampfgeschwader z.b.V. 3.\nRinominato Transportgeschwader 3 nell'aprile 1943.\nKampfgeschwader z.b.V. 172.\nVenne sciolto nel novembre 1939. Unico comandante fu l'Oberstleutnant (tenente colonnello) Carl-August Gablenz, dal 1\u00ba settembre al 10 novembre 1939."}
{"id": "4373629", "revid": "282579", "url": "https://it.wikipedia.org/wiki?curid=4373629", "title": "Kampfgeschwader z.b.V.", "text": ""}
{"id": "4373631", "revid": "282579", "url": "https://it.wikipedia.org/wiki?curid=4373631", "title": "Kampfgeschwader zbV", "text": ""}
{"id": "4373634", "revid": "584834", "url": "https://it.wikipedia.org/wiki?curid=4373634", "title": "Sch\u00f6nau am K\u00f6nigsee", "text": ""}
{"id": "4373640", "revid": "767487", "url": "https://it.wikipedia.org/wiki?curid=4373640", "title": "Mario Curti", "text": "Carriera.\nClub.\nPortiere della Pro Vercelli durante gli anni 1920, fu schierato, tra l'altro, durante la finale della Prima Categoria 1920-1921, vincendo sul campo il titolo di campione d'Italia. La sua ultima stagione con la maglia della Pro Vercelli fu la Prima Divisione 1925-1926, durante la quale gioc\u00f2 7 partite e sub\u00ec 6 reti. Messo in lista di trasferimento dalla squadra vercellese nel 1926, lasci\u00f2 il club dopo aver vinto due campionati italiani, accasandosi all'Alessandria. Nella formazione piemontese fu titolare per due stagioni di massima serie, giocando 15 gare (con 20 reti subite) nella prima e 18 (con 18 gol al passivo) nella seconda. Gioc\u00f2 l'ultima partita in grigio il 1\u00ba luglio 1928; considerato il principale responsabile di una pesante sconfitta patita sul campo del Casale che compromise la corsa al titolo della squadra cinerina, fu escluso dai titolari e sostituito da Clemente Morando, per poi venir messo in lista di trasferimento.\nRimase in Piemonte e pass\u00f2 al Novara, con cui disput\u00f2 da titolare gran parte della Divisione Nazionale 1928-1929. Debutt\u00f2 contro la Roma il 4 novembre 1928, subendo tre gol. Terminata la stagione torn\u00f2 poi all'Alessandria, che lo mise nuovamente in lista il 10 settembre 1929. Gioc\u00f2 successivamente nel Pavia."}
{"id": "4373647", "revid": "3115", "url": "https://it.wikipedia.org/wiki?curid=4373647", "title": "Lidija Nikolaevna Figner", "text": "Aderente al movimento populista, fu una delle sorelle minori della nota Vera Figner.\nBiografia.\nNacque nella famiglia del nobile Nikolaj Figner (1817-1870), capitano delle Guardie forestali, poi funzionario nel Ministero dei Beni statali e infine giudice di pace, e di \u0415katerina Christoforovna Kuprijanova (1832-1903). Entrambi grandi proprietari terrieri, ebbero 6 figli: Vera (1852-1942), Lidija, P\u00ebtr (1855-1916), Nikolaj (1857-1918), Evgenija (1858-1931) e Ol'ga (1862-1919).\nDal 1864 Lidija studi\u00f2 a Kazan' nell'Istituto per ragazze nobili Rodionov e si diplom\u00f2 nel 1871, anno in cui segu\u00ec anche un corso di anatomia nell'Universit\u00e0 di Kazan'. Nel 1872 si trasfer\u00ec con la sorella Vera in Svizzera per studiare medicina nell'Universit\u00e0 di Zurigo, entrando entrambe a far parte del circolo \u00abFri\u010dej\u00bb, un gruppo di opposizione politica al regime zarista che comprendeva, tra le altre, Sof'ja Bardina, Ol'ga Ljubatovi\u010d, Varvara Aleksandrova e le sorelle Evgenija, Marija e Nade\u017eda Subbotina.\nDopo un breve periodo trascorso a Parigi, nel gennaio del 1874 torn\u00f2 in Russia, frequentando nell'Accademia medica di San Pietroburgo un corso di ostetricia. In aprile si trasfer\u00ec a Mosca per organizzarvi con Marija Subbotina, Sof'ja Bardina e Varvara Aleksandrova un circolo di propaganda populista. Fu cos\u00ec che nel febbraio del 1875 nacque l'\"Organizzazione socialrivoluzionaria panrussa\". Le ragazze vivevano in comunit\u00e0, lavoravano in fabbrica e avvicinavano cos\u00ec gli operai per propagandare il socialismo diffondendo opuscoli e libri proibiti.\nNell'aprile del 1875 Lidija e Varvara Aleksandrova sfuggirono all'arresto rifugiandosi a Ivanovo, dove continuarono la medesima attivit\u00e0 illegale. Il 19 agosto furono arrestate e trasferite a Mosca, poi a Pietroburgo, e detenute nella fortezza Pietro e Paolo fino al 27 febbraio 1877, quando vennero rinchiuse nella Casa di detenzione preventiva in attesa del processo.\nLa sentenza, emessa il 26 marzo 1877, condann\u00f2 47 dei 50 imputati. Lidija Figner fu condannata a cinque anni di lavori forzati in fabbrica ma, a seguito del ricorso presentato al Senato - solo i nobili godevano di tale diritto - il 19 maggio i lavori forzati furono commutati nell'esilio in Siberia. Lidija fu confinata a Urik, poi a Irkutsk, dove nel 1878 spos\u00f2 un altro confinato, Sergej Stachevi\u010d (1843-1918).\nNel 1879 ottennero di essere trasferiti a Kirensk, ma la scoperta di corrispondenza illegale con il maestro del villaggio, Georgij Kapotov, li fece rimandare a Urik. Il 28 febbraio 1882 furono arrestati e detenuti nella prigione di Irkutsk, perch\u00e9 accusati di essere in rapporti con elementi di Narodnaja Volja. Il 17 ottobre 1883 Lidija e Sergej Stachevi\u010d furono confinati nel villaggio di Novojaminsk, nella provincia di Irkutsk.\nFinalmente, il 19 giugno 1892 furono liberati e Lidija torn\u00f2 nella casa di famiglia di Nikiforovo. Nel 1893 si trasfer\u00ec a Riga e nel marzo del 1900 a Pietroburgo, dove lavor\u00f2 fino al 1915 per la rivista \u00abRusskoe bogatstvo\u00bb. Dopo aver vissuto a Ni\u017enij Novgorod, a Kazan' e a Mosca con la sorella Vera, nel 1918 si trasfer\u00ec a Lugan' con la figlia Vera, impegnata come medico a combattere un'epidemia di tifo. La figlia mor\u00ec di tifo il 26 dicembre 1919: due giorni dopo Lidija fu colpita da paralisi e mor\u00ec di un ictus il 9 marzo 1920.\nL'altra figlia Tat'jana (1890-1942), laureata in storia e filologia, lavor\u00f2 nel Museo della Rivoluzione di Leningrado e poi insegn\u00f2 latino al Primo Istituto medico. Mor\u00ec di stenti durante l'assedio tedesco di Leningrado."}
{"id": "4373649", "revid": "767487", "url": "https://it.wikipedia.org/wiki?curid=4373649", "title": "Sergejs Ivanovs", "text": "Carriera.\nClub.\nHa cominciato a giocare nel RAF Jelgava.\nNel periodo in cui ha giocato in nazionale militava nel Liep\u0101ja e nel Ventspils.\nNazionale.\nIl suo esordio \u00e8 avvenuto nel secondo tempo dell'amichevole contro l'Estonia disputata il 6 novembre 1994, entrando al posto di Aleksejs \u0160arando. Anche nel suo secondo e ultimo incontro (l'amichevole contro l'Azerbaijan disputata tre anni dopo) entr\u00f2 nella ripresa, stavolta al posto di O\u013cegs Blagonade\u017edins."}
{"id": "4373652", "revid": "122842819", "url": "https://it.wikipedia.org/wiki?curid=4373652", "title": "Automotrice SATTI ALn 668 e rimorchiata Ln 664", "text": "Le automotrici SATTI ALn 668 sono un gruppo di veicoli ferroviari derivati dalle ALn 668 FS di cui la SATTI ordin\u00f2 dieci unit\u00e0 nel 1961 e altre due nel 1979 per la ferrovia Canavesana.\nCon la commessa del 1961 furono ordinate anche sette rimorchiate Ln 664, analoghe alla serie Ln 664.1400 delle FS.\nCostruzione.\nSubentrata alle Ferrovie Torino Nord (FTN) nell'esercizio della ferrovia Canavesana acquisendone il materiale rotabile nel 1957 e gli impianti nel 1959, la Societ\u00e0 per Azioni Torinese Tranvie Intercomunali (S.A.T.T.I.) diede inizio a un piano di rinnovamento della ferrovia che, seppur improntato in economia, cambi\u00f2 il volto della linea lasciata in condizioni disastrose dalla gestione precedente, migliorandone sensibilmente le prestazioni&lt;ref name=\"Canavesana/89-90\"&gt;.&lt;/ref&gt;&lt;ref name=\"Canavesana/90-91\"&gt;.&lt;/ref&gt;.\nSeguendo il piano predisposto per il rinnovo del materiale rotabile, la SATTI ordin\u00f2 nel 1961 alla FIAT Sezione Materiale Ferroviario di Torino dieci automotrici e sette rimorchiate semipilota (cio\u00e8 dotate di cabina di guida a una sola estremit\u00e0) analoghe alle serie e in costruzione per le Ferrovie dello Stato; dette unit\u00e0 furono consegnate nel 1962 e immatricolate nel parco dei veicoli ferroviari SATTI come e .\nNel 1979, per consentire l'accantonamento delle anziane ALn 40 ereditate dalle FTN e la sostituzione degli ultimi convogli di materiale ordinario, la SATTI ordin\u00f2 alla FIAT Ferroviaria Savigliano altre due automotrici derivate dalle ALn 668.1200 FS allora in costruzione; le nuove unit\u00e0 furono consegnate tra il 1979 e il 1980 e immatricolate nel parco rotabili SATTI come , continuando la numerazione della serie precedente&lt;ref name=\"Canavesana/114-115\"&gt;.&lt;/ref&gt;&lt;ref name=\"MF92/64\"&gt;.&lt;/ref&gt;.\nCaratteristiche.\nPer le nuove automotrici la SATTI riprese lo schema di coloritura delle prime motrici tranviarie municipali di Torino&lt;ref name=\"Canavesana/100-105\"&gt;.&lt;/ref&gt; con il giallo avorio per la parte superiore della cassa, il rosso vivo per la fascia di cintura, il grigio opaco per imperiale e spioventi e il nero per sottocassa e carrelli&lt;ref name=\"La ferrovia/59-66\"&gt;.&lt;/ref&gt;.\nDovendo assicurare collegamenti locali con fermate frequenti, la SATTI prefer\u00ec limitare la velocit\u00e0 massima delle automotrici da 110 a , ottenendo in cambio una maggiore accelerazione allo spunto.\nCome per le serie FS da cui derivano le automotrici della SATTI sono atte alla marcia in doppia trazione a comando multiplo con pilotaggio dalla cabina di guida della motrice o della rimorchiata posta in testa al convoglio (in altre parole \u00e8 sufficiente un solo macchinista per condurre un convoglio composto da due automotrici ed, eventualmente, una o due rimorchiate ).\nAutomotrici ALn 668 D.1-D.10.\nLe automotrici sono derivate dalle ultime dieci unit\u00e0 della serie 1400 FS con le seguenti varianti&lt;ref name=\"ALn 668/F95\"&gt;.&lt;/ref&gt;:\nAutomotrici ALn 668 D.11-D.12.\nLe automotrici sono derivate dalla serie 1200 FS con le seguenti varianti&lt;ref name=\"iF232/16\"&gt;.&lt;/ref&gt;:\nLe differiscono dalle precedenti per le seguenti varianti:\nRimorchiate Ln 664 R.1-R.7.\nA parte lo schema di coloritura e l'aggiunta della carenatura nel sottocassa, le rimorchiate semipilota sono identiche alle , di cui conservano la velocit\u00e0 massima ammessa di .\nModifiche.\nA partire dal 1983, in occasione delle revisioni generali, furono sostituiti i motori sovralimentati delle con i motori ad aspirazione naturale , identici a quelli delle ALn 668 D.11-D.12, tarati a ; modifica determin\u00f2 la comparsa delle marmitte sull'imperiale in sostituzione di quelle originali celate nei cavedi del vestibolo d'accesso.\nIn occasione della revisione generale effettuata dalle Officine Magliola di Santhi\u00e0 intorno alla seconda met\u00e0 degli anni duemila, dopo la confluenza della SATTI nel Gruppo Torinese Trasporti (GTT), le automotrici D.4 e D.5 vengono ricostruite nelle testate dotando la D.2 e la D.5 del mantice di intercomunicazione, ricevendo nuovi arredamenti interni e il nuovo schema di coloritura GTT grigio, giallo e blu, che viene applicato anche alle rimorchiate ed R.2.\nIn occasione della revisione generale vengono riverniciate nello schema di coloritura GTT anche le .\nEsercizio.\nLe e le rimorchiate presero servizio con l'inaugurazione della Canavesana rinnovata il 24 novembre 1962, sostituendo completamente entro il 1963 i treni viaggiatori a trazione a vapore composti dalle poco confortevoli carrozze a due assi e relegano le vecchie automotrici FTN ALn 40 alle corse sui rami di Castellamonte e Pont Canavese e a qualche servizio supplementare.\nAutomotrici e rimorchiate viaggiavano tipicamente nelle seguenti composizioni:\nNel 1979-1980 le D.1-D.10 furono affiancate dalle nuove automotrici D.11 e D.12, ordinate dalla SATTI per consentire l'accantonamento delle anziane ALn 40 e la sostituzione con materiale leggero degli ultimi convogli di materiale ordinario.\nA partire dal 1\u00ba marzo 2002, con l'inizio dell'esercizio a trazione elettrica della Settimo-Rivarolo, l'impiego delle ALn 668 e delle rimorchiate Ln 664 cominci\u00f2 a scemare fino a cessare del tutto nel 2006 sulla tratta elettrificata, lasciando alle automotrici il servizio a spola sulla Rivarolo-Pont rimasta a trazione termica&lt;ref name=\"Canavesana/123-125\"&gt;.&lt;/ref&gt;.\nAccantonamenti e radiazioni.\n viene radiata nella seconda met\u00e0 degli anni duemila e la D.9 viene noleggiata a un'impresa ferroviaria francese tra il 2007 e il 2009.\nLe unit\u00e0 D.1, D.3, D.6, D.7, D.9 e D.10, non ricostruite, vengono accantonate nel 2010, mentre le D.2, D.4 e D.5 vengono utilizzate come riserva.\nIntorno al 2007 le unit\u00e0 D.11 e D.12 vengono trasferite sulla ferrovia Torino-Ceres, anch'essa gestita dal GTT, e destinate a compiti di riserva.\nLa D12 \u00e8 stata demolita, la D11 \u00e8 conservata presso il Museo Ferroviario Piemontese a Savigliano."}
{"id": "4373654", "revid": "1463849", "url": "https://it.wikipedia.org/wiki?curid=4373654", "title": "Consumo collaborativo", "text": "Il termine consumo collaborativo definisce un modello economico basato su di un insieme di pratiche di scambio e condivisione siano questi beni materiali, servizi o conoscenze. \u00c8 un modello che originariamente si proponeva come alternativo al consumismo classico riducendo cos\u00ec l'impatto che quest'ultimo provoca sull'ambiente e sulla societ\u00e0. Il consumo collaborativo pu\u00f2 essere inserito nel pi\u00f9 vasto panorama dell'economia collaborativa.\nOrigine.\nIl termine \"collaborative consuption\" ha origine nel 1978 e fu coniato da Marcus Felson e Joe. L. Spaeth nel loro articolo \"\u201cCommunity Structure and Collaborative Consumption: A routine activity approach\"\" pubblicato nel \"American Behavioral Scientist\", in tempi molto lontani dai dispositivi digitali e relative piattaforme odierne.\nTipologie di consumo collaborativo per settore.\nBeni e servizi.\nIl dono, ovvero la cessione a scopo collaborativo all'interno di una comunit\u00e0, \u00e8 la forma pi\u00f9 antica di scambio ed \u00e8 quella pi\u00f9 liquida. Successivamente, il baratto diretto di merci tra individui la cui reputazione sociale non fosse immediatamente nota ha assolto al compito dello scambio dei beni prodotti o precedentemente posseduti. Il baratto \u00e8 soggetto alla limitata fungibilit\u00e0 dei beni. Il denaro \u00e8 una forma fungibile di baratto, ovvero lo scambio di merci disomogenee attraverso una quantit\u00e0 misurabile di denaro. Il denaro era soggetto alla scarsit\u00e0 naturale, quando sotto forma di denaro-merce (oro e argento), o lo \u00e8 a quella politico-monetaria, quando sotto forma di valuta a corso legale. Anche spazi come un ambiente di lavoro \u00e8 un servizio che si pu\u00f2 condividere, cos\u00ec le spese dell'affitto, di un collaboratore o di un computer possono facilmente essere abbattute mediante i progetti di coworking.\nConoscenze.\nLa banca del tempo \u00e8 la struttura principe che si occupa di far incontrare le persone che vogliono mettere a disposizione della comunit\u00e0 le proprie conoscenze ottenendone in cambio altre. L'unit\u00e0 di misura \u00e8 appunto il tempo, e il tempo di ciascuno, qualsiasi cosa offra, \u00e8 uguale al tempo di tutti gli altri.\nTrasporti.\n, , si sono sviluppati servizi volti ad ovviare a questo problema. \nViaggi.\nSiti web come BeWelcome, CouchSurfing o Pasporta Servo gestiscono reti di scambio di ospitalit\u00e0 che permettono di accedere alla casa di uno degli utenti e soggiornare gratuitamente per un periodo di tempo limitato. I partecipanti al progetto oltre a ottenerne un beneficio economico dovuto al risparmio di non dover rivolgersi alle classiche strutture di ricezione ne traggono un enorme beneficio in termini di scambio interculturale, di conoscenza di usi, costumi e territorio. Diversi servizi online permettono ai viaggiatori di trovare un \"local friend\", un amico locale, che condivide le proprie conoscenze del posto e i propri stili di vita. In questo modo cercano di dare una prospettiva nuova al turismo, detto anche \"turismo esperienziale\".\nEsempi.\nIl fenomeno della Sharing Economy si riconosce in molti settori industriali, che riflettono la loro importanza macro-economica. Le soluzioni differiscono in una prosprettiva micro-economica per quanto riguarda i fornitori e il tipo di interazione.\nLegislazione nel mondo.\nEuropa.\nIn Europa si \u00e8 presentato il problema di una regolamentazione soprattutto con il servizio di trasporto Uber, pi\u00f9 che con servizi di bike sharing, car sharing e che in altri settori: finanziario, educativo e della ristorazione.\nDal 3 giugno 2016 l'Unione europea si esprime con delle linee guida giuridicamente non vincolanti ma con cui si potranno aprire procedure d'infrazione e rivolgersi alla Corte di giustizia europea. In particolare chiede di distinguere tra chi mette a disposizione la propria propriet\u00e0 occasionalmente a chi la svolge professionalmente e le nuove attivit\u00e0 di sharing economy potranno essere vietati dagli stati nazionali solo come misura estrema."}
{"id": "4373655", "revid": "300067", "url": "https://it.wikipedia.org/wiki?curid=4373655", "title": "Turhan Tezol", "text": "Carriera.\nIn carriera ha giocato nel Modaspor Istanbul. Con la ha disputato tre edizioni degli Europei (1955, 1957 e 1959) e le Olimpiadi del 1952."}
{"id": "4373657", "revid": "599013", "url": "https://it.wikipedia.org/wiki?curid=4373657", "title": "O\u013cegs Rudenko", "text": "Carriera.\nClub.\nNel periodo in cui ha giocato in nazionale militava nel Daugava Riga.\nIn seguito ha militato nelle file del Metalurgs Liep\u0101ja.\nNazionale.\nHa giocato la sua unica partita in nazionale il 14 febbraio 1997, entrando nell'ultimo quarto d'ora dell'amichevole contro Cipro al posto di Imants Bleidelis."}
{"id": "4373667", "revid": "1456895", "url": "https://it.wikipedia.org/wiki?curid=4373667", "title": "Giuramento del Consiglio dei ministri della Repubblica Italiana", "text": "Il giuramento del Consiglio dei ministri della Repubblica Italiana \u00e8 l'atto ufficiale col quale si forma il governo italiano, prestando giuramento davanti al Presidente della Repubblica presso il Palazzo del Quirinale.\nLa nomina.\nLa nomina \u00e8 l'atto che porta alla formazione del governo e che precede il giuramento del Consiglio dei ministri: infatti il presidente del Consiglio incaricato, dopo delle consultazioni, si reca dal capo dello Stato per sciogliere la riserva. Subito dopo lo scioglimento della riserva si perviene alla firma e alla controfirma dei decreti di nomina del Capo dell'esecutivo e dei ministri. In sintesi il procedimento si conclude con l'emanazione di cinque o sei tipi di decreti del presidente della Repubblica:\nIl giuramento.\nPrima di assumere le funzioni, il Presidente del Consiglio e i Ministri devono prestare giuramento secondo la formula rituale indicata dall'art. 1, comma 3, della legge n. 400/88. Il giuramento rappresenta l'espressione del dovere di fedelt\u00e0 che incombe su tutti i cittadini ed, in modo particolare, su coloro che svolgono funzioni pubbliche fondamentali (in base all'art. 54 della Costituzione).\nIl giuramento avviene nel Salone delle Feste al Palazzo del Quirinale, davanti al presidente della Repubblica accompagnato dal suo Segretario Generale.\n\u00c8 bene precisare che il Presidente del Consiglio e i Ministri assumono le loro responsabilit\u00e0 sin dal giuramento e, quindi, prima del voto di fiducia.\nFormula rituale.\nIl Presidente del Consiglio e i ministri giurano pronunciando la seguente formula rituale:\nDopo la formula viene firmato l'atto ufficiale dal neo-ministro e dal Presidente della Repubblica.\nCerimonia.\nLa cerimonia del giuramento avviene nel salone delle feste del palazzo del Quirinale, l'ambiente pi\u00f9 maestoso della Sede della Presidenza della Repubblica. Secondo la consuetudine il Presidente del Consiglio e i ministri vanno a giurare uno per volta davanti al Presidente della Repubblica, accompagnato dal Segretario generale che legge le formule di rito, presso un tavolo dove si trovano una copia originale della Costituzione Italiana, conservata presso gli Archivi Storici del Quirinale nel Palazzo Sant'Andrea, e i documenti ufficiali.\nPer primo presta giuramento il \"premier\", quindi i ministri senza portafoglio per concludere con i ministri con portafoglio. Dopo aver giurato il Presidente del Consiglio si pone di fianco al Presidente della Repubblica e lo accompagna nel giuramento dei ministri.\nA conclusione di tutto vi sono le foto ufficiali del nuovo Consiglio dei Ministri insieme con il Presidente della Repubblica.\nAssenza di ministri.\nNel caso in cui il giorno del giuramento del nuovo governo non fossero presenti uno o pi\u00f9 ministri incaricati, perch\u00e9 impossibilitati o all'estero, questi prestano giuramento in un giorno successivo. La cerimonia ha luogo il prima possibile, sempre presso il Palazzo del Quirinale e con le stesse modalit\u00e0, ma non pi\u00f9 nel Salone delle Feste bens\u00ec nella pi\u00f9 piccola Sala della Pendola.\nIl segretario del Consiglio.\nIl Sottosegretario di Stato alla Presidenza del Consiglio dei ministri, con funzioni di segretario del Consiglio giura invece all'inizio della prima seduta del consiglio dei ministri.\nEventi successivi.\nEntro dieci giorni dal decreto di nomina, il Governo \u00e8 tenuto a presentarsi davanti a ciascuna Camera per ottenere il voto di fiducia, voto che deve essere motivato dai gruppi parlamentari e avvenire per appello nominale, al fine di impegnare direttamente i parlamentari nella responsabilit\u00e0 di tale concessione di fronte all'elettorato. \nSuccessivamente avviene la nomina e la cerimonia di giuramento dei sottosegretari del governo.\nSe il governo non dovesse ottenere la fiducia delle camere, il Governo appena nominato si dimette e resta in carica per il disbrigo degli affari correnti fino all'insediamento di un nuovo governo."}
{"id": "4373673", "revid": "729019", "url": "https://it.wikipedia.org/wiki?curid=4373673", "title": "Lodewijk Thomson", "text": "Egli prest\u00f2 servizio come deputato al parlamento dei Paesi Bassi tra il 1905 ed il 1913. Nel 1914 Thomson divenne comandante della Gendarmeria Internazionale, la forza pubblica da poco creata per arginare le problematiche di gestione del Principato di Albania da poco sorto. Venne ucciso durante i combattimenti presso la citt\u00e0 di Durazzo il 15 giugno 1914, divenendo il primo soldato olandese ucciso in una missione di pace all'estero.\nBiografia.\nI primi anni.\nLodewijk Thomson nacque a Voorschoten, nei Paesi Bassi, l'11 giugno 1869. Suo padre era un medico della marina militare olandese di origini britanniche, mentre sua madre era membro della nobile famiglia dei Pompe van Meerdervoort, con antenati italiani. Dopo aver studiato alla Hogere burgerschool di Rotterdam egli entr\u00f2 nell'esercito nel 1884 e pass\u00f2 quindi alla Koninklijke Militaire Academie di Breda, raggiungendo il rango di Sottotenente di fanteria. Dal 1891 egli inizi\u00f2 lo studio della cartografia e dal 1893 raggiunse il grado di Tenente. Tra il 1894 ed il 1896 prest\u00f2 servizio nelle forze coloniali olandesi e prese parte alla Guerra di Aceh, ottenendo la medaglia di IV classe dell'Ordine Militare di Guglielmo. Pubblic\u00f2 negli anni successivi diversi articoli in materia cartografica su diversi giornali militari. Nel frattempo, il 29 novembre 1895, spos\u00f2 ad Arnhem Henriette Lambertina Slotemaker (1869-1926), con la quale ebbe due figlie, di cui una morta infante.\nNel 1896 venne posto in riserva ma nel 1899 venne ripristinato al servizio attivo ed inviato come \"attach\u00e9\" militare in Sudafrica durante la Guerra boera, ove rimase sino al 1900. Nel 1903, tornato nei Paesi Bassi, ottenne il comando dell'amministrazione militare delle ferrovie attorno a Le Hague durante la rivolta e lo sciopero dei lavoranti locali. Questo gli frutt\u00f2 una nuova decorazione, quella di cavaliere dell'Ordine di Orange-Nassau e la promozione al rango di Capitano.\nLa carriera politica.\nDurante le elezioni generali del 1905 Thomson venne eletto a membro della Seconda Camera del parlamento olandese per la costituente di Leeuwarden nelle file dei liberali. Egli venne rieletto alle elezioni del 1909 ma perse il proprio seggio nel 1913.\nDurante questi anni in parlamento egli fu favorevole e peroratore della causa per la democratizzazione dell'esercito olandese, distogliendolo dai rigidi inquadramenti di stampo ottocentesco, ormai fuorimoda e completamente controproducenti alla duttilit\u00e0 dell'operato sul campo. A tal proposito, insieme a Johan Hendrik Ram ed a Gilles Jan Willem Cornelis Hermanus Graafland, cre\u00f2 e pubblic\u00f2 una \"Guida militare\".\nLe guerre balcaniche e l'Albania.\nDurante le Guerre balcaniche del 1912-1913, Thomson prest\u00f2 servizio nuovamente come \"attach\u00e9\" militare questa volta in Grecia. Nel 1914, col grado di maggiore, venne prescelto inizialmente quale capo della nuova Gendarmeria Internazionale, una forza militare preposta a difendere la pace all'interno del nuovo Principato di Albania, ma il suo nome venne sostituito poi con quello del colonnello Wilhelm de Veere di cui poi divenne il vice. La sua scelta in quanto suddito olandese, ricadeva sul fatto che per espressa richiesta del principe Guglielmo di Wied i soldati del nuovo corpo d'ordine pubblico dovessero essere non albanesi e meglio ancora se provenienti dai Paesi Bassi in quanto egli stesso era un nipote della regina Guglielmina.\nIl 15 giugno 1914 le sue truppe erano impegnate in combattimenti presso la citt\u00e0 di Durazzo, nell'Albania meridionale, quando egli venne colpito a morte, alle 17:50. La pallottola, che lo colp\u00ec in pieno petto, non lo fer\u00ec mortalmente, ma provoc\u00f2 un'emorragia interna che lo port\u00f2 alla morte nel giro di mezz'ora. Secondo le fonti, probabilmente il responsabile della sua morte fu un cecchino italiano il che pose all'epoca lo scandalo del coinvolgimento di un'altra nazione contro gli interessi della Commissione Internazionale di Controllo. Inoltre, molte furono le incongruenze riscontrate dalle varie versioni dei fatti: secondo il \"Corriere della Sera\" Thomson venne colpito al petto, secondo \"Times\" al collo, secondo il \"Telegraph\" alla spalla.\nThomson venne inizialmente sepolto in Albania ma i suoi resti vennero successivamente trasferiti un mese dopo la sua morte nei Paesi Bassi ed egli venne sepolto nuovamente con grandi cerimonie pubbliche a Groningen. Come reazione alla morte di Thomson ed al generale fallimento dell'operazione pacificatrice, l'azione dei soldati olandesi nella gendarmeria divenne sempre pi\u00f9 flebile sino ad essere completamente abbandonata con l'avvento della Prima guerra mondiale."}
{"id": "4373674", "revid": "287204", "url": "https://it.wikipedia.org/wiki?curid=4373674", "title": "Hayastani Ankaxowt'yan Gavat' 2001", "text": "La Hayastani Ankaxowt'yan Gavat' 2001 (conosciuta anche come Coppa dell'Indipendenza) \u00e8 stata la decima edizione della Coppa nazionale armena. Il torneo \u00e8 iniziato il 7 aprile e si \u00e8 concluso il 27 maggio 2001. Il Mika Ashtarak ha vinto la coppa per la seconda volta battendo in finale l'Ararat Erevan.\nOttavi di finale.\nGli incontri di andata si disputarono il 7 e 8 mentre quelli di ritorno il 12 e 13 aprile 2001.\nQuarti di finale.\nGli incontri di andata si disputarono il 22 e 23 mentre quelli di ritorno il 27 e 28 aprile 2001.\nSemifinale.\nGli incontri di andata si disputarono il 3 e 4 mentre quelli di ritorno il 12 e 13 maggio 2001.\nFinale.\nLa finale si svolse il 27 maggio 2001. Il Mika Ashtarak vinse 4-3 ai rigori dopo che i tempi supplementari si conclusero 1-1."}
{"id": "4373684", "revid": "726373", "url": "https://it.wikipedia.org/wiki?curid=4373684", "title": "Il signore di Barcellona", "text": "Il signore di Barcellona (titolo in lingua spagnola: \"Te dar\u00e9 la tierra\") \u00e8 un romanzo storico di Chufo Llor\u00e9ns, edito per la prima volta in Italia da Mondadori nel 2010.\nTrama.\nProtagonista del romanzo \u00e8 il conte di Barcellona Raimondo Berengario I e la vicenda narrata si svolge tra il 1051 e il 1058. Dapprima il conte \u00e8 catturato dalla bellezza della contessa di Tolosa, Almodis de La Marche, poi, dopo aver ripudiato la seconda moglie, Bianca di Narbona, organizza il rapimento di Almodis, che giunta a Barcellona, diventa la sua amante. Nonostante l'opposizione della nonna, Ermesinda di Carcassonne, e la successiva scomunica di papa Vittore II, la relazione con Almodis prosegue ed \u00e8 celebrato il matrimonio, da cui nascono quattro figli. Solo nel 1057 Raimondo si rappacifica con la nonna e la scomunica gli viene tolta.&lt;br&gt;Tra i personaggi figurano anche il figlio di primo letto di Raimondo Berengario, Pietro Raimondo, come un giovane che avversa in ogni modo Almodis de La Marche.&lt;br&gt;Un altro personaggio storico di un certo rilievo \u00e8 Abenamar, ambasciatore del re di Siviglia, Muhammad al-Mu\u02bftamid, che consegna a Raimondo Berengario una notevole quantit\u00e0 di monete d'oro che erano solo placcate con una leggera lamina d'oro.\nIncongruenze storiche.\nNella realt\u00e0 storica Pietro Raimondo, figlio di Raimondo Berengario, a quell'epoca era solo un bambino, che si era affezionato alla matrigna e che nel 1058 aveva solo nove anni circa.\nAbenamar, ambasciatore del re di Siviglia, ed il suo re sono stati messi in questa vicenda, ma in realt\u00e0 gli avvenimenti descritti nel libro sono avvenuti circa vent'anni dopo, al tempo del conte Raimondo Berengario II.\nUn personaggio che compare nel libro come comandante delle truppe mercenarie normanne al servizio della contessa Ermesinda alla corte di Girona \u00e8 il genero della contessa, Ruggero di Tosny; la cosa per\u00f2 non \u00e8 possibile in quanto Ruggero di Tosny in realt\u00e0 era morto combattendo contro i Mori di al-Andalus, una dozzina di anni prima. "}
{"id": "4373685", "revid": "110157", "url": "https://it.wikipedia.org/wiki?curid=4373685", "title": "Cattedrale di Valence", "text": "La cattedrale di Sant'Apollinare (in francese: \"Cath\u00e9drale Saint-Apollinaire de Valence\") \u00e8 il principale luogo di culto cattolico di Valence, nel dipartimento della Dr\u00f4me. La chiesa, sede del vescovo di Valence, \u00e8 monumento storico di Francia dal 1862."}
{"id": "4373686", "revid": "205197", "url": "https://it.wikipedia.org/wiki?curid=4373686", "title": "Coppa dell'Indipendenza 2001", "text": ""}
{"id": "4373687", "revid": "205197", "url": "https://it.wikipedia.org/wiki?curid=4373687", "title": "Coppa d'Armenia 2001", "text": ""}
{"id": "4373689", "revid": "190578", "url": "https://it.wikipedia.org/wiki?curid=4373689", "title": "Ibrahim Sidrak", "text": "Biografia.\nIbrahim Isaac Sidrak \u00e8 nato il 19 agosto 1955 nel villaggio di Ban\u00ee Shouqayr, governatorato ed eparchia di Assiut, nella parte centrale della Repubblica Araba d'Egitto.\nFormazione e ministero sacerdotale.\nDopo aver terminato gli studi primari e secondari, ha deciso di seguire la vocazione al sacerdozio, iscrivendosi quindi nel 1975 al \"Saint Leo's Patriarchal Seminary\" di Maadi, nei sobborghi del Cairo, per studiare filosofia e teologia. Al termine del percorso e dopo aver conseguito la laurea, ha ricevuto l'ordinazione sacerdotale il 7 febbraio 1980 per imposizione delle mani del cardinale Stefano I Sidarouss, C.M., patriarca di Alessandria dei copti; si \u00e8 incardinato, ventiquattrenne, come presbitero dell'eparchia di Assiut.\nPoco dopo l'ordinazione ha iniziato il ministero pastorale servendo nella parrocchia dell'Arcangelo Michele al Cairo per un triennio. Nel 1983 si \u00e8 trasferito a Roma, in Italia, dove ha proseguito gli studi alla Pontificia Universit\u00e0 Gregoriana, conseguendo il dottorato in teologia dogmatica nel 1988.\nTornato in Patria, nel 1989 ha cominciato ad insegnare presso il seminario maggiore di Maadi, dove egli stesso era stato studente, divenendone poi rettore nel 1990 succedendo a Kyrillos Kamal William Samaan, O.F.M., eletto eparca di Assiut il 16 maggio dello stesso anno; nello stesso periodo \u00e8 stato anche nominato direttore dell'Istituto catechistico di Sakakini al Cairo nonch\u00e9 segretario generale dell'ufficio per l'insegnamento catechistico nella Chiesa cattolica copta, ricoprendo tali uffici fino al giugno 2001. All'inizio del 2002 ha prestato servizio presso la parrocchia della cattedrale patriarcale di Nostra Signora d'Egitto, ruolo ricoperto fino alla promozione all'episcopato.\nMinistero episcopale.\nEparca di Minya dei copti.\nIl 29 settembre 2002 il Sinodo della Chiesa cattolica copta, riunitosi a Maadi, lo ha eletto, quarantasettenne, eparca di Minya, ricevendo poi l'assenso all'elezione il 5 ottobre da papa Giovanni Paolo II; \u00e8 succeduto al sessantasettenne Antonios Naguib, contestualmente dimessosi per motivi di salute.\nHa ricevuto la consacrazione episcopale il 15 novembre successivo, nella cattedrale di Cristo Re a Minya, per imposizione delle mani del cardinale Stefano II Ghattas, C.M., patriarca di Alessandria dei copti, assistito dai co-consacranti monsignori Naguib, suo predecessore, Morkos Hakim, O.F.M., eparca di Sohag, Youhanna Golta, vescovo titolare di Andropoli e vescovo della Curia patriarcale, Andraos Salama, vescovo titolare di Barca ed ausiliare di Alessandria, Kyrillos Kamal William Samaan, eparca di Assiut, Youhannes Ezzat Zakaria Badir, eparca di Luxor, e Makarios Tewfik, eparca di Ismailia; ha preso possesso dell'eparchia durante la stessa cerimonia. Come suo motto episcopale ha scelto \"Il nous a confi\u00e9 le minist\u00e8re de la r\u00e9conciliation\", che tradotto vuol dire \"Ci ha affidato il ministero della riconciliazione\" (Seconda lettera ai Corinzi 5, 17).\nIl 25 agosto 2003 si \u00e8 recato in Vaticano, assieme agli altri membri dell'episcopato egiziano, per la visita \"ad limina apostolorum\", allo scopo di discutere con il pontefice della situazione e dei problemi relativi alla sua zona pastorale.\nPatriarca di Alessandria dei copti.\nIl 15 gennaio 2013 il Sinodo della Chiesa cattolica copta, riunitosi a Muqattam dal 12 al 16 gennaio, lo ha eletto, cinquantasettenne, patriarca di Alessandria dei copti, facendo richiesta e ricevendo poi la \"ecclesiastica communio\" il 18 gennaio da papa Benedetto XVI; \u00e8 succeduto al settantasettenne cardinale Antonios Naguib, contestualmente dimessosi per motivi di salute. Contemporaneamente \u00e8 divenuto anche eparca di Alessandria dei copti, sede propria del patriarcato, presidente del Sinodo e dell'Assemblea della Gerarchia cattolica d'Egitto.\nIl suo ministero patriarcale \u00e8 iniziato solennemente nella cattedrale Nostra Signora ad Alessandria d'Egitto il 12 marzo successivo, alla presenza, tra gli altri, del patriarca copto-ortodosso Teodoro II e di un rappresentante dell'imam della moschea di Al-Azhar. Il 23 marzo si \u00e8 recato in Vaticano per essere ricevuto in udienza dal neoeletto papa Francesco ed il 9 dicembre seguente ha anche concelebrato con il pontefice ed il cardinale Leonardo Sandri, prefetto della Congregazione per le Chiese orientali, una messa svoltasi alle ore 7:00 nella cappella della Domus Sanctae Marthae.\nIl 19 febbraio 2014 lo stesso papa lo ha nominato membro della Congregazione per le Chiese orientali. Dal 5 al 19 ottobre dello stesso anno ha preso parte alla III assemblea generale straordinaria del Sinodo dei vescovi, svoltasi nella Citt\u00e0 del Vaticano, con tema \"Le sfide pastorali della famiglia nel contesto dell'evangelizzazione\".\nHa preso parte anche alla XIV assemblea generale ordinaria, svoltasi dal 4 al 25 ottobre 2015, con tema \"La vocazione e la missione della famiglia nella Chiesa e nel mondo contemporaneo\"; durante la sua permanenza in Vaticano \u00e8 stato ricevuto anche in udienza dal papa il 20 ottobre.\nIl 23 gennaio 2017, con l'accettazione della rinuncia di Antonios Aziz Mina, \u00e8 divenuto amministratore apostolico \"sede vacante\" dell'eparchia di Giza; il 6 febbraio successivo ha compiuto una seconda visita \"ad limina\" in Vaticano, assieme agli altri vescovi cattolici copti. Dal 28 al 29 aprile dello stesso anno ha accolto papa Francesco durante il suo viaggio apostolico in Egitto.\nIl 10 aprile 2018 ha cessato l'incarico di amministratore apostolico di Giza con la nomina del nuovo amministratore Toma Adly Zaki.\nDal 3 al 28 ottobre 2018 ha preso parte alla XV assemblea generale ordinaria del Sinodo dei vescovi con tema \"I giovani, la fede e il discernimento vocazionale\".\nIl 7 febbraio 2020 \u00e8 stato ricevuto nuovamente in udienza dal pontefice assieme agli altri membri del Consiglio dei patriarchi cattolici d'Oriente, di cui fa parte per diritto. Il 7 ottobre successivo, con l'accettazione della rinuncia di Botros Fahim Awad Hanna, \u00e8 divenuto amministratore apostolico \"sede vacante\" dell'eparchia di Minya, svolgendo tale incarico fino al 3 novembre, giorno della nomina del nuovo eparca Basilios Fawzy Al-Dabe, trasferito dall'eparchia di Sohag.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4373691", "revid": "1603714", "url": "https://it.wikipedia.org/wiki?curid=4373691", "title": "Cattedrale di Vannes", "text": "La cattedrale di San Pietro (in francese: \"Cath\u00e9drale Saint-Pierre de Vannes\") \u00e8 il principale luogo di culto cattolico di Vannes, nel dipartimento del Morbihan. La chiesa, sede del vescovo di Vannes, \u00e8 monumento storico di Francia dal 1904."}
{"id": "4373692", "revid": "399", "url": "https://it.wikipedia.org/wiki?curid=4373692", "title": "Societ\u00e0 Anonima degli Omnibus", "text": "La Societ\u00e0 Anonima degli Omnibus (SAO) era una societ\u00e0 che gest\u00ec il trasporto pubblico della citt\u00e0 di Milano nella seconda met\u00e0 del XIX secolo.\nStoria.\nAlla fine degli anni cinquanta dell'Ottocento a Milano funzionava qualche omnibus ad un solo cavallo, che faceva servizio passeggeri fra il centro e la stazione ferroviaria, alla tariffa di 25 centesimi.\nSi sentiva tuttavia l'esigenza di collegamenti regolari fra i quartieri della citt\u00e0.\nLa Societ\u00e0 Anonima degli Omnibus venne fondata a Milano il 28 giugno 1861 da Emilio Osculati, per esercire le linee di omnibus della citt\u00e0.\nOttenuta la concessione, la SAO inizi\u00f2 l'esercizio di tre linee il 1\u00ba gennaio 1862, progressivamente ampliate fino a undici linee nel 1865.\nInizialmente il biglietto costava dieci centesimi, eccetto i collegamenti con la stazione, che erano rimasti a venticinque centesimi. Le corse si susseguivano ogni cinque minuti. Le vetture ad un solo cavallo e otto posti vennero gradualmente sostituite sulle linee principali da carrozze a due cavalli e quattordici o sedici posti.\nLa societ\u00e0 aveva due stabilimenti principali: il pi\u00f9 antico in Porta Venezia tra via Spallanzani, via Melzo e via Sirtori costruito nel 1861 e ampliato nel 1869 quando la societ\u00e0 assunse per conto del comune il servizio dei trasporti funebri e nel 1878 per i fabbricati delle officine, resi necessari per il servizio di tramways, per la riparazione e produzione del materiale occorrente, il pi\u00f9 recente in Porta Volta.\nIl primo stabilimento ospitava 580 cavalli, quello di Porta Volta 426, le vetture erano ospitate sotto tettoie aperte.\nNel decennio successivo l'attenzione della SAO si spost\u00f2 sulle tranvie a cavalli; nel 1876 ottenne dalla Provincia la concessione per la tranvia Milano-Monza, a cui segu\u00ec due anni pi\u00f9 tardi la concessione comunale per la tranvia di circonvallazione. Nel 1881, dopo anni di discussioni e in occasione della grande Esposizione Nazionale di Milano, la SAO attiv\u00f2 le prime tranvie della rete urbana, per le quali aveva ottenuto una concessione quindicennale. Infine, nel 1882 venne attivata la Milano-Affori, e nel 1884 la Milano-Corsico.\nNel 1888 la SAO introdusse in Italia la pubblicit\u00e0 autofilotranviaria: infatti la societ\u00e0 stipul\u00f2 con Fernand du Ch\u00eane de V\u00e8re un accordo per l'installazione di cartelli pubblicitari all'esterno delle vetture. A Milano e provincia cominciarono quindi ad apparire le prime vetture tranviarie dotate di cartelloni pubblicitari, i quali venivano montati sui tetti delle vetture. Pochi anni pi\u00f9 tardi, dal 1894, cominci\u00f2 a diffondersi anche la pubblicit\u00e0 interna alle vetture, con l'utilizzo di vetrofanie colorate e insegne su corrimano e soffitti.\nNel 1892 il comune concesse alla Edison l'impianto di una tranvia sperimentale a trazione elettrica, attivata l'anno successivo. Visti i buoni risultati, nel 1895 l'amministrazione comunale decise di non rinnovare la concessione alla SAO, e di cederla alla Edison allo scopo di elettrificare tutta la rete. Pertanto la SAO fu posta in liquidazione e integrata nel gruppo Edison.\nL'elettrificazione della rete urbana si concluse nel 1898; la gestione delle tre linee extraurbane venne ceduta dalla SAO alla Edison alcuni anni pi\u00f9 tardi, nel 1900 per la Milano-Monza e la Milano-Affori, e nel 1903 per la Milano-Corsico.\nLa SAO continu\u00f2 ad operare nel settore dei servizi trasporto privati e comunali fino al 1928, con la nuova ragione sociale di \"Societ\u00e0 Anonima Omnibus e Vetture\" (SAOV).\nIl deposito.\nSono ancora riconoscibili in via Sirtori tre delle quattro scuderie dell'epoca da 44 cavalli, che ospitano gli uffici della societ\u00e0 di consulenza Roland Berger in via Sirtori 32 e il negozio Nervesa in via Sirtori 26. Queste ultime erano state trasformate in fabbriche del ghiaccio. L'edificio di via Sirtori 32 conserva la struttura delle scuderie con il piano terreno per i cavalli con colonne in pietra ed il primo piano per il fienile con capriate in legno.\nIl primo collegamento telefonico italiano fu impiantato il 30 dicembre 1877 dai fratelli Gerosa di Milano, produttori di telefoni su licenza Bell, fra il deposito degli omnibus di Porta Venezia e la sede dei Pompieri Civici, a Palazzo Marino.\nLo stabilimento di Porta Volta sar\u00e0 restaurato all'interno dei lavori per il Programma Integrato di Intervento Enel e adibito a museo della Fondazione ADI per il Design Italiano."}
{"id": "4373694", "revid": "55572531", "url": "https://it.wikipedia.org/wiki?curid=4373694", "title": "Societ\u00e0 Anonima Omnibus e Vetture", "text": ""}
{"id": "4373699", "revid": "55572552", "url": "https://it.wikipedia.org/wiki?curid=4373699", "title": "SAOV", "text": ""}
{"id": "4373700", "revid": "1391297", "url": "https://it.wikipedia.org/wiki?curid=4373700", "title": "Cattedrale di Verdun", "text": "La cattedrale di Nostra Signora (in francese: \"Cath\u00e9drale Notre-Dame de Verdun\") \u00e8 il principale luogo di culto cattolico di Verdun, nel dipartimento della Mosa. La chiesa, sede del vescovo di Verdun, \u00e8 monumento storico di Francia dal 1906."}
{"id": "4373701", "revid": "63756", "url": "https://it.wikipedia.org/wiki?curid=4373701", "title": "Rio di Colmegna", "text": ""}
{"id": "4373703", "revid": "1573940", "url": "https://it.wikipedia.org/wiki?curid=4373703", "title": "Cattedrale di Saint-Claude", "text": "La cattedrale dei Santi Pietro, Paolo e Andrea (in francese: \"Cath\u00e9drale Saint-Pierre-Saint-Paul-et-Saint-Andr\u00e9 de Saint-Claude\") \u00e8 il principale luogo di culto cattolico di Saint-Claude, nel dipartimento del Giura. La chiesa, sede del vescovo di Saint-Claude, \u00e8 monumento storico di Francia dal 1906."}
{"id": "4373706", "revid": "188116", "url": "https://it.wikipedia.org/wiki?curid=4373706", "title": "Michele Vinci", "text": ""}
{"id": "4373707", "revid": "1305772", "url": "https://it.wikipedia.org/wiki?curid=4373707", "title": "Junkanoo", "text": "Il Junkanoo o Jonkonnu o John canoe o Koonering \u00e8 una sfilata in maschera con musica e balli simile ad una sfilata carnevalesca, che ha avuto origine nel XVI-XVII secolo o XVIII-XIX secolo e che si svolge(va) tradizionalmente nel periodo natalizio (in particolar modo il giorno di Santo Stefano e il giorno di Capodanno, ma che ha preso piede anche d'estate) in alcuni Paesi caraibici quali le Bahamas, le Bermuda, la Giamaica (Paesi in cui sopravvive tuttora), il Belize e l'Honduras e in alcuni stati americani (come la Carolina del Nord e la Florida).\nEtimologia.\nIncerta \u00e8 l'origine del termine junkanoo :\nStoria.\nL'usanza deriva probabilmente da una festa di inversione sociale celebrata dagli schiavi nel XVI-XVII secolo o XVIII-XIX secolo durante il periodo natalizio, periodo in cui venivano concessi loro tre giorni di libert\u00e0. In questo periodo, gli schiavi usavano girare in maschera di casa in casa, usando spesso dei trampoli.\nIl junkanoo scomparve quasi dappertutto dopo l'abolizione della schiavit\u00f9, eccezion fatta per le Bahamas e in - misura minore - per le Bermuda e la Giamaica.\nNegli anni trenta, furono introdotti costumi in spugna.\nNelle Bahamas il \"Junkanoo\" fu abolito nel 1942 a causa dei tumulti che portarono alla soppressione delle sfilate, ma fu reintrodotto nel 1947.\nIl moderno Junkanoo Festival nelle Bahamas.\nLa sfilata si svolge solitamente il mattino presto, tra le 2 e le 10 e vi partecipa un migliaio di persone.\nI partecipanti sono muniti di tamburi in pelle di capra, fischietti, campanacci, ecc.\nAl termine della sfilata vengono assegnati alcuni premi, tra cui quello per la miglior musica e quello per il miglior costume."}
{"id": "4373708", "revid": "1603714", "url": "https://it.wikipedia.org/wiki?curid=4373708", "title": "Cattedrale di Viviers", "text": "La cattedrale di San Vincenzo (in francese: \"Cath\u00e9drale Saint-Vincent de Viviers\") \u00e8 il principale luogo di culto cattolico di Viviers, nel dipartimento dell'Ard\u00e8che. La chiesa, sede del vescovo di Viviers, \u00e8 monumento storico di Francia dal 1906."}
{"id": "4373709", "revid": "775372", "url": "https://it.wikipedia.org/wiki?curid=4373709", "title": "Mary Robinson (poetessa)", "text": "Biografia.\nEra la figlia di John Darby, un capitano della marina, e di sua moglie Hester Seys. Suo padre abbandon\u00f2 la madre e visse con la sua amante quando lei era ancora una bambina. La famiglia sperava in una riconciliazione ma il capitano Darby chiar\u00ec che questo non sarebbe successo. Senza il sostegno del marito, Hester Darby mantenne se stessa e i cinque figli nati dal matrimonio, avviando una scuola per giovani ragazze. A un certo punto frequent\u00f2 una scuola gestita dal riformatore sociale Hannah More, venuta a conoscenza dall'attore David Garrick.\nMatrimonio.\nHester Derby incoraggi\u00f2 la figlia ad accettare la proposta di matrimonio di Thomas Robinson. Mary era contraria ma avendolo visto prendersi cura di lei durante un periodo di malattia e di suo fratello minore e non volendo deludere la madre, spos\u00f2 Robinson. Dopo il matrimonio precoce, suo marito sperper\u00f2 il loro denaro e la coppia fugg\u00ec in Galles dove nacque l'unica figlia della coppia, Mary Elizabeth. La famiglia visse agli arresti domiciliari dopo che Thomas Robinson venne imprigionato per debiti. In questo periodo, Mary trov\u00f2 un mecenate in Georgiana Cavendish, duchessa del Devonshire, che sponsorizz\u00f2 la pubblicazione del suo primo volume di poesie.\nTeatro.\nDopo che il marito fu scarcerato, Mary decise di tornare al teatro. Inizi\u00f2 la sua carriera di attrice con ruoli in opere shakesperiane, come Giulietta al Drury Lane Theatre nel mese di dicembre 1776. Guadagn\u00f2 la popolarit\u00e0 nell'opera \"Florizel e Perdita\" - adattamento della commedia \"Il racconto d'inverno\" di Shakespeare - con il ruolo di Perdita, nel 1779. Fu durante questo spettacolo che attir\u00f2 l'attenzione del giovane principe di Galles, futuro re Giorgio IV di Gran Bretagna e Irlanda del Nord. Egli offr\u00ec 20.000 \u00a3 perch\u00e9 diventasse la sua amante. Le ci volle una notevole quantit\u00e0 di tempo per decidere di lasciare il marito per il Principe. Tuttavia, Il Principe pose fine alla relazione nel 1781, rifiutando di pagare la somma promessa.\nUltimi anni e morte.\nMary, che ora viveva separata dal marito donnaiolo, continu\u00f2 ad avere diverse storie d'amore, in particolare con Banastre Tarleton, un soldato che si distinse combattendo nella guerra d'indipendenza americana. La loro relazione dur\u00f2 15 anni. Non ebbero figli, anche se ebbe un aborto spontaneo. Tuttavia, alla fine, Tarleton spos\u00f2 Susan Bertie, un'ereditiera e una figlia illegittima del giovane IV duca d' Ancaster, e nipote delle sorelle Lady Willoughby de Eresby e Lady Cholmondeley.\nNel 1783, all'et\u00e0 di 26 anni, fu colpita da una misteriosa malattia che la lasci\u00f2 parzialmente paralizzata. Mor\u00ec alla fine del 1800, in povert\u00e0, all'et\u00e0 di 42 anni."}
{"id": "4373711", "revid": "729019", "url": "https://it.wikipedia.org/wiki?curid=4373711", "title": "Battaglia di Corpus Christi", "text": "La battaglia di Corpus Christi dell'agosto 1862 \u00e8 stata un episodio della guerra di secessione americana durante la quale la marina unionista che bloccava i porti del Texas si scontrarono con le forze confederate nei pressi della baia di Corpus Christi.\nNe segu\u00ec un bombardamento della citt\u00e0 texana a seguito della quale i nordisti sconfissero le navi della marina sudista presenti nella baia ma vennero poi respinti quando cercarono di sbarcare sulla costa."}
{"id": "4373713", "revid": "21880", "url": "https://it.wikipedia.org/wiki?curid=4373713", "title": "Hypselotriton fudingensis", "text": ""}
{"id": "4373714", "revid": "92723", "url": "https://it.wikipedia.org/wiki?curid=4373714", "title": "Cattedrale di Versailles", "text": "La cattedrale di San Luigi (in francese: \"Cath\u00e9drale Saint-Louis de Versailles\") \u00e8 il principale luogo di culto cattolico di Versailles, nel dipartimento delle Yvelines. La chiesa, sede del vescovo di Versailles, \u00e8 monumento storico di Francia dal 1906."}
{"id": "4373726", "revid": "729019", "url": "https://it.wikipedia.org/wiki?curid=4373726", "title": "IV SS-Panzerkorps", "text": "Il IV.SS-Panzerkorps fu un Corpo d'Armata Corazzato tedesco delle Waffen-SS che oper\u00f2 sul Fronte orientale e nei Balcani durante la Seconda Guerra mondiale.\nIl \"IV.SS-Panzerkorps\" fu formato nel mese di agosto del 1943 a Poitiers, in Francia.\nIl 30 giugno 1944, il \"IV. SS-Panzerkorps\" fu posto sotto il comando del SS-Obergruppenf\u00fchrer Herbert Otto Gille."}
{"id": "4373728", "revid": "1573940", "url": "https://it.wikipedia.org/wiki?curid=4373728", "title": "Cattedrale di Tulle", "text": "La cattedrale di Nostra Signora (in francese: \"Cath\u00e9drale Notre-Dame de Tulle\") \u00e8 il principale luogo di culto cattolico di Tulle, nel dipartimento della Corr\u00e8ze. La chiesa, sede del vescovo di Tulle, \u00e8 monumento storico di Francia dal 1862."}
{"id": "4373731", "revid": "767487", "url": "https://it.wikipedia.org/wiki?curid=4373731", "title": "Ragazze d'America", "text": "Ragazze d'America (\"Broadway Babies\") \u00e8 un film del 1929 diretto da Mervyn LeRoy.\nTrama.\nDelight Foster, una ballerina di fila, si fidanza con il direttore di scena Billy Buvanny. Ma, credendolo infedele, accetta la corte di un canadese, Perc\u00e9 Gessant che le propone di sposarlo. Coinvolto con la malavita, Perc\u00e9 viene ferito il giorno delle nozze durante una sparatoria. Prima di spirare, lascia tutto il suo denaro a Delight che, nel frattempo, gli ha confessato di amare ancora Billy. I due giovani potranno utilizzare quei soldi per produrre a Broadway il loro spettacolo.\nProduzione.\nIl film fu prodotto dalla First National Pictures (A First National Vitaphone Picture). Girato muto, il film venne sonorizzato con il Western Electric Vitaphone sound-on-disc sound system.\nDistribuzione.\nDistribuito dalla First National Pictures, usc\u00ec nelle sale statunitensi - con il titolo originale \"Broadway Babies\" (o \"Broadway Babes\")- in versione sonorizzata il 30 giugno 1926. Il 28 luglio 1929, ne venne distribuita anche la versione muta. Nel Regno Unito, prese il titolo di \"Broadway Daddies\".\nCopia della pellicola viene conservata in un positivo 16\u00a0mm."}
{"id": "4373732", "revid": "21880", "url": "https://it.wikipedia.org/wiki?curid=4373732", "title": "Hypselotriton wolterstorffi", "text": ""}
{"id": "4373733", "revid": "36426", "url": "https://it.wikipedia.org/wiki?curid=4373733", "title": "La yole", "text": ""}
{"id": "4373735", "revid": "36426", "url": "https://it.wikipedia.org/wiki?curid=4373735", "title": "La Yole", "text": ""}
{"id": "4373738", "revid": "1272592", "url": "https://it.wikipedia.org/wiki?curid=4373738", "title": "Giovanni Andrea Spinola", "text": "Biografia.\nAppartenente alla nobile famiglia genovese degli Spinola, Giovanni Andrea studi\u00f2 al collegio dei Nobili di Parma ed all'Accademia degli Addormentati di Genova.\nNel 1673 divenne governatore generale della Corsica, a cui segu\u00ec l'incarico di ambasciatore a Madrid dal 1680 al 1688. Tornato in patria viene fatto nel 1692 governatore di Savona.\nOltre a svolgere incarichi ufficiali per la Repubblica di Genova, lo Spinola fu importante commediografo, in contatto con molte accademie artistiche italiane. Sue opere principali furono \"L'Ariodante\", firmato con lo pseudonimo di Giovann'Aleandro Pisani, \"L'Europa\" e \"La perfidia fulminata da Sansone\".\nFu amico e corrispondente di Pietro Giovanni Della Torre, tanto da inserire alcuni suoi componimenti poetici nell'opera \"Lo stoico cristiano\", che fece pubblicare in Genova nel 1680.\nNel 1695 cur\u00f2 e pubblic\u00f2 un'antologia contenente tutti i suoi lavori."}
{"id": "4373739", "revid": "293377", "url": "https://it.wikipedia.org/wiki?curid=4373739", "title": "Giovann'Aleandro Pisani", "text": ""}
{"id": "4373742", "revid": "287204", "url": "https://it.wikipedia.org/wiki?curid=4373742", "title": "Hayastani Ankaxowt'yan Gavat' 2002", "text": "La Hayastani Ankaxowt'yan Gavat' 2002 (conosciuta anche come Coppa dell'Indipendenza) \u00e8 stata la undicesima edizione della Coppa nazionale armena. Il torneo \u00e8 iniziato il 30 marzo e si \u00e8 concluso il 27 maggio 2002. Il Pyunik Erevan ha vinto la coppa per la seconda volta battendo in finale il Zvartnots Erevan.\nOttavi di finale.\nGli incontri di andata si disputarono il 30 e 31 marzo mentre quelli di ritorno tra il 3 e il 7 aprile 2002.\nQuarti di finale.\nGli incontri di andata si disputarono il 19 e 20 mentre quelli di ritorno il 27 e 28 aprile 2002.\nSemifinale.\nGli incontri di andata si disputarono il 14 e 15 mentre quelli di ritorno il 20 e 21 maggio 2002.\nFinale.\nLa finale si svolse il 27 maggio 2002."}
{"id": "4373743", "revid": "205197", "url": "https://it.wikipedia.org/wiki?curid=4373743", "title": "Coppa dell'Indipendenza 2002", "text": ""}
{"id": "4373744", "revid": "205250", "url": "https://it.wikipedia.org/wiki?curid=4373744", "title": "Chufo Llor\u00e9ns", "text": "Biografia.\nHa studiato giurisprudenza ed ha lavorato come impresario di spettacoli prima di cominciare la carriera di scrittore nel 1986."}
{"id": "4373745", "revid": "1305772", "url": "https://it.wikipedia.org/wiki?curid=4373745", "title": "Natsuki Takaya", "text": "\u00c8 nata a Shizuoka, ma la sua infanzia l'ha vissuta principalmente a Tokyo, citt\u00e0 che l'ha vista debuttare come disegnatrice nel 1992. Takaya \u00e8 mancina ed ha dichiarato di aver sempre pensato di diventare una disegnatrice, fin dalla scuola di primo grado. Fu sua sorella ad avviarla al disegno. Appassionata di videogiochi, specie della serie \"Final Fantasy\" e \"Sakura Worlds\", come scrive negli spazi liberi a commento dei suoi manga, ha lavorato e collaborato per diverse serie, una delle quali, \"Fruits Basket\" appunto, \u00e8 risultata la seconda del genere sh\u014djo manga pi\u00f9 venduta in Giappone ed il manga pi\u00f9 venduto in Nord America. Creato nel 1998, il manga fu pubblicato dalla rivista Hana to Yume. \"Fruits Basket\" \u00e8 stato anche trasformato in un anime di ventisei episodi, inediti in Italia, trasmessi da TV Tokyo per la prima volta a partire dal 5 luglio 2001. Proprio nel 2001, Takaya ha ricevuto il Kodansha Manga Award, categoria sh\u014djo manga, per \"Fruits Basket\".\nI suoi manga in italia sono pubblicati da Dynit"}
{"id": "4373746", "revid": "205197", "url": "https://it.wikipedia.org/wiki?curid=4373746", "title": "Coppa d'Armenia 2002", "text": ""}
{"id": "4373749", "revid": "33689", "url": "https://it.wikipedia.org/wiki?curid=4373749", "title": "Leopold Socha", "text": "Nel 1978 l'apposita commissione israeliana Yad Vashem riconobbe Leopold Socha \"Giusto tra le nazioni\".\nBiografia.\nLeopold Socha viveva in uno dei quartieri poveri della sua citt\u00e0 natale, Leopoli, e lavorava come impiegato comunale per l'ispezione della rete fognaria. Nel suo passato era stato anche in prigione per piccoli furti. \nNel 1943, quando l'esercito nazista occup\u00f2 la citt\u00e0, Socha riusc\u00ec ad aiutare un gruppo di ebrei facendoli fuggire dal ghetto nascondendoli nella rete fognaria che conosceva molto bene, avvalendosi dell'aiuto del collega Stefan Wroblewski. All'inizio Socha pretese di essere pagato dagli ebrei per il servizio prestato ma, con la complicit\u00e0 di sua moglie Magdalena e Wroblewski, continu\u00f2 ad aiutarli anche quando rimasero senza soldi, nascondendoli e sfamandoli per 14 mesi, alla fine dei quali, 10 tra i 20 rifugiati ebrei sopravvissero.\nNel 1946 mentre faceva un giro in bici con sua figlia, un camion militare sovietico piomb\u00f2 verso di loro, nello schianto perse la sua vita per proteggere quella di sua figlia.\nAlla sua morte, gli ebrei sopravvissuti tra quelli che Socha aveva aiutato, tornarono per rendergli omaggio.\nFilmografia.\nLa sua storia \u00e8 stata portata alla ribalta grazie al film \"In Darkness\" di Agnieszka Holland, tra i finalisti dei Premi Oscar 2012 come miglior film straniero."}
{"id": "4373750", "revid": "123807091", "url": "https://it.wikipedia.org/wiki?curid=4373750", "title": "Isabella Ingram", "text": "Biografia.\nEra l'unica figlia del politico Charles Ingram, IX visconte Irvine (1726-1778), e di sua moglie, Frances Shepheard (1733-1807). L'educazione di Lady Isabella, in famiglia chiamata \"Bella\", era strettamente controllata dai genitori. Era precoce e molto intelligente. \nMatrimonio.\nIl 20 maggio 1776, spos\u00f2 a Londra, Francis Seymour-Conway, II marchese di Hertford (1743-1822), figlio maggiore di Francis Seymour-Conway, I marchese di Hertford, e di Lady Isabella Fitzroy. Dal matrimonio nacque un figlio, Francis Seymour-Conway, III marchese di Hertford (1777-1842), che spos\u00f2, nel 1798, Lady Maria Emilia Fagniani (1775-1856), dalla quale ebbe tre figli.\nGrazie alla sua bellezza e alla sua eleganza, cattur\u00f2 molto presto l'attenzione del Principe Reggente Giorgio (1762-1830). Suo marito non era particolarmente lieto che il principe di Galles facesse avances a sua moglie, perci\u00f2 si trasferirono in Irlanda.\nTuttavia questo fece aumentare l'affetto del Principe nei confronti di Lady Seymour-Conway, che divenne la sua amante nel 1807.\nLa storia si concluse nel 1819, quando il Principe Reggente si infatu\u00f2 di Elizabeth Denison (1769-1861).\nIsabella mor\u00ec nel 1834."}
{"id": "4373756", "revid": "599013", "url": "https://it.wikipedia.org/wiki?curid=4373756", "title": "NHL Expansion Draft 1991", "text": "L'NHL Expansion Draft 1991 si \u00e8 tenuto il 30 maggio 1991 in teleconferenza. Il draft ebbe luogo per permettere di completare il roster della nuova franchigia iscritta in NHL a partire dalla stagione 1991-92: gli San Jose Sharks. In primo luogo si svolse un \"dispersal draft\" grazie al quale i San Jose Sharks poterono scegliere fra i giocatori dei Minnesota North Stars, mentre nell'expansion draft sia i North Stars che Sharks selezionarono alcuni giocatori dalle altri 20 franchigie della NHL.\nEntry Draft.\nL'NHL Entry Draft 1991, il 29\u00ba draft della National Hockey League, si svolse il 22 giugno 1991 presso il Memorial Auditorium di Buffalo. I Quebec Nordiques selezionarono il centro Eric Lindros dagli Oshawa Generals, i San Jose Sharks invece come seconda scelta puntarono sull'ala destra Pat Falloon, proveniente dagli Spokane Chiefs, mentre i New Jersey Devils scelsero in terza posizione il difensore Scott Niedermayer dei Kamloops Blazers.\nRetroscena.\nSebbene gli San Jose Sharks fossero stati fondati nel 1991, la loro storia risale agli anni 1970, quando i fratelli George e Gordon Gund erano azionisti di minoranza dei California Golden Seals, la franchigia NHL rappresentante della San Francisco Bay Area. I Seals ebbero numerosi problemi a causa dello scarso pubblico, e i Gund spinsero per il trasferimento della squadra a Cleveland nel 1976, dove assunsero il nome di Cleveland Barons. Tuttavia i problemi continuarono e dopo due stagioni i Gunds acquisirono i Minnesota North Stars, altra squadra in difficolt\u00e0, con l'intenzione di fonderla con i Barons.\nNel 1990, in seguito a un calo costante degli spettatori, i Gund chiesero alla NHL il permesso di trasferire i North Stars nella Bay Area. Tuttavia La lega, che sperava di mantenere una formazione in Minnesota, rifiut\u00f2 la loro proposta. Come compromesso la NHL concesse ai Gund la possibilit\u00e0 di creare una nuova franchigia nella Bay Area, ovvero gli San Jose Sharks. I Gund in seguito avrebbero proceduto alla cessione degli North Stars. Una delle condizioni per la creazione della nuova squadra era che gli Sharks avrebbero dovuto prima attingere alla rosa dell'organizzazione dei North Stars. Dopo quel draft il roster dei North Stars sarebbe stato colmato da nuove acquisizioni nell'expansion draft. Nel 1993 i North Stars furono venduti e trasferiti a Dallas dove assunsero il nome di Dallas Stars."}
{"id": "4373758", "revid": "287204", "url": "https://it.wikipedia.org/wiki?curid=4373758", "title": "Bassem Youssef", "text": "Biografia.\nNato al Cairo il 22 marzo 1974 dove vive con sua moglie Hala e sua figlia Nadia. Si \u00e8 laureato alla Facolt\u00e0 di Medicina dell'Universit\u00e0 del Cairo nel 1998. Dopo aver lavorato come cardiologo, nel 2011 assiste agli scontri in Piazza Tahrir, durante i quali ha assistito numerose volte i giovani rivoluzionari. Dopo questa esperienza passa alla creazione e conduzione del programma satirico \"Al Bernameg\" sul canale Youtube. Dopo il grande successo e le offerte delle emittenti televisive egiziane passa alla conduzione del programma in TV (CBC, MBC MASR). Vive ad Oakland, California con moglie e figlia (esilio forzato a causa del mandato d'arresto da parte del generale \u02bfAbd al-Fatt\u0101\u1e25 al-S\u012bs\u012b).\nLa sua storia \u00e8 raccontata nel documentario \"Tickling Giants\" del 2016, diretto da Sara Taksler, disponibile anche in lingua italiana.\nVita professionale.\nInizia la sua satira nel 2011, in risposta alla rivoluzione egiziana, col programma \"The B+ Show\", inserito su YouTube.\nHa parodiato personaggi famosi come Tawfik Okasha, il musicista Amr Mostafa, il candidato salafita alle elezioni presidenziali del 2012, Hazem Salah Abu Ismail, e Mohamed ElBaradei, gi\u00e0 direttore dell'Agenzia internazionale per l'energia atomica. Ha partecipato alla puntata del 21 giugno 2012 del programma satirico di Jon Stewart.\nIl 1\u00ba gennaio 2013 \u00e8 stato inquisito per diffamazione nei confronti del Presidente Mohamed Morsi, secondo il cui staff lo show di Youssef \"fa circolare notizie false e disturba la quiete e la sicurezza pubbliche, con ripercussioni sulla Pubblica Amministrazione\". In seguito \u00e8 stato emesso un mandato d'arresto dal generale \u02bfAbd al-Fatt\u0101\u1e25 al-S\u012bs\u012b, attuale presidente della Repubblica egiziana. \u00c8 stato inserito tra le 100 persone pi\u00f9 influenti del pianeta nella classifica del settimanale Time nell'aprile 2013."}
{"id": "4373764", "revid": "729019", "url": "https://it.wikipedia.org/wiki?curid=4373764", "title": "Prima battaglia di Sabine Pass", "text": "La prima battaglia di Sabine Pass del settembre 1862 \u00e8 stata un episodio della guerra di secessione americana durante la quale, mentre la marina unionista bloccava i porti del Texas, le forze terrestri nordiste cercarono di aprire la via per una possibile operazione anfibia contro la citt\u00e0 confederata di Sabine Pass.\nLa battaglia.\nIl 25 settembre 1862 le forze nordiste arrivarono nei pressi di Fort Sabine con lo scopo di conquistare questa fortezza nemica posta a difesa della foce del fiume Sabine.\nIl comandante unionista ordin\u00f2 un bombardamento navale contro le posizioni sudiste che risposero al fuoco ma, in inferiorit\u00e0 numerica, il giorno dopo dovettero arrendersi."}
{"id": "4373765", "revid": "88740", "url": "https://it.wikipedia.org/wiki?curid=4373765", "title": "Sonderkommando", "text": ""}
{"id": "4373767", "revid": "287204", "url": "https://it.wikipedia.org/wiki?curid=4373767", "title": "Canottaggio ai XII Giochi del Mediterraneo", "text": "Il programma di canottaggio ai XII Giochi del Mediterraneo ha previsto 6 gare, tutte maschili."}
