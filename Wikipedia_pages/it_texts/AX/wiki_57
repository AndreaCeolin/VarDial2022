{"id": "4400845", "revid": "767487", "url": "https://it.wikipedia.org/wiki?curid=4400845", "title": "Venus Fly Trap LP", "text": "Venus Flytrap LP \u00e8 il quattordicesimo album studio di Esham. \u00c8 stato pubblicato il 4 dicembre 2012."}
{"id": "4400846", "revid": "144796", "url": "https://it.wikipedia.org/wiki?curid=4400846", "title": "Ignaz von Rundhart", "text": ""}
{"id": "4400851", "revid": "1745361", "url": "https://it.wikipedia.org/wiki?curid=4400851", "title": "Sicurezza ontologica", "text": "La sicurezza ontologica \u00e8 uno stato mentale stabile derivato da un senso di continuit\u00e0 riguardo agli eventi della propria vita. Giddens (1991) si riferisce alla sicurezza ontologica come a un senso di ordine e continuit\u00e0 in merito alle esperienze individuali, sostenendo che ci\u00f2 dipenda dalle capacit\u00e0 delle persone di dare un senso alla propria vita. Il significato si trova nello sperimentare emozioni positive e stabili ed evitando disordine e ansiet\u00e0. Se si verifica un evento che non \u00e8 coerente con il senso della vita di un individuo, questo minaccer\u00e0 la sicurezza ontologica di tale persona. La sicurezza ontologica implica anche il possesso di una visione positiva di s\u00e9, del mondo e del futuro.\nSicurezza ontologica minacciata dalla morte.\nPhilip A. Mellor discute del concetto in riferimento alla tanatologia, sostenendo che quando entrano in contatto con la morte, le persone vengono indotte a \u00abmettere in discussione la significativit\u00e0 e la realt\u00e0 delle strutture sociali in cui essi partecipano, fatto che manda in frantumi la loro sicurezza ontologica\u00bb.\nSicurezza ontologica e cambiamenti climatici.\nI cambiamenti climatici rappresentano una minaccia per il senso di continuit\u00e0 delle persone nelle loro vite. Nel suo libro \"Vivere nella negazione: cambiamenti climatici, emozioni e vita quotidiana\", la sociologa Kari Norgaard discute in che modo il cambiamento climatico influisce sulla sicurezza ontologica dei norvegesi e li porta a negare le responsabilit\u00e0.\nIl clima precedentemente stabile ha plasmato il patrimonio culturale norvegese. Ad esempio, sciare in inverno \u00e8 una tradizione di lunga data. La stagione sciistica abbreviata ha interrotto il senso di continuit\u00e0 delle stagioni. Il cambiamento climatico fa s\u00ec che le persone si chiedano come saranno le cose in futuro, mentre la tendenza al riscaldamento continua. Queste interruzioni delle norme culturali influenzano i sensi di identit\u00e0 culturale e di s\u00e9 delle persone. Ci\u00f2 pu\u00f2 provocare un'erosione del senso di uno scopo.\nInoltre, come menzionato in questo libro, una citazione dello psichiatra Robert Lifton descrive come le persone incominciano a mettere in discussione la loro convinzione che il mondo sia un buon posto dove vivere, e diventano insensibili alla minaccia del cambiamento climatico a causa di una crisi di significato nel continuit\u00e0 delle loro vite. Una citazione del sociologo Ulrich Beck descrive che a livello sociale l'esposizione pervasiva al rischio minaccia la sicurezza ontologica ed erode i legami sociali.\nSicurezza ontologica associata al possesso di una dimora.\nUno studio ha esaminato la relazione tra livello di sicurezza ontologica e casa di propriet\u00e0. Lo studio ha ottenuto risultati contrastanti, con alcuni intervistati che riferivano di sentirsi pi\u00f9 protetti dal possesso di una casa, mentre altri giudicavano il possesso di una casa come fonte di insicurezza, a causa del rischio di pignoramento.\nUn altro studio indica che, in generale, il vivere in una casa di propriet\u00e0 \u00e8 positivamente associato alla riduzione del comportamento problematico e all'aumentata attivit\u00e0 extracurricolare (ad es. pratica sportiva, volontariato, ecc.) tra gli adolescenti.\nSicurezza ontologica e apprendimento.\nLa trasmissione della sicurezza ontologica \u00e8 parte fondamentale del processo di apprendimento. Secondo uno studio, \"Gli educatori devono anche fortificare la sicurezza ontologica degli allievi contro le ansiet\u00e0 esistenziali associando reti di allievi e gruppi in base alla fiducia.\nSicurezza ontologica degli stati.\nIl concetto di sicurezza ontologica \u00e8 stato applicato alle relazioni internazionali. \u00c8 stato sostenuto che gli stati cercano di garantire la loro sicurezza ontologica (la sicurezza del s\u00e9 e del concetto di s\u00e9), oltre alla ricerca della sicurezza fisica (come la protezione dell'integrit\u00e0 territoriale dello stato). Per garantire la loro sicurezza ontologica, gli stati possono persino compromettere la loro sicurezza fisica. La sicurezza ontologica nella politica mondiale pu\u00f2 essere definita come il possesso, a livello dell'inconscio e della coscienza pratica, di risposte a domande fondamentali che tutte le politiche in qualche modo devono affrontare come l'esistenza, la finitudine, i rapporti con gli altri e la propria autobiografia. Gli attori collettivi come gli stati diventano ontologicamente insicuri quando le situazioni critiche rompono le loro routine portando cos\u00ec le questioni fondamentali al discorso pubblico."}
{"id": "4400854", "revid": "1305772", "url": "https://it.wikipedia.org/wiki?curid=4400854", "title": "Believe Acoustic", "text": "Believe Acoustic \u00e8 il terzo album di remix del cantante canadese Justin Bieber, pubblicato il 29 gennaio 2013 dalla Island Records."}
{"id": "4400858", "revid": "122292926", "url": "https://it.wikipedia.org/wiki?curid=4400858", "title": "Coltignone", "text": "Il Coltignone ( ) \u00e8 una montagna posta pochi chilometri a nord della citt\u00e0 di Lecco.\nDescrizione.\nNonostante la quota non troppo alta, presenta una struttura piuttosto imponente, riconoscibile da parecchi chilometri di distanza, con i due versanti occidentale e orientale estremamente scoscesi e selvaggi. Spesso viene confuso con il vicino monte San Martino, il quale non \u00e8 altro che un suo avancorpo.\nGeografia.\nConfina a nord coi Piani dei Resinelli e la Grignetta, a sud con il Corno Regismondo (1.295 m s.l.m.), la Corna di Medale (1.029 m s.l.m.) ed il monte San Martino, a ovest con il pizzo Forcellino ed il Lago di Como, a est con Ballabio e la Valsassina.\nVie di salita.\nLe principali vie di salita sono tre:\nGeologia.\nLa roccia di cui \u00e8 composto \u00e8 per gran parte calcare, tuttavia si possono anche trovare rari massi erratici di granito."}
{"id": "4400860", "revid": "1310927", "url": "https://it.wikipedia.org/wiki?curid=4400860", "title": "Cerezo Osaka 2013", "text": "Questa voce raccoglie le informazioni riguardanti il Cerezo Osaka nelle competizioni ufficiali della stagione 2013.\nMaglie e sponsor.\nLa Mizuno crea un nuovo motivo decorativo che consiste in una striscia di colore blu scuro sulle spalle. Tutti gli sponsor ufficiali della stagione precedente (Yanmar, Kincho, Nippon Ham, Sanyu) vengono confermati."}
{"id": "4400862", "revid": "599013", "url": "https://it.wikipedia.org/wiki?curid=4400862", "title": "Earl Dodd", "text": ""}
{"id": "4400863", "revid": "155613", "url": "https://it.wikipedia.org/wiki?curid=4400863", "title": "Cupola della cattedrale di San Paolo", "text": "La cupola della cattedrale di San Paolo costituisce la copertura della crociera dell'omonima cattedrale di Londra.\nImportante opera dell'architettura barocca inglese, con i suoi oltre 110 metri di altezza \u00e8 ritenuta uno dei simboli pi\u00f9 caratteristici dello skyline londinese.\nStoria.\nIl Grande incendio di Londra, che divamp\u00f2 il 2 settembre 1666, in pochi giorni caus\u00f2 la distruzione di gran parte della citt\u00e0 ed ebbe due conseguenze immediate: mise fine alla peste che aveva imperversato a Londra e rese necessaria la riedificazione di case, palazzi e soprattutto delle numerose chiese che avevano costituito il punto di riferimento della vita spirituale e sociale della citt\u00e0.\nIn un breve arco di tempo Christopher Wren elabor\u00f2 un piano urbanistico per la nuova Londra; il piano non fu adottato, in quanto non teneva sufficientemente conto delle diverse propriet\u00e0 del suolo, ma consent\u00ec comunque all'architetto di essere il protagonista della ricostruzione. La sua successiva nomina ad \"Ispettore generale delle fabbriche reali\" lo port\u00f2 ad occuparsi della ricostruzione di molte chiese cittadine; tra queste, le sue attenzioni si concentrarono in particolar modo sulla cattedrale di San Paolo.\nGi\u00e0 alcuni mesi prima dell'incendio, era stato chiesto a Wren un progetto per il rinnovo dell'antica cattedrale medievale. In tale circostanza egli aveva proposto la sostituzione della torre centrale, che si ergeva all'intersezione del corpo longitudinale con il transetto, con una cupola sormontata da una svettante guglia. Wren aveva immaginato una cupola a doppia calotta, una esterna in legno ed una interna in muratura, in qualche modo influenzata dalla cupola della chiesa della Sorbona di Parigi, costruita solo alcuni decenni prima da Jacques Lemercier; un modello che poteva comunque essere ricondotto indietro nel tempo fino alle cupole della basilica di San Marco di Venezia.\nL'incendio del 1666 vanific\u00f2 ogni progetto e rese necessaria la ricostruzione integrale della cattedrale.\nSin dai primi disegni, riportati in due piante della citt\u00e0 eseguite subito dopo la fine dell'incendio, Wren ipotizz\u00f2 la realizzazione di una struttura simile al Pantheon di Roma, con un corpo longitudinale unito ad una rotonda sormontata da una cupola. Malgrado gli studiosi abbiano attribuito scarsa importanza a questi primi disegni, essi dimostrano gi\u00e0 la decisione di Wren di costruire un edificio coperto da una cupola.\nA partire dal 1670 Wren si dedic\u00f2 intensamente al progetto della nuova cattedrale.\nRicercando una sintesi tra l'austerit\u00e0 calvinista e lo spendore della Roma barocca, l'architetto ide\u00f2 una struttura centralizzata memore del Michelangelo della basilica di San Pietro in Vaticano. L'opposizione delle autorit\u00e0 costrinse Wren a rafforzare l'asse longitudinale della composizione, nell'intento di ricondurre la pianta a forme pi\u00f9 tradizionali. A questo proposito, nel 1673 allest\u00ec anche un modello ligneo della cattedrale (il cosiddetto \"Great Model\"), con la grande cupola in stretto rapporto con quella di San Pietro a Roma.\nMalgrado i notevoli sforzi, anche questo progetto fu rifiutato e nel 1674 Wren present\u00f2 una nuova versione, completamente diversa dalle precedenti proposte: il \"Warrant Design\". Si trattava di un progetto per un edificio a pianta longitudinale, con un'insolita cupola, sormontata da un'altissima guglia, anticipatrice di certe soluzioni formali realizzate da Alessandro Antonelli due secoli pi\u00f9 tardi.\nIl progetto fu approvato da Carlo II d'Inghilterra nel 1675 ed i lavori furono conclusi nel 1708; il sovrano, consentendo l'inizio delle operazioni di cantiere, riconobbe a Wren il diritto di apportare alcuni cambiamenti in corso d'opera.\nCi\u00f2 offr\u00ec all'architetto il pretesto per inserire molti elementi dei suoi progetti precedenti; anche la cupola fu notevolmente modificata.\nTuttavia l'aspetto definito della cupola fu oggetto di numerosi studi e ripensamenti. Al 1694 risalgono alcuni schizzi preparatori, mentre i disegni eseguiti nel 1703 sotto la sua direzione sono ancora diversi dal progetto finale. Tale incertezza potrebbe essere legata alle notizie relative ai gravi problemi strutturali che si andavano evidenziando sulla cupola di San Pietro.\nDel resto, verso la fine del XVII secolo Wren aveva gi\u00e0 costruito i massicci pilastri centrali della cattedrale, ma questi, tra il 1691 ed il 1696, avevano mostrato cedimenti e segni di assestamento a causa della loro mole.\nAl fine di limitare l'entit\u00e0 delle grandi spinte in gioco, l'architetto mise appunto una cupola tripla straordinariamente leggera: la calotta pi\u00f9 esterna fu realizzata in legno e rivestita in lamine di piombo; la calotta intermedia, invisibile agli occhi dell'osservatore, fu pensata come un sottile cono di mattoni, avvolto da una catena, avente il compito di sostenere la struttura esterna e la lanterna; una terza calotta, anch'essa in mattoni, and\u00f2 a costituire il soffitto emisferico a chiusura dell'ingegnosa composizione.\nPer la forte analaogia, in sezione, tra il cono in mattoni e la curva catenaria, alcuni studiosi hanno avanzato l'ipotesi che Wren sia stato consigliato da Robert Hooke, il quale aveva osservato che una catenaria capovolta agiva solo a compressione, con indubbi benefici dal punto di vista statico, in quanto venivano ad annullarsi le forze flettenti distruttrici; le prove a supporto di questa tesi, tuttavia, non sono state ritenute conclusive.\nMalgrado questi accorgimenti, l'enorme peso dell'intera struttura determin\u00f2 un ingente stato di sollecitazione dei pilastri e un cedimento del terreno, con conseguente formazione di un quadro fessurativo e la deformazione degli arconi di sostegno della cupola. Nel tempo la situazione si fece preoccupante e nel dicembre del 1924 si deliber\u00f2 di chiudere la cattedrale per ragioni di sicurezza. Nei restauri eseguiti tra il 1925 e il 1930 vennero eseguiti lavori di consolidamento.\nDescrizione.\nLa cupola di San Paolo si innalza al centro della cattedrale, all'intersezione del corpo longitudinale con il transetto; presenta una pianta circolare, con una larghezza pari a quella della navata maggiore e le minori prese insieme, secondo un motivo che Wren potrebbe aver derivato dalla cattedrale di Ely o dalle incisioni di edifici italiani, come il duomo di Pavia.\nEsternamente il suo aspetto sembrerebbe suggerire una derivazione dai modelli rinascimentali; la cupola \u00e8 infatti caratterizzata da un grande tamburo circondato da una fitta teoria di setti murari terminanti in colonne corinzie, che avvicinano l'opera al Tempietto di San Pietro in Montorio del Bramante. Secondo lo storico Nikolaus Pevsner questa composizione rende la cupola di San Paolo una delle pi\u00f9 belle che esistano, con una linea pi\u00f9 riposante di quella di Michelangelo; assai diverso il giudizio di Christian Norberg-Schulz, che la definisce invece come un'espressione piuttosto banale degli ideali dell'architettura inglese.\nA dispetto dell'esterno, l'interno invece \u00e8 un artificio puramente barocco, con una struttura portante conica schermata verso l'esterno da una cupoletta in legno rivestita in piombo e sull'interno da una calotta che conclude il grande invaso della crociera.\nPer tale impostazione la critica ha suggerito una derivazione dalle cupole di Santa Maria della Salute a Venezia e del D\u00f4me des Invalides di Parigi, evidenziando il fatto che la stessa cupola di Wren costitu\u00ec, a sua volta, il modello per quella progettata da Jacques-Germain Soufflot per il Pantheon parigino.\nDal punto di vista strutturale \u00e8 stato osservato che la presenza del cono in mattoni, soggetto principalmente a forze di compressione, rimanda invece al medievale Battistero di San Giovanni di Pisa.\nL'intera struttura \u00e8 sostenuta da otto piloni allineati a quelli che formano le navate.\nLungo il tamburo si aprono numerose finestre che illuminano la prima calotta, sotto la quale si sviluppa una balustra perimetrale denominata \"Whispering Gallery\". La cupola interna fu affrescata con scene di vita di san Paolo da sir James Thornhill tra il 1715 e il 1719; tuttavia, le pitture si deteriorarono rapidamente e nel 1853 la superficie fu interamente rinnovata con la riproduzione dei disegni originari.\nAlla sommit\u00e0 della cupola sorge la lanterna in pietra; pesante 850 tonnellate, \u00e8 sormontata da una sfera e una croce, le quali furono poste in opera nel 1821, in sostituzione di quelle realizzate nel 1708."}
{"id": "4400866", "revid": "1584528", "url": "https://it.wikipedia.org/wiki?curid=4400866", "title": "Liu Jiayu", "text": "Biografia.\nSpecialista dell\"'halfpipe\", ha esordito in Coppa del Mondo di snowboard il 2 marzo 2007 a Calgary, in Canada. Ha ottenuto la medaglia d'argento nell'halfpipe durante i giochi olimpici invernali di PyeongChang 2018."}
{"id": "4400868", "revid": "287204", "url": "https://it.wikipedia.org/wiki?curid=4400868", "title": "Janos Pader", "text": ""}
{"id": "4400869", "revid": "767487", "url": "https://it.wikipedia.org/wiki?curid=4400869", "title": "Rodrigo Gil de Honta\u00f1\u00f3n", "text": ""}
{"id": "4400872", "revid": "767487", "url": "https://it.wikipedia.org/wiki?curid=4400872", "title": "Ron King", "text": ""}
{"id": "4400876", "revid": "339392", "url": "https://it.wikipedia.org/wiki?curid=4400876", "title": "Socialismo autonomista", "text": ""}
{"id": "4400883", "revid": "15756", "url": "https://it.wikipedia.org/wiki?curid=4400883", "title": "Eva Samkov\u00e1", "text": "Biografia.\nSpecialista dello snowboard cross, ha esordito in Coppa del Mondo di snowboard il 12 marzo 2010 a Valmalenco, in Italia. L'anno successivo ha disputato pure i Mondiali di La Molina terminando al quinto posto. Alle Olimpiadi di ha vinto la medaglia d'oro davanti alla canadese Dominique Maltais e alla francese Chlo\u00e9 Trespeuch. Alla sua seconda esperienza olimpica ha ottenuto il terzo posto ai Giochi di .\nAlla sua quinta apparizione ai campionati mondiali, nel corso dei campionati di Park City 2019, si \u00e8 laureata campionessa nello snowboard cross."}
{"id": "4400884", "revid": "767487", "url": "https://it.wikipedia.org/wiki?curid=4400884", "title": "Paperino e la galleria del soldino", "text": "Paperino e la galleria del soldino (\"A Good Time for a Dime\") \u00e8 un film del 1941 diretto da Dick Lundy. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 9 maggio 1941, distribuito dalla RKO Radio Pictures.\nTrama.\nPaperino si reca all'interno di un penny arcade, dove inserisce una moneta in un kinetoscopio dal titolo \"La danza dei sette veli\", che gli mostra le danze di una Paperina in versione ballerina. Paperino si eccita sempre di pi\u00f9 a quella visione, per poi avere uno scatto d'ira quando un malfunzionamento della macchina gli impedisce di vedere gli ultimi fotogrammi. In seguito Paperino prova una macchina dell'artiglio prensile tentando in ogni modo di vincere una fotocamera, ma, dopo alcuni tentativi, se ne va a mani vuote. Poi Paperino sale su un aeroplanino funzionante a monete, ma il suo giro \u00e8 molto breve. Cerca allora di ottenere un giro gratis percuotendo l'aereo, ma questo va fuori controllo. Paperino viene sbalzato in aria e rischia pi\u00f9 volte di impigliarsi nell'elica. Tornato a terra, Paperino lascia la sala giochi stordito.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "4400886", "revid": "1305772", "url": "https://it.wikipedia.org/wiki?curid=4400886", "title": "Guido di Vermandois", "text": "Origine.\nEra figlio maschio terzogenito del conte di Vermandois, di Meaux, di Soissons e di Madrie e di Vexin, signore di Peronne, Senlis e San Quintino e futuro conte di Troyes, Erberto II (880 \u2013 943) (discendente del re d'Italia, Bernardo, nipote di Carlo Magno) e di Adele (ca. 895- ca. 931), l'unica figlia del marchese di Neustria e futuro re di Francia, Roberto I, e di Adele del Maine, come \u00e8 indicato nelle \"Europ\u00e4ische Stammtafeln\", vol II cap. 10 (non consultate). La \"Chronica Albrici Monachi Trium Fontium\" , citandoli nell'anno 920, conferma la parentela tra Erberto II e Roberto I.\nBiografia.\nLo storico del XVII secolo, Claude Dormay, nel suo \"Histoire de la ville de Soissons\" sostiene che un manoscritto di Sainte-Croix d'Offemont riporta che il conte Guido era il figlio di Erberto II di Vermandois e che in un documento della cattedrale di Noyon cita il conte Guido come fratello di Alberto di Vermandois ed infine che un documento dell'abbazia di San Quintino, vicino a Peronne, reca la firma di tre conti della dinastia Vermandois, Alberto, Erberto e Guidone (Guido).\nQuando suo padre, Erberto II, fondatore della prima casa di Champagne, mor\u00ec il 23 febbraio 943, la divisione dei titoli e dei domini tra i figli avvenne sotto la guida del loro zio, Ugo il Grande:\nSubentr\u00f2 a suo padre nella contea di Soissons, ma non se ne conosce l'anno esatto.Guido viene citato in due documenti del re dei Franchi occidentali, Lotario IV (\"Lotharii Regis Diplomata\"); uno del giugno 974 ed un secondo di datazione incerta (tra il 980 ed il 986).Vi \u00e8 inoltre un documento datato 980, lo stesso citato da Claude Dormay, inerente all'abbazia di San Quintino, che si trova nel libro X della Gallia Christiana, in cui Guidone (Guido) controfirma il documento.\nVerso il 983, Guido si rec\u00f2 a Roma.\nIn una lettera del 984, Gerberto d'Aurillac cita il conte Guido di Soissons a cui devono essere consegnati alcuni documenti da parte di un diacono di nome Stefano.\nPer ci\u00f2 che concerne la data della morte di Guido, non si hanno notizie precise, si sa che mor\u00ec dopo il 986, dopo quella data non viene pi\u00f9 citato in alcun documento. Nel titolo di conte di Soissons gli successe il figlio, Rinaldo, mentre la moglie, dopo essere rimasta vedova si spos\u00f2, in seconde nozze, nel 992, con Nocherio conte di Bar.\nDiscendenza.\nGuido spos\u00f2 Adelisa figlia del conte Gilberto, come riferito negli Acta Sanctorum, che gli diede due figli:"}
{"id": "4400888", "revid": "599013", "url": "https://it.wikipedia.org/wiki?curid=4400888", "title": "Bob Hahn", "text": ""}
{"id": "4400889", "revid": "584834", "url": "https://it.wikipedia.org/wiki?curid=4400889", "title": "Saint-\u00c9tienne Mle 1907", "text": ""}
{"id": "4400892", "revid": "21981", "url": "https://it.wikipedia.org/wiki?curid=4400892", "title": "Lega svizzera di hockey su ghiaccio", "text": ""}
{"id": "4400901", "revid": "203575", "url": "https://it.wikipedia.org/wiki?curid=4400901", "title": "Nazionale di calcio del Myanmar olimpica", "text": ""}
{"id": "4400916", "revid": "729019", "url": "https://it.wikipedia.org/wiki?curid=4400916", "title": "Drake Wuertz", "text": "Tra il 2002 e il 2014 ha militato in alcune federazioni del circuito indipendente statunitense, mentre dal 2014 al 2021 \u00e8 stato un arbitro in WWE."}
{"id": "4400917", "revid": "729019", "url": "https://it.wikipedia.org/wiki?curid=4400917", "title": "Ry\u014d Aono", "text": "Biografia.\nSpecialista dell'halfpipe, ha esordito in Coppa del Mondo di snowboard il 26 febbraio 2005 a Sungwoo, in Corea del Sud."}
{"id": "4400918", "revid": "1543377", "url": "https://it.wikipedia.org/wiki?curid=4400918", "title": "La politica dell'esperienza", "text": "La politica dell'esperienza e L'uccello del paradiso \u00e8 il titolo completo (due saggi) di un libro pubblicato in lingua inglese nel 1967 dallo psichiatra scozzese Ronald David Laing. In esso viene criticata l'idea di normalit\u00e0 nella societ\u00e0 moderna, cercando di dimostrare che non sono le persone ad essere malate ma il mondo. La psicosi viene presentata come \"un viaggio psichedelico di scoperta in cui i confini della percezione e la consapevolezza sono allargati\". Lo scritto finale \"L'uccello del paradiso\" \u00e8 ispirato dall'estesa sperimentazione di Laing dell'LSD.\nSebbene non si fosse mai considerato un antipsichiatra, Laing \u00e8 stato definito come \"il pi\u00f9 influente e iconico tra gli antipsichiatri degli anni '60 e '70."}
{"id": "4400922", "revid": "124123", "url": "https://it.wikipedia.org/wiki?curid=4400922", "title": "Mari Elka Pangestu", "text": "Appartenente alla minoranza di etnia cinese della popolazione, ha compiuto i suoi studi universitari in Australia e negli Stati Uniti. Economista di fama internazionale, \u00e8 stata spesso criticata per le sue posizioni liberiste e anti-protezioniste. Per sei anni (2004-2011) \u00e8 stata Ministro del Commercio.\nNel dicembre 2012 \u00e8 stata ufficializza la sua candidatura alla Direzione Generale del WTO."}
{"id": "4400923", "revid": "767487", "url": "https://it.wikipedia.org/wiki?curid=4400923", "title": "Don Jon", "text": "Don Jon \u00e8 un film indipendente del 2013 scritto, diretto ed interpretato da Joseph Gordon-Levitt, al debutto dietro la macchina da presa in un lungometraggio.\nTrama.\nJon Martello Jr., soprannominato \"don Jon\", \u00e8 un ragazzo italo-americano con una vita scandita in maniera molto netta: ogni settimana ruota infatti attorno alla messa, la palestra, le pulizie maniacali della sua casa, la discoteca con gli amici, i pranzi con la famiglia e le ragazze. La sua pi\u00f9 grande passione, tuttavia, \u00e8 il porno, che addirittura preferisce al sesso reale perch\u00e9 \u00e8 capace di \"farlo perdere\", cio\u00e8 liberarlo di tutti i pensieri e dargli un appagamento completo.\nUna sera in discoteca Jon incontra Barbara, una bellissima ragazza di cui si innamora. Tra i due nasce e si sviluppa un amore fatto di cinema, dove la ragazza si diletta a vedere soprattutto film romantici, uscite insieme e conoscenza delle rispettive famiglie: tutto sembra andare per il meglio finch\u00e9, la stessa notte in cui i due hanno un rapporto sessuale per la prima volta, Barbara scopre Jon a masturbarsi su internet come suo solito. Il ragazzo se la cava dicendole che si tratta solo di uno scherzo dei suoi amici e che non vedr\u00e0 mai pi\u00f9 alcun video porno, ma qualche tempo dopo la ragazza controlla la cronologia del browser del portatile del fidanzato e, trovandola piena di siti porno, decide di lasciarlo.\nUna delle varie cose che Barbara aveva chiesto a Jon era quella di frequentare un corso serale per diplomarsi e proprio qui il ragazzo incontra Esther, una donna pi\u00f9 grande di lui e con la quale inizier\u00e0 una relazione, che soffre di attacchi di pianto improvvisi poich\u00e9 suo marito e suo figlio sono morti solo pochi mesi prima in un incidente stradale. Jon, a distanza di tempo dalla rottura con Barbara, comunicher\u00e0 alla sua famiglia che ha rotto con la ex: i suoi genitori ne rimarranno molto delusi, ma sua sorella, nell'unico momento in cui alza gli occhi dal suo smartphone, gli dice che \u00e8 meglio cos\u00ec perch\u00e9 in realt\u00e0 Barbara voleva soltanto un uomo che eseguisse ogni suo ordine. Jon si vedr\u00e0 un'ultima volta con Barbara e l'incontro chiarir\u00e0 definitivamente che i due non sono fatti per stare insieme. Il ragazzo comincia quindi una stabile relazione con Esther, l'unica donna che sia mai stata capace di dargli tutto ci\u00f2 che una vera relazione non gli aveva mai trasmesso.\nProduzione.\nIl budget del film \u00e8 stato di circa 3 milioni di dollari.\nTitolo.\nIl titolo del film inizialmente era \"Don Jon's Addiction\"; con questo titolo infatti la pellicola viene presentata al Sundance Film Festival. Successivamente il regista Gordon-Levitt annuncia tramite il suo account Facebook che avrebbe cambiato il titolo in \"Don Jon\" con la seguente motivazione: \nCast.\nJoseph Gordon-Levitt scrisse la parte di Barbara proprio per Scarlett Johansson, senza avere la certezza della partecipazione della star. Gordon-Levitt fu molto felice quando l'attrice accett\u00f2 la parte. Anne Hathaway, Channing Tatum, Meagan Good e Cuba Gooding Jr. fanno dei brevi cameo, dove interpretano stelle del cinema protagonisti di film visti da Don Jon e Barbara.\nRiprese.\nLe riprese del film iniziarono il 28 giugno 2012 e si svolsero tra Los Angeles e Hackensack.\nPromozione.\nIl primo trailer viene diffuso online il 22 maggio 2013.\nDistribuzione.\nIl film viene presentato al Sundance Film Festival il 18 gennaio 2013 ed l'8 febbraio al Festival internazionale del cinema di Berlino, mentre viene distribuito nelle sale cinematografiche statunitensi a partire dal 27 settembre 2013 ed in Italia dal 28 novembre.\nAccoglienza.\nIncassi.\nIl film ha incassato in tutto il mondo."}
{"id": "4400936", "revid": "203575", "url": "https://it.wikipedia.org/wiki?curid=4400936", "title": "Nazionale di calcio della Birmania olimpica", "text": ""}
{"id": "4400938", "revid": "486946", "url": "https://it.wikipedia.org/wiki?curid=4400938", "title": "Chu nom", "text": ""}
{"id": "4400951", "revid": "729019", "url": "https://it.wikipedia.org/wiki?curid=4400951", "title": "Areeiro (metropolitana di Lisbona)", "text": "Areeiro \u00e8 una stazione della linea verde della metropolitana di Lisbona.\nLa stazione \u00e8 stata inaugurata nel 1972 come stazione della linea blu, ma dal 1998 la stazione serve la linea verde.\nCon la stazione di Roma, questa stazione ha corrispondenza con la ferrovia Lisbona-Sintra, la ferrovia Lisbona-Azambuja e il Fertagus."}
{"id": "4400953", "revid": "121767209", "url": "https://it.wikipedia.org/wiki?curid=4400953", "title": "Shehab Ahmed", "text": "Carriera.\nShehab di solito gioca come centrocampista di sinistra, ma pu\u00f2 essere utile anche come ala o come difensore sinistro. A volte calcia ha calciato le per Al Ain FC. Era anche conosciuto per i suoi scatti veloci sul lato sinistro e i suoi cross precisi che favoriscono gli attaccanti della sua squadra.\n\u00c8 conosciuto per essere un giocatore importante per qualsiasi allenatore che lo allena e utilizzato per avviare la maggior parte delle partite, ma di recente \u00e8 stato in panchina a causa di diversi infortuni che lo avevano seguito per quasi due stagioni.\n\u00c8 soprannominato \"Recoba\" dai suoi tifosi, questo perch\u00e9 condivide lo stesso stile di gioco a quello di calciatore uruguaiano \u00c1lvaro Recoba.\nDopo una lunga assenza che \u00e8 durata per quasi due stagioni, Shehab fatto una rimonta fenomenale nella Etisalat Emirates Cup e ha segnato il gol della vittoria nella finale contro l'Al-Wahda al 73' che ha permesso all'Al Ain FC di conquistare il trofeo.\nHa lasciato Al Ain, nel giugno 2012 per firmare con l'Ajman Club."}
{"id": "4400954", "revid": "182193", "url": "https://it.wikipedia.org/wiki?curid=4400954", "title": "Il-62", "text": ""}
{"id": "4400955", "revid": "599013", "url": "https://it.wikipedia.org/wiki?curid=4400955", "title": "Humaid Fakher", "text": ""}
{"id": "4400958", "revid": "1442080", "url": "https://it.wikipedia.org/wiki?curid=4400958", "title": "Open Sud de France 2013 - Qualificazioni singolare", "text": "Le qualificazioni del singolare dell'Open Sud de France 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4400960", "revid": "986213", "url": "https://it.wikipedia.org/wiki?curid=4400960", "title": "Francis Ingram-Seymour-Conway, II marchese di Hertford", "text": "Biografia.\nEra il figlio primogenito di Francis Seymour-Conway, I marchese di Hertford, e di sua moglie, Lady Isabella Fitzroy. Studi\u00f2 a Eton e Christ Church di Oxford.\nCarriera politica.\nNel 1760, entr\u00f2 nella Camera dei comuni irlandese per Lisburn, e successivamente rappresent\u00f2 Antrim tra il 1768 e il 1776. \u00c8 stato giurato del Consiglio privato irlandese nel 1775 e serv\u00ec come segretario generale per l'Irlanda tra il 1765 e il 1766 e fu Lord luogotenente d'Irlanda. Nel 1766 entr\u00f2 nella Camera dei Comuni britannica, come membro del Parlamento per Lostwithiel, per Orford (1768-1794).\nServ\u00ec sotto Lord North. Nel 1780 \u00e8 stato anche giurato del Privy British Council. Nel 1804 fu nominato Magister equitum, carica che mantenne fino al 1806 e successivamente serv\u00ec sotto Spencer Perceval e Lord Liverpool, come Lord Ciambellano tra il 1812 e il 1821.\nNel 1807 \u00e8 stato nominato Cavaliere della Giarrettiera.\nMatrimonio.\nSpos\u00f2, il 4 febbraio 1768 a Londra, Alice Elizabeth Windsor, figlia di Herbert Windsor, II visconte di Windsor. Il matrimonio fu di breve durata, in quanto sua moglie mor\u00ec nel 1772.\nSpos\u00f2, il 20 maggio 1776 a Londra, Isabella Anne Ingram Shepheard, figlia di Charles Ingram, IX visconte Irvine e di Frances Shepheard. Ebbero un figlio:\nMorte.\nMor\u00ec il 28 giugno 1822, all'et\u00e0 di 79 anni, a Londra."}
{"id": "4400963", "revid": "76963", "url": "https://it.wikipedia.org/wiki?curid=4400963", "title": "Paul Logan", "text": "Biografia.\nNato in New Jersey cresce a Valley Cottage nello stato di New York. Si diploma al SUNY Purchase College in bio-chimica e successivamente si trasferisce a Los Angeles in cerca di fortuna. Qui dopo aver frequentato un corso di chiropratica decide di dedicarsi a pieno alla recitazione.\nInizia recitando in alcune pellicole erotiche e softcore. Ottiene il primo ruolo di rilievo nel 1997 nell'horror Killers.\nNel 2009 recita nel film d'azione \"Ballistica\" dove interpreta Damian Sloan, un agente segreto della CIA. L'anno successivo viene scelto come protagonista del mockbuster \"Mega Piranha\" dove veste i panni di Jason Fitch, un agente speciale. \n\u00c8 un esperto di arti marziali, ha praticato fin dall'et\u00e0 di 13 anni Goju-Ryu e successivamente arti marziali miste.\nDoppiatori italiani.\nNelle versioni in italiano dei suoi film, Logan \u00e8 stato doppiato da:"}
{"id": "4400965", "revid": "125996767", "url": "https://it.wikipedia.org/wiki?curid=4400965", "title": "Amazon S3", "text": "Amazon S3 (Simple Storage Service, in italiano: \"Servizio di archiviazione semplice\") \u00e8 un servizio web di memorizzazione offerto da Amazon Web Services. Amazon lanci\u00f2 S3 negli Stati Uniti nel marzo 2006 e in Europa a novembre 2007.\nAmazon S3 a giugno 2012 ha memorizzato pi\u00f9 di 10 miliardi di oggetti.\nUsi.\nIl servizio di Archiviazione foto SmugMug lo usa dall'aprile 2006. I file system Apache Hadoop possono ospitare S3 con la conseguenza che dopo operazioni di MapReduce sui server EC2 la lettura dei dati e la scrittura dei risultati avviene su S3.\nDropbox, StoreGrid, SyncBlaze, Tahoe-LAFS-on-S3, Zmanda e Ubuntu One sono alcuni dei servizi di backup e sincronizzazione su internet che usano S3.\nMinecraft ospita gli aggiornamenti dei videogiochi sui server S3. Tumblr, Formspring e Posterous images si trovano su S3.\nAlfresco, il fornitore del gestionale open source di contenuti per aziende tiene i dati sul servizio di S3.\nLogicalDOC, il sistema di gestione documentale prevede uno strumento di disaster recovery basato su S3."}
{"id": "4400966", "revid": "647919", "url": "https://it.wikipedia.org/wiki?curid=4400966", "title": "Mr. E", "text": ""}
{"id": "4400967", "revid": "599013", "url": "https://it.wikipedia.org/wiki?curid=4400967", "title": "Tony Harris", "text": ""}
{"id": "4400970", "revid": "124123", "url": "https://it.wikipedia.org/wiki?curid=4400970", "title": "Joaqu\u00edn S\u00e1enz y Arriaga", "text": "Gesuita dal 1916 al 1952, \u00e8 stato in seguito critico delle decisioni del Concilio Vaticano II (1962-1965) e dei papi post-conciliari. Fu scomunicato nel 1972 dalla Conferenza dei vescovi cattolici del Messico. S\u00e1enz \u00e8 considerato un promotore delle idee sedevacantiste.\nTradizionalismo.\nDa giovane S\u00e1enz Arriaga fu partecipe dello spirito che caratterizz\u00f2 i cristeros, con Miguel Pro e con altri martiri cattolici che combatterono contro il governo massonico del Messico e i comunisti negli anni 1920. Alcuni cattolici di fronte ai plotoni di esecuzione gridavano \"Viva Cristo Re!\"\nS\u00e1enz y Arriaga posto l'accento sulla dottrina cattolica della \"Regalit\u00e0 di Cristo\", milita contro la laicit\u00e0 e la separazione tra Stato e Chiesa.\nNel 1962, con l'evento del Concilio Vaticano II, egli con altri sacerdoti, termin\u00f2 di scrivere, dopo 14 mesi di lavoro, il libro Complotto contro la Chiesa usando lo pseudonimo \"Maurice Pinay\" e fu distribuito ai \"Padri conciliari\".\nQuando il Concilio Vaticano II ha cominciato le riforme da attuare in Messico e Nord America , \u00e8 stato P. S\u00e1enz y Arriaga che ha guidato la lotta contro il cosiddetto \"neo-modernisti\".\nLa sua intransigente lotta per il tradizionalismo cattolico lo ha portato ad un rifiuto della \"Chiesa Nuova\" e divento il primo a proporre la posizione teologica del sedevacantismo, che sostiene che, dopo la morte di Papa Pio XII, vi \u00e8 stata una sede vacante a Roma perch\u00e9 i seguenti papi sposato gli insegnamenti eretici del Concilio Vaticano II.\nP. S\u00e1enz y Arriaga successivamente scrisse queste idee nei suoi libri \"La nueva iglesia montiniana\" (La nuova Chiesa montiniana) (1971), e la \"Sede Vacante: Paolo VI no es Papa leg\u00edtimo\" (Sede Vacante: Paolo VI non \u00e8 papa legittimo) (1973). In questi libri egli ha affermato che Paolo VI aveva perduto la sua autorit\u00e0 papale in quanto diffonde eresie manifeste, una posizione che aveva riferito tenuto per qualche tempo. Era un punto di riferimento sui laici, clericali e tradizionalisti cattolici che si opponevano alle riforme del Concilio Vaticano II in Messico e Nord America, persuaderli a diventare indipendenti con la creazione di cappelle e chiese; sollecit\u00f2 a procurare consacrazioni per creare linee alternative di vescovi.\nScomunica.\nIn risposta alle sue attivit\u00e0, il Cardinale messicano Miguel Dar\u00edo Miranda y G\u00f3mez ha dichiarato ufficialmente che P. S\u00e1enz y Arriaga era sottoposto alla scomunica. In risposta, don Mois\u00e9s Carmona, il suo collega e discepolo ha scritto:\n\"Vi scomunicarono per la vostra fedelt\u00e0 a Cristo, i Suoi insegnamenti e la Sua Chiesa. Beata scomunica! Finch\u00e9 \u00e8 per questa ragione, tutte le scomuniche possono venire su di me!\"\nNel 1970 p. S\u00e1enz y Arriaga ha fondato, insieme con i PP. Adolfo Zamora e Mois\u00e9s Carmona, l'\"Union Catolica Trento\" e nel frattempo ha anche consigliato i cattolici tradizionalisti americani dissidenti di formare le proprie organizzazioni, che ha portato il conservatore P.Francis E. Fenton a fondare l'\"Orthodox Roman Catholic Movement\" (ORCM).\nLa malattia e la morte.\nSecondo il suo biografo, Antonio Rius-Facius, p. S\u00e1enz \u00e8 morto di cancro alla prostata il 28 aprile 1976.\nNel suo testamento, scritto tre giorni prima della sua morte, S\u00e1enz y Arriaga ha scritto: \"\u00abLa mia vita e tutto ci\u00f2 che \u00e8 pi\u00f9 prezioso per me che ho sacrificato per Cristo, per la Chiesa e per il Papato\u00bb\" e, ha aggiunto,\"\u00abPossa l'ultimo grido della mia anima essere quello dei nostri martiri messicani - Viva Cristo Re Viva la Vergine di Guadalupe.\u00bb\"\nDopo la sua morte, il lavoro S\u00e1enz y Arriaga \u00e8 stato seguito da PP. Adolfo Zamora e Mois\u00e9s Carmona in Messico, da P. Francis E. Fenton e dei suoi soci del'\"Orthodox Roman Catholic Movement\" (ORCM)., e P. Burton Fraser negli Stati Uniti. In Messico nel (2007), il movimento tradizionalista di S\u00e1enz, \u00e8 morto. Tuttavia, i sedevacantisti dell'\"Union Catolica Trento\" conservano ancora delle chiese, cappelle e un monastero."}
{"id": "4400971", "revid": "767487", "url": "https://it.wikipedia.org/wiki?curid=4400971", "title": "Nawaf Mubarak", "text": ""}
{"id": "4400972", "revid": "729019", "url": "https://it.wikipedia.org/wiki?curid=4400972", "title": "Aeroporto di Pyongyang-Sunan", "text": "LAeroporto di Pyongyang-Sunan (), citato anche come Aeroporto internazionale di Pyongyang Sunan (), in inglese Pyongyang Sunan International Airport) \u00e8 il principale aeroporto che serve la citt\u00e0 di Pyongyang, capitale della Corea del Nord. Dista 24\u00a0km dal centro della citt\u00e0.\nDispone di due piste in calcestruzzo, dotate di ILS, la pi\u00f9 lunga delle quali (01/19) \u00e8 anche la pi\u00f9 trafficata, ospitando tutti i voli internazionali; la seconda (17/35) \u00e8 adibita ai voli da e per destinazioni interne. Le operazioni di volo si svolgono dalle ore 06:00 alle 22:00 in estate e dalle 07:00 alle 21:00 in inverno.\nL'aeroporto \u00e8 hub della compagnia aerea di bandiera nordcoreana Air Koryo. Fino al 2000, Aeroflot serviva la struttura con voli da Mosca e da Chabarovsk, poi entrambi cancellati. La China Southern Airlines organizza altres\u00ec voli charter da e per Pechino, dapprima solo in alta stagione, da novembre 2006 tutto l'anno. Nell'aprile 2008, Air China avvi\u00f2 a sua volta i collegamenti con Pechino 3 volte alla settimana. Korean Air e Asiana Airlines effettuano altres\u00ec servizi charter da e per Seoul e Yangyang. Questi voli vengono sfruttati da cittadini coreani per visitare i loro parenti divisi dalla frontiera tra le due Coree.\nStoria.\nPrimi anni.\nIl primo aeroporto di Pyongyang si trovava a est del fiume Taedong, tuttavia l'avvento della seconda guerra mondiale rese evidente la necessit\u00e0 di un nuovo scalo maggiore, e cos\u00ec venne realizzato l'aeroporto di Sunan.\nDurante la guerra di Corea, l'aeroporto venne occupato dalle forze delle Nazioni Unite per circa 7 settimane verso la fine del 1950, portando grandi quantit\u00e0 di ordigni bellici. Il 13 maggio 1953 l'aeroporto venne inondato quando l'US Air Force bombard\u00f2 la diga di Toksan. Dopo la firma dell'armistizio, due mesi dopo, il governo nord coreano incominci\u00f2 a ristrutturare e ampliare l'aeroporto.\nSviluppo dagli anni 2000.\nNel 2000, la compagnia di bandiera russa Aeroflot cess\u00f2 i collegamenti diretti da Mosca, e in seguito anche quelli da Khabarovsk. China Southern Airlines offriva invece voli charter da Pechino, solamente durante l'alta stagione, ma anch'essa nell'ottobre 2006 chiuse i collegamenti. Nel marzo 2008 Air China ripropose tre collegamenti a settimana per Pechino. Korean Air e Asiana Airlines mettono inoltre a disposizione voli charter verso l'Aeroporto Internazionale di Incheon, in Corea del Sud, voli riservati alle visite delle famiglie coreane divise dal confine.\nModernizzazione.\nNel luglio 2011 fu aperto il Terminal 2 dell'aeroporto, che and\u00f2 ad affiancare il preesistente Terminal 1. La struttura della nuova aerostazione, in vetro e acciaio, segna un notevole stacco con l'austero stile sovietico del Terminal 1 che nel 2012 \u00e8 stato sottoposto a ristrutturazione.\nVenne realizzata una nuova torre di controllo e un terminal VIP a nord di quello principale. Il progetto fu parte di una \"campagna velocit\u00e0\" che coinvolse migliaia di lavoratori al fine di realizzare, in tempi record, il nuovo terminal. La maggior parte delle costruzioni venne realizzata a mano con semplici utensili e macchinari.\nIl Presidente nordcoreano Kim Jong-un ispezion\u00f2 pi\u00f9 volte il cantiere e nel novembre 2014 approv\u00f2 la ristrutturazione \"in progress\" di alcune parti del Terminal 2, perch\u00e9 risolvevano male il carattere internazionale dell'aeroporto e del crescente traffico aereo sia estero che soprattutto interno.\nStrutture.\nL'aeroporto \u00e8 dotato di parcheggio, duty-free shop, sale per passeggeri di prima classe, deposito bagagli, fermate di taxi e sportelli bancari. L'Air Koryo garantisce un collegamento autobus diretto tra l'aeroporto e Pyongyang centro. I negozi aprono tra le ore 9:00 e le 10:00 e chiudono verso le 18:00.\nL'aeroporto pu\u00f2 gestire e rifornire quattro aerei contemporaneamente, e accoglierne in totale fino a 21. Vi \u00e8 anche una zona di manutenzione per aeromobili, costituita da due hangar."}
{"id": "4400975", "revid": "647919", "url": "https://it.wikipedia.org/wiki?curid=4400975", "title": "E (cantante)", "text": ""}
{"id": "4400978", "revid": "767487", "url": "https://it.wikipedia.org/wiki?curid=4400978", "title": "InAPPropriate Comedy", "text": "InAPPropriate Comedy \u00e8 un film del 2013 scritto e diretto da Vince Offer.\nTrama.\nUn tablet computer pieno di applicazioni esilaranti ed offensive verso il mondo, sfonda i confini del politicamente corretto.\nProduzione.\nLe riprese del film si sono svolte all'interno dello studios della 20th Century Fox a Los Angeles.\nDistribuzione.\nIl primo trailer del film viene pubblicato il 6 febbraio 2013.\nLa pellicola \u00e8 stata distribuita nelle sale cinematografiche statunitensi a partire dal 22 marzo 2013.\nDivieto.\nIl film viene vietato ai minori di 18 anni per la presenza di \"forte contenuto sessuale, nudit\u00e0, linguaggio pervasivo e uso di droghe\"."}
{"id": "4400981", "revid": "182193", "url": "https://it.wikipedia.org/wiki?curid=4400981", "title": "Aeroporto internazionale di Pyongyang", "text": ""}
{"id": "4400982", "revid": "182193", "url": "https://it.wikipedia.org/wiki?curid=4400982", "title": "Aeroporto internazionale di Sunan", "text": ""}
{"id": "4400986", "revid": "1543377", "url": "https://it.wikipedia.org/wiki?curid=4400986", "title": "Eric Otogo-Castane", "text": "Carriera.\nArbitro della massima serie gabonese, Eric Otogo-Castane \u00e8 stato nominato internazionale il 1\u00ba gennaio 2011.\nNel novembre del 2011 ha diretto per la prima volta una partita tra nazionali maggiori, e precisamente Guinea Equatoriale e Madagascar, terminata 2-0.\nNel gennaio del 2012 \u00e8 selezionato dalla CAF per la Coppa delle nazioni africane 2012, la prima in assoluto nella sua carriera. Nell'occasione dirige una partita della fase a gironi. Nel settembre dello stesso anno, debutta nella fase a gironi della CAF Champions League.\nNel gennaio del 2013 \u00e8 nuovamente selezionato per la Coppa delle nazioni africane 2013. Seconda partecipazione di fila per il fischietto gabonese, che si distingue per aver diretto due partite della fase a gironi, e la finale per il terzo posto, quest'ultima tra Mali e Ghana.\nNel gennaio del 2015 \u00e8 selezionato per la Coppa delle Nazioni Africane 2015, dove dirige due incontri della fase a gironi, pi\u00f9 una semifinale. Terza convocazione per l'arbitro gabonese, dopo le esperienze precedenti del 2012 e 2013.\nNel marzo 2015 viene resa nota dalla FIFA la sua convocazione al Mondiale Under 20, in programma tra maggio e giugno 2015 in Nuova Zelanda.\nNel gennaio del 2017 \u00e8 selezionato per la Coppa delle Nazioni Africane 2017, dove un incontro della fase a gironi, pi\u00f9 un quarto di finale."}
{"id": "4400988", "revid": "73831", "url": "https://it.wikipedia.org/wiki?curid=4400988", "title": "Eric Otogo Castane", "text": ""}
{"id": "4400989", "revid": "73831", "url": "https://it.wikipedia.org/wiki?curid=4400989", "title": "Eric Arnaud Otogo-Castane", "text": ""}
{"id": "4400990", "revid": "73831", "url": "https://it.wikipedia.org/wiki?curid=4400990", "title": "Eric Arnaud Otogo Castane", "text": ""}
{"id": "4400992", "revid": "182193", "url": "https://it.wikipedia.org/wiki?curid=4400992", "title": "Aeroporto di Sunan", "text": ""}
{"id": "4400993", "revid": "182193", "url": "https://it.wikipedia.org/wiki?curid=4400993", "title": "Aeroporto di Pyongyang", "text": ""}
{"id": "4400995", "revid": "962319", "url": "https://it.wikipedia.org/wiki?curid=4400995", "title": "Stephen Macht", "text": "Biografia.\nMacht \u00e8 nato a Filadelfia, ma \u00e8 cresciuto a Brooklyn Heights, New York, fino alla morte del padre. All'et\u00e0 di nove anni lui con la madre e il fratello pi\u00f9 grande si sono trasferiti a vivere dal nonno paterno, il proprietario di una merceria, a Mystic, Connecticut.\nDopo il diploma al Dartmouth College nel 1963 (dove alloggi\u00f2 con il futuro attore Michael Moriarty), Macht si iscrive alla Tufts University ricevendo un Master of Arts in recitazione nel 1967. Pi\u00f9 tardi si iscrisse all'Universit\u00e0 dell'Indiana ottenendo nel 1970 un Dottorato di ricerca in Letteratura teatrale e Storia del teatro. Macht ha studiato recitazione alla London Academy of Music and Dramatic Art e ha scritto la sua Tesi di dottorato di ricerca sulla storia dell'insegnamento alla recitazione che si svolgeva li. Egli si \u00e8 anche esercitato con Milton Katselas alla Beverly Hills Playhouse. Mentre insegnava al Queens College, Universit\u00e0 della Citt\u00e0 di New York ha ricevuto l'approvazione da parte del suo dipartimento ad apparire in opere teatrali a New York al posto di pubblicare articoli scientifici nell'ambito del suo mandato.\nIl 30 agosto 1964 Macht si \u00e8 sposato con la archivista e curatrice di museo Suzanne Victoria Pulier. Lui ha quattro figli: Julie, Ari Serbin, l'attore Gabriel Macht e il musicista Jesse Macht..\nMacht ha studiato per essere un Rabbino.\nNegli anni Macht ha partecipato e supportato molte cause caritatevoli, inoltre \u00e8 membro onorario della Parkinsons Resource Organization della quale \u00e8 stato Master of Ceremonies per 10 anni.\nCarriera.\nNotato da un talent scout degli Universal Studios mentre recitava come guest star allo Stratford Shakespeare Festival in Canada nel 1975, Macht firma un contratto e nella met\u00e0 degli anni '70 lascia l'insegnamento per fare frequenti apparizioni in film e serie televisive.\nScuro, con fisico robusto, Macht ha spesso interpretato personaggi ebrei, italiani e nativi americani; come ne \"I leoni della guerra\" (NBC, 1977), dove ha interpretato Yonatan Netanyahu, l'ufficiale israeliano ucciso nell'Operazione Entebbe. Nel 1978 ebbe un grande successo nella miniserie prodotta in sindacato \"The Immigrants\" che narrava della crescita di un figlio di immigrati italiani nella San Francisco di fine e inizio secolo scorso. Negli anni successivi interpret\u00f2 la parte di un Hopi in \"Le ali della notte\" e \"Quincy\".\nIl successo del film per la TV \"American Dream\" (ABC, 1981) port\u00f2 alla serie televisiva \"Il sogno dei Novak\" che fu molto apprezzata dalla critica e che vide Macht nel ruolo di un padre di famiglia che si trasferisce dalla periferia al centro di Chicago. La stagione successiva, egli ha interpretato la parte del fratello di Karen MacKenzie (Michele Lee) in \"California\" (CBS - 1982-1983). L'attore ha anche interpretato diversi ruoli impegnativi in produzioni televisive di lunga durata, ruoli importanti come quello del padre di Nancy McKeon in \"Strange Voices\" (NBC, 1987). Egli nel 1984 fu Benedict Arnold nella miniserie della CBS \"George Washington\" e uno dei sopravvissuti in \"Airport '90\" (NBC, 1984). Macht ha interpretato per tre stagioni (1985-1988) il ruolo ricorrente di David Keeler, personaggio che era l'interesse amoroso di Det. Chris Cagney (Sharon Gless), in \"New York New York\" (CBS). Egli fu anche la terza stella pagata del film \"L'ultimo inverno\" e durante questa sua partecipazione inizio a spostarsi dietro le cineprese per prepararsi al suo debutto nella regia.\nNel 1993 Macht interpreta la parte di Krim Aldos nell'episodio ' della seconda stagione della serie '. Questo dopo che egli fu seriamente preso in considerazione per l'interpretazione di entrambi i ruoli del capitano Jean-Luc Picard o del comandante William Riker durante il casting di \"\".\nInterpretazioni pi\u00f9 recenti includono la parte di un ebreo austriaco che deve essere battezzato insieme alla moglie e alla figlia per potere scappare dai nazisti in \"A Friendship in Vienna\" (film per la TV di Disney Channel, 1988; un dottore che aiuta Jane Seymour in una miniserie in sindacato \"Memories of Midnight\" (1991): il marito sofferente di Joan Van Ark in \"Un medico senza scrupoli\" (NBC, 1994). Nel 1996 ebbe una partecipazione di sei mesi per la ABC nella serie \"Una vita da vivere\" come Elliot Durban, uno psichiatra con il vizio del gioco ricattato per ipnotizzare Victoria Lord Buchanan (Erika Slezak) e successivamente tante altre interpretazioni di spicco.\nLa partecipazione di Macht a lungometraggi \u00e8 stata sporadica."}
{"id": "4401004", "revid": "1529819", "url": "https://it.wikipedia.org/wiki?curid=4401004", "title": "Autotreno DR VT 18.16", "text": "L'autotreno VT\u00a018.16 della Deutsche Reichsbahn, noto anche come \"tipo G\u00f6rlitz\" (\"Bauart G\u00f6rlitz\"), era un autotreno a trazione diesel-idraulica utilizzato nelle relazioni ferroviarie di prestigio.\nStoria.\nAll'inizio degli anni sessanta del XX secolo, la Deutsche Reichsbahn ordin\u00f2 alla VEB Waggonbau G\u00f6rlitz la costruzione di un autotreno per servizi rapidi di prestigio.\nNel 1963 venne consegnato il treno prototipo, che secondo lo schema di classificazione allora vigente ottenne la classificazione VT\u00a018.16 (VT\u00a0=\u00a0Verbrennungstriebwagen; 18\u00a0=\u00a01800\u00a0CV di potenza; 16\u00a0=\u00a0160\u00a0km/h di velocit\u00e0 massima). Ad esso segu\u00ec la costruzione di sette treni di serie fra il 1965 e il 1968.\nGli autotreni vennero utilizzati per servizi internazionali rapidi, in particolare per il treno \"Vindobona\", che collegava la capitale della RDT a Vienna via Praga.\nNel 1970, con l'introduzione del nuovo sistema di numerazione dei rotabili DR, i VT\u00a018.16 vennero riclassificati nel gruppo 175.\nAlla fine degli anni settanta i 175 vennero ritirati dai servizi internazionali, dove a causa dell'aumento dei passeggeri la loro capacit\u00e0 era divenuta insufficiente, e furono destinati a servizi speciali di rinforzo, come i treni per Lipsia nel periodo fieristico, e i treni per Bautzen nella stagione turistica. Vennero ritirati dal servizio regolare alla met\u00e0 degli anni ottanta. Un esemplare pervenne nel 1994 alla nuova Deutsche Bahn, che lo classific\u00f2 nel gruppo 675 e lo utilizz\u00f2 per treni speciali e rievocativi fino al 2003."}
{"id": "4401005", "revid": "56019532", "url": "https://it.wikipedia.org/wiki?curid=4401005", "title": "Autotreno DB 675", "text": ""}
{"id": "4401006", "revid": "155634", "url": "https://it.wikipedia.org/wiki?curid=4401006", "title": "Seth Wescott", "text": "Biografia.\nSpecialista dello snowboard cross, ha esordito in Coppa del Mondo di snowboard il 28 novembre 1999 a Tignes, in Francia.\nDopo aver vinto l'oro alle Olimpiadi di Torino 2006, fu invitato per un incontro con l'allora presidente George W. Bush, ma declin\u00f2 l'offerta per la propria opposizione alle politiche di Bush."}
{"id": "4401010", "revid": "56019590", "url": "https://it.wikipedia.org/wiki?curid=4401010", "title": "Autotreno DR 175", "text": ""}
{"id": "4401011", "revid": "15756", "url": "https://it.wikipedia.org/wiki?curid=4401011", "title": "Stupri durante l'occupazione del Giappone", "text": "Nella battaglia di Okinawa e durante gli ultimi mesi della guerra del Pacifico i soldati Alleati commisero diversi crimini sessuali a scapito delle donne giapponesi. Come spesso accade in questo genere di valutazioni, gli storici non sono minimamente d\u2019accordo su quale possa essere il numero realistico di donne che abbiano subito violenze.\nAntefatti.\nNel 1945 le truppe statunitensi raggiunsero il territorio nazionale giapponese. Il 16 febbraio le truppe sbarcarono ad Iwo Jima e, il 1\u00ba aprile, ad Okinawa. Nell'agosto 1945, il Giappone si arrese e le truppe Alleate sbarcarono anche nell'arcipelago principale, cominciando formalmente l'occupazione del Giappone. L'occupazione militare ebbe fine, nella maggior parte del Giappone, il 28 aprile 1952, conformemente al trattato di San Francisco. L'occupazione di Okinawa termin\u00f2 il 15 maggio 1972.\nBattaglia di Okinawa.\nSecondo Calvin Sims del New York Times \"Molto \u00e8 stato scritto e dibattuto sulle atrocit\u00e0 che gli abitanti di Okinawa hanno sofferto nelle mani sia degli americani che dei giapponesi in una delle pi\u00f9 mortali battaglie della guerra. Pi\u00f9 di 200\u00a0000 soldati e civili, inclusi un terzo della popolazione di Okinawa, furono uccisi.\"\nPresunti stupri dell'esercito statunitense.\nNon ci sono prove documentate che le truppe Alleate abbiano commesso stupri di massa durante la guerra del Pacifico. Vi sono, tuttavia, numerose testimonianze credibili che parlano di presunti stupri commessi dalle forze statunitensi durante la battaglia di Okinawa, nel 1945.\nLo storico nativo di Okinawa, Oshiro Masayasu (ex-direttore dell'Archivio Storico della Prefettura di Okinawa), scrisse:\nSecondo Toshiyuki Tanaka, 76 casi di stupro o di stupro-omicidio furono documentati durante i primi cinque anni dell'occupazione americana di Okinawa. Tuttavia, Tanaka afferma che questa probabilmente non \u00e8 la reale rappresentazione dell'accaduto, poich\u00e9 la maggior parte dei casi non \u00e8 stata riportata.\nPeter Schrijvers ritiene degno di nota che le donne asiatiche fossero in pericolo di stupro da parte degli americani, come accadde per le comfort women coreane che i giapponesi portarono sull'isola con la forza. Schrijvers scrisse che \"molte donne\" furono brutalmente violate senza \"la pi\u00f9 minima piet\u00e0\".\nNel 1998, i resti di tre Marines distaccati ad Okinawa furono riportati alla luce. I pi\u00f9 anziani abitanti di Okinawa affermarono che i tre Marines facevano frequenti viaggi fino al paesino, nei pressi del luogo in cui furono ritrovati, per violentare le donne che vi vivevano; furono uccisi in un agguato da dozzine di abitanti, aiutati da due soldati giapponesi nascosti nella giungla. \"I soldati giapponesi spararono ai Marines dalla boscaglia e gli abitanti poi li colpirono a morte con bastoni e pietre.\" Un accademico afferm\u00f2 che \"gli stupri erano cos\u00ec numerosi che la maggior parte degli abitanti di Okinawa oltre i 65 anni di et\u00e0 conoscono, o hanno sentito dire, di almeno una donna che fu violentata nelle fasi successive la guerra.\"\nSecondo George Feifer, la maggioranza delle violenze furono commesse nel nord, dove la campagna militare fu pi\u00f9 facile e le truppe americane meno esauste rispetto a quando combattevano nel sud. Feifer afferma inoltre che soprattutto le truppe d'occupazione, pi\u00f9 che quelle mandate alla conquista, commisero violenze.\nIl silenzio sulle violenze.\nQuasi tutte le vittime furono fatte tacere in relazione a ci\u00f2 che accadde loro, trasformando cos\u00ec gli stupri in uno \"sporco segreto\" di guerra. Le ragioni principali di questo silenzio e del ridotto numero di rapporti fu, secondo George Feifer, il ruolo americano di vincitore e occupante e il sentimento di condivisione e disgrazia dei locali. Feifer aggiunge che mentre le violenze furono probabilmente migliaia, meno di dieci furono gli stupri documentati ufficialmente entro il 1946 e la maggior parte di questi furono tramutati in \"gravi danni fisici\".\nDiversi fattori ridussero il vociferare sulle violenze americane: alcune donne inizialmente rimasero incinte ma a causa dello stress e della dieta divennero temporaneamente sterili; inoltre molte abortirono prima del ritorno dei mariti dalla guerra.\nPresunti stupri dell'Esercito del Giappone.\nSecondo Thomas Huber del Combat Studies Institute, anche i soldati giapponesi maltrattarono i civili di Okinawa durante la battaglia. Huber afferma che le violenze erano \"liberamente commesse\" dai soldati giapponesi che sapevano di avere poche speranze di sopravvivenza, dato che nell'Esercito imperiale giapponese era proibito arrendersi. Tali presunti stupri contribuirono, nel dopoguerra, all'astio tra gli abitanti di Okinawa e il resto dei giapponesi.\nPolitica ufficiale americana e aspettative dei civili giapponesi.\nEssendo stati storicamente una nazione separata fino al 1879, la lingua e la cultura di Okinawa differiva in molti modi dal resto del Giappone, che spesso la discriminava e trattava i suoi abitanti come trattavano i cinesi ed i coreani.\nNel 1944, i pesanti bombardamenti aerei su Naha causarono 1\u00a0000 morti e 50\u00a0000 senza tetto; anche i bombardamenti della Marina degli Stati Uniti contribuirono al totale delle vittime. Durante la Battaglia di Okinawa ci furono tra i 40\u00a0000 e i 150\u00a0000 morti fra i residenti. I sopravvissuti furono internati in campi di prigionia dagli americani.\nDurante i combattimenti alcune truppe giapponesi maltrattarono i civili di Okinawa, impossessandosi per esempio delle caverne dove si erano rifugiati costringendoli ad uscire all'aperto, oppure uccidendoli seduta stante, se si presumeva fossero spie degli americani. Negli ultimi mesi di combattimenti non furono in grado neppure di rifornire la popolazione con cibo e medicine.\nLa propaganda giapponese sulle atrocit\u00e0 che avrebbero commesso gli americani spinse diversi abitanti di Okinawa a credere che avrebbero violentato tutte le donne ed ucciso tutti gli uomini. Almeno 700 civili per paura preferirono togliersi la vita.\nAccadde, in alcuni casi, che soldati americani abbiano ucciso deliberatamente dei civili ma la politica ufficiale era quella di non far del male agli abitanti di Okinawa. Gli americani stessi portarono cibo e medicine, cosa che, verso la fine della battaglia, i giapponesi non erano pi\u00f9 in grado di fare. A causa della propaganda stessa, gli abitanti di Okinawa furono spesso sorpresi del \"trattamento umano\" riservato loro dai soldati americani. Con il tempo, gli abitanti dell'isola si sarebbero ricreduti nei riguardo degli americani ma all'epoca della resa i soldati si dimostrarono meno pericolosi di quanto si aspettassero i locali.\nOccupazione del Giappone.\nLa paura e la prostituzione organizzata.\nSubito dopo la resa, molti in Giappone cominciarono a temere che le donne sarebbero state violentate una volta giunti gli Alleati. Questa paura era, in larga parte, dovuta all'idea che gli americani si sarebbero comportati come fecero i giapponesi stessi in Cina e nel resto del Pacifico. Il Governo del Giappone e diverse prefetture raccomandarono alle donne di prendere misure per evitare il contatto con le truppe d'occupazione, restando in casa o uscendo accompagnati da uomini. La polizia della Prefettura di Kanagawa, dove avvennero i primi sbarchi Alleati, consigli\u00f2 alle giovani donne e alle ragazze di abbandonare l'area. Diverse altre prefetture suggerirono alle donne di togliersi la vita se vi fosse stata la minaccia di stupro o se fossero state violentate, richiamando l'\"educazione spirituale e morale\".\nPer evitare le violenze, il Governo giapponese cre\u00f2 l'Associazione per le Attivit\u00e0 Ricreative e il Divertimento, una serie di case di tolleranza, pronte all'arrivo degli Alleati anche se le prostitute professioniste che vi lavoravano non volevano avere rapporti con gli americani, a causa della propaganda militare. Alcune delle donne che volontariamente decisero di lavorare nei bordelli affermarono di farlo per senso del dovere che le spinse a proteggere le altre donne dalle truppe Alleate. Questi bordelli sponsorizzati ufficialmente furono chiusi nel gennaio 1946 quando le autorit\u00e0 occupanti bandirono ogni forma di prostituzione \"pubblica\", dichiarando che essa non era democratica e che violava i diritti umani delle donne che vi lavoravano. La loro chiusura fu effettiva qualche mese dopo; ufficiosamente i bordelli furono chiusi per l'elevato proliferare di malattie veneree tra i soldati.\nStupri documentati delle forze statunitensi.\nSecondo lo storico John W. Dower, come il Governo giapponese sperava quando cre\u00f2 le 'fabbriche di prostituzione', \"i casi di stupro rimasero relativamente pochi nonostante le enormi dimensioni delle forze occupanti\". Tuttavia, vi fu un marcato aumento di malattie veneree: in un'unit\u00e0, per esempio, il 70% dei test fatti ai soldati risultarono positivi alla sifilide e il 50% alla gonorrea, cosa che spinse l'esercito statunitense a fermare la prostituzione.\nI casi di violenze sessuali crebbero dopo la chiusura dei bordelli, di circa otto volte; Dower afferma che \"secondo i calcoli, il numero di stupri e aggressioni alle donne giapponesi ammontava a circa 40 al giorno mentre i bordelli erano aperti, per poi crescere fino a 330 al giorno dopo che le attivit\u00e0 cessarono all'inizio del 1946.\"\nSecondo Ter\u00e8se Svoboda \"il numero di violenze sal\u00ec\" dopo la chiusura dei bordelli e questa sarebbe una prova che i giapponesi ebbero successo nel sopprimere i casi di violenza provvedendo con la prostituzione. Svoboda parla di un caso in cui le case di tolleranza operavano ma alcune non erano ancora pronte e \"centinaia di soldati americani irruppero in due di esse e violentarono tutte le donne\". Sempre secondo Svoboda vi sono due casi di stupri di massa documentati da Toshiyuki Tanaka, relativi al periodo in cui i bordelli erano stati da poco chiusi, nel 1946.\nTanaka afferma che verso la mezzanotte del 4 aprile, circa 50 soldati giunsero con tre autocarri e assaltarono l'ospedale Nakamura nel distretto \u014cmori, a Tokyo. Cominciarono a violentare poi 40 donne tra i pazienti e una stima di 37 donne dello staff. Una delle vittime aveva partorito da appena due giorni e il bimbo venne ucciso gettandolo a terra; furono uccisi anche altri pazienti maschi che tentarono di proteggere la donna.\nSempre secondo Tanaka, l'11 aprile 1946, tra i 30 e i 60 soldati statunitensi tagliarono le linee del telefono ad un quartiere di Nagoya e violentarono \"molte ragazze e donne tra i 10 e i 55 anni.\"\nIl giapponese Michael S. Molasky, letterato, linguista e ricercatore jazz afferma, nei suoi studi sui racconti giapponesi del dopoguerra, che gli stupri e gli altri crimini violenti erano molto diffusi nei porti navali come Yokosuka e Yokohama, durante le prime settimane di occupazione; basandosi sui resoconti della polizia giapponese, il numero di violenze diminuirono in breve e non furono comuni nel resto del Giappone per tutto il resto dell'occupazione.\nVi furono 1\u00a0336 stupri documentati nei primi dieci giorni d'occupazione nella Prefettura di Kanagawa.\nTanaka afferma che ad Yokohama, la capitale della prefettura, vi furono 119 stupri conosciuti nel settembre 1945.\nGli storici Eiji Takemae e Robert Ricketts affermano che \"quando i paracadutisti statunitensi sbarcarono a Sapporo ne seguirono un'orgia di saccheggio, violenze sessuali e rissa tra ubriachi. Stupri di gruppo e altre atrocit\u00e0 di tipo sessuale non furono poco frequenti\"; alcune delle vittime poi si suicidarono.\nL'unico tentativo dei giapponesi di formare un corpo di vigilanza per proteggere le donne dai soldati fuori servizio fu affrontato dai soldati statunitensi con veicoli corazzati in formazione da battaglia; il leader del corpo di vigilanza fu imprigionato per lungo tempo.\nSecondo Dower, \"molti pi\u00f9 di qualche caso\" di aggressione e stupro non furono resi noti alla polizia.\nStupri documentati delle forze del Commonwealth.\nSecondo Takemae e Ricketts, anche membri della Forza di occupazione del Commonwealth britannico furono coinvolti in violenze sessuali:\nAnche le truppe britanniche, indiane e neozelandesi commisero delle violenze. I rapporti ufficiali del comandante delle forze d'occupazione del Commonwealth affermano che diversi soldati furono condannati per 57 stupri nel periodo tra il maggio del 1946 e il dicembre del 1947 e altri 23 tra gennaio del 1948 e settembre del 1951. Le statistiche ufficiose sui casi di crimini gravi commessi durante i prime tre mesi (febbraio - aprile 1946) di occupazione da parte delle forze del Commonwealth britannico esistono. Lo storico australiano Robin Gerster afferma che, mentre le statistiche ufficiali sottostimano il livello di crimini gravi tra i membri del Commonwealth, la polizia giapponese spesso non passava i rapporti che riceveva al comando britannico e probabilmente a investigare su questi crimini vi era la polizia militare Alleata. Le punizioni quindi \"non erano severe\" e la Corte australiana spesso mitigava o annullava la pena.\nCensura dei media giapponesi.\nIn base alle affermazioni di John Dower, le autorit\u00e0 d'occupazione Alleate imposero una censura ad ampio raggio ai media giapponesi, censura imposta nel settembre 1945 e che dur\u00f2 per tutta l'occupazione, fino al 1952; la censura includeva la proibizione a divulgare questioni sociali e notizie su crimini gravi come gli stupri commessi dalle forze Alleate. La censura fu dura e crebbe nei mesi passando dal sopprimere idee militaristiche e ultra-nazionalistiche al sopprimere ogni cosa fosse \"'di sinistra' o che criticasse appena le politiche americane.\"\nAnche secondo Eiji Takemae e Robert Ricketts, le forze d'occupazione Alleate soppressero le notizie di attivit\u00e0 criminose come le violenze sessuali; il 10 settembre 1945, il Comandante supremo delle forze Alleate \"rilasci\u00f2 un regolamento pre-censura per la stampa, condannando la pubblicazione di tutti i rapporti e le statistiche 'ostili agli obiettivi dell'occupazione'.\"\nSecondo Ter\u00e8sa Svoboda la stampa giapponese riport\u00f2 casi di stupro e saccheggi per due settimane dopo l'occupazione, a cui l'amministrazione Alleata rispose \"prontamente, censurando tutti i media\".\nFinita l'occupazione le riviste giapponesi pubblicarono le statistiche sugli stupri commessi dai militari Alleati."}
{"id": "4401019", "revid": "729019", "url": "https://it.wikipedia.org/wiki?curid=4401019", "title": "Salvatore Pillera", "text": "Dapprima legato a Cosa Nostra, successivamente \u00e8 stato fondatore della \"stidda\" catanese.\nBiografia.\nL'ascesa.\nInizialmente uomo di Giuseppe Calderone, secondo il collaboratore di giustizia Antonino Calderone fu scelto dal boss catanese per far parte del commando che il 16 marzo 1978 uccise Francesco Madonia, capo della \"cosca\" di Vallelunga Pratameno legato a Tot\u00f2 Riina. Secondo Antonino Calderone e Gaspare Mutolo, in particolare, a Pillera sarebbe stato affidato il ruolo di esecutore materiale dell'omicidio.\nSuccessivamente, dopo l'omicidio di Giuseppe Calderone, Pillera si avvicin\u00f2 al boss Alfio Ferlito. Dopo l'uccisione di quest'ultimo, avvenuta nella strage della circonvallazione, secondo la ricostruzione pi\u00f9 accreditata ne raccolse l'eredit\u00e0, diventando di fatto l'avversario principale di Nitto Santapaola e riorganizzando il proprio clan. Secondo altre ricostruzioni, Pillera non condivideva alcune regole all'interno di cosa nostra cos\u00ec si dissoci\u00f2 e diede vita alla stidda catanese, contemporaneamente avrebbe creato una cosca indipendente da Cosa nostra, con la quale avrebbe intrapreso una guerra contro il clan dei Laudani, un gruppo criminale estraneo a Cosa Nostra per\u00f2 appoggiato dalla famiglia Santapaola. Delle faide, tuttavia, non \u00e8 mai stato chiamato a rispondere giudiziariamente. Il suo arresto, nel 1986, scaten\u00f2 una guerra di successione a Catania.\nCondanna, scarcerazione e nuovo arresto.\nAccusato, fra gli altri, dal collaboratore di giustizia Filippo Lo Puzzo e dai gi\u00e0 citati Antonino Calderone e Mutolo, fu condannato a 12 anni di reclusione per associazione per delinquere, ma lasci\u00f2 il carcere nel 1996 per buona condotta. Tornato a Catania, secondo le ricostruzioni della stampa, avrebbe ristabilito buoni rapporti con Santapaola e avrebbe tentato di riunire le famiglie della citt\u00e0. L'accordo con i Santapaola, tuttavia, avrebbe portato il suo clan a una scissione. Il 1\u00ba giugno 1998 fu nuovamente arrestato e detenuto in regime di carcere duro fino al 2004."}
{"id": "4401021", "revid": "729019", "url": "https://it.wikipedia.org/wiki?curid=4401021", "title": "Pontiac Torrent", "text": "La Torrent \u00e8 un'autovettura prodotta dalla Pontiac dal 2005 al 2009.\nStoria.\nIl modello venne offerto con un solo tipo di carrozzeria, crossover SUV quattro porte. Faceva parte della categoria delle vetture mid-size, e sostitu\u00ec la Pontiac Aztek.\nLa Torrent era assemblata dalla CAMI Automotive ad Ingersoll, in Canada, ed era sostanzialmente una Chevrolet Equinox costruita sul pianale Theta della General Motors. La Torrent venne introdotta al salone dell'automobile di Los Angeles e fu in vendita dall'estate del 2005.\nLa Torrent condivideva la struttura della carrozzeria e la meccanica con la Equinox. Comunque, l'aspetto esteriore della parte anteriore e della parte posteriore della Torrent ricordava quello dei modelli Pontiac, piuttosto che quello delle vetture Chevrolet. Anche le sospensioni furono modificate in modo da risultare pi\u00f9 rigide e sportiveggianti, e furono denominate \"FE2\". Il servosterzo a gestione elettronica venne ricalibrato per offrire un feeling di guida meno artificioso e pi\u00f9 diretto. Con la Equinox, la Torrent condivideva un motore V6 da 3,4 L e da 185 CV di potenza, che era fabbricato in Cina, ed era installato anteriormente. Esso era accoppiato con un cambio automatico \"Aisin AF33\" a cinque rapporti assemblato in Giappone. La trazione era anteriore oppure integrale.\nUna Pontiac Torrent era il premio della versione statunitense del programma televisivo \"Survivor\" (edizione del 2005), e della trasmissione \"Criss Angel Mindfreak \" dello stesso anno.\nL'allestimento GXP.\nL'allestimento GXP prevedeva un cambio automatico a sei rapporti \"GM 6T70\" (con possibilit\u00e0 di funzionamento in modalit\u00e0 sequenziale) ed un motore V6 da 3,6 L e distribuzione a doppio albero a camme in testa che erogava 264 CV di potenza. L'equipaggiamento correlato a questo allestimento comprendeva anche cerchioni cromati da 18 pollici, una doppia presa d'aria sul cofano, oltre che una parte anteriore ed una posteriore peculiari. La Torrent GXP venne ribassata di 25 mm, cos\u00ec da cagionare un'altezza dal suolo di 170 mm. La sensazione di ribassamento del corpo vettura fu accentuata dalla presenza dei cerchi da 18 pollici, e la mancanza del portapacchi sul tetto confer\u00ec, alla GXP, una linea pi\u00f9 fluida di quella delle altre Torrent.\nLa GXP aveva in dotazione anche delle sospensioni ad alte prestazioni, un servosterzo ad assistenza idraulica (opposto a quindi a quello delle Torrent standard, che era elettronico), degli interni arricchiti da finiture cromate e di colore nero, e un doppio scarico con terminali cromati. L'offerta degli \"optional\" comprendeva il navigatore satellitare, i sedili sportivi riscaldabili, un lettore DVD ed il tettuccio apribile.\nLa GXP fu disponibile nei concessionari dalla fine del 2007.\nPodium Edition.\nPer il model year 2008, la Torrent fu disponibile anche con l'allestimento \"Podium Edition\". Fu una versione offerta per i XXI Giochi olimpici invernali di Vancouver. Questo allestimento venne venduto solo in Canada.\nLa fine della produzione.\nLa produzione della Torrent termin\u00f2 nel model year 2009 dopo che la General Motors tolse il marchio Pontiac dai mercati. Per sostituire la Torrent, la General Motors ipotizz\u00f2 inizialmente alla commercializzazione di un crossover SUV della Buick, anch'esso basato sul pianale Theta. Invece, la General Motors trasfer\u00ec la Torrent al marchio GMC, rinominandola GMC Terrain. La Terrain sostitu\u00ec la GMC Envoy e la Isuzu Ascender (che era essenzialmente una GMC Envoy rimarchiata). La Isuzu lasci\u00f2 infatti il mercato statunitense dopo il 2009. Come la Torrent, anche la GMC Terrain era basata sulla piattaforma Theta."}
{"id": "4401023", "revid": "767487", "url": "https://it.wikipedia.org/wiki?curid=4401023", "title": "Phantom (film 2013)", "text": "Phantom \u00e8 un film del 2013, scritto e diretto da Todd Robinson, con protagonisti Ed Harris e David Duchovny.\nLa storia \u00e8 ispirata alla tragedia del sottomarino sovietico K-129 (Golf II).\nTrama.\nIl capitano di un sottomarino sovietico soffre segretamente di attacchi epilettici, che alterano la sua percezione della realt\u00e0. Costretto a lasciare moglie e figlia, partecipa ad una missione segreta dove per\u00f2 \u00e8 ossessionato dal passato. Dovr\u00e0 salvare il mondo da una possibile guerra nucleare.\nProduzione.\nBudget.\nIl budget del film \u00e8 di 18 milioni di dollari.\nRiprese.\nLe riprese del film iniziano il 3 ottobre e terminano il 27 novembre 2011.\nLocation.\nLe riprese si svolgono nello stato della California (Stati Uniti d'America), nelle citt\u00e0 di Los Angeles, San Diego e Long Beach.\nPromozione.\nIl primo trailer del film viene pubblicato il 20 dicembre 2012.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 1\u00ba marzo 2013, mentre in Italia \u00e8 uscito direttamente in home video.\nDivieti.\nIl film \u00e8 stato vietato ai minori di 14 anni negli Stati Uniti per il suo \"contenuto violento\"."}
{"id": "4401030", "revid": "767487", "url": "https://it.wikipedia.org/wiki?curid=4401030", "title": "Good News (Lena Meyer-Landrut)", "text": "Good News \u00e8 il secondo album della cantante pop tedesca Lena, pubblicato l'8 febbraio 2011 da Universal.\nIl disco.\nL'album \u00e8 stato pubblicato l'8 febbraio 2011 in Austria e Germania. Il 16 settembre dello stesso anno \u00e8 stata messa in commercio la \"Platinum Edition\" dell'album, esclusivamente per il mercato tedesco.\nSuccesso commerciale.\nGermania.\nIn Germania, \"Good News\" ha debuttato direttamente al primo posto, bissando il successo di vendite del precedente album, \"My Cassette Player\", anch'esso entrato alla 1\u00aa posizione. La settimana successiva, \"Good News\" \u00e8 sceso alla 2\u00aa posizione, venendo superato dall'album \"Charm School\", del duo pop svedese Roxette. La settimana seguente, l'album \u00e8 tornato ad occupare la prima posizione. Inoltre, \u00e8 rimasto in top 10 per un totale di sei settimane consecutive.\n\"Good News\" \u00e8 stato certificato (anche grazie alle vendite della \"Platinum Edition\") disco di platino per le oltre 200.000 copie vendute dalla Bundesverband Musikindustrie."}
{"id": "4401031", "revid": "1884099", "url": "https://it.wikipedia.org/wiki?curid=4401031", "title": "Bocciolo", "text": "Il bocciolo o bottone fiorale \u00e8 il nome comune per designare la gemma nelle piante delle Angiosperme, ovvero il fiore prima dell'antesi, quando il perianzio deve ancora schiudersi.\nNel bocciolo, gli organi fiorali sono completamente formati, ma ancora racchiusi dal perigonio o dal calice o, nel caso di alcune infiorescenze, come ad esempio il capolino, dalle brattee.\nLa durata di questa fase pu\u00f2 variare, secondo la specie, da alcuni giorni a diverse settimane o ad alcuni mesi (ad esempio, l'olivo) e si evidenzia con un progressivo accrescimento dell'organo sia in lunghezza che in diametro. Il passaggio dalla fase di bocciolo alla piena antesi \u00e8 graduale e si manifesta con il progressivo scollamento dei margini dei sepali (o dei tepali) e la fuoriuscita degli organi fiorali pi\u00f9 interni, con una durata che va da poche ore ad alcuni giorni. Questa fase intermedia, in frutticoltura, \u00e8 denominata, per alcune specie agrarie, scamiciatura: il fiore \u00e8 ancora chiuso dalla corolla, ma questa emerge nettamente dal calice.\nNelle piante ad impollinazione cleistogama, l'impollinazione si svolge in gran parte nella fase di bocciolo, mentre durante l'antesi si svolge eventualmente la quota marginale di impollinazione incrociata."}
{"id": "4401033", "revid": "729019", "url": "https://it.wikipedia.org/wiki?curid=4401033", "title": "Guillermo Olaso", "text": "Biografia.\nCarriera sportiva.\nDebutta nel circuito futures nel 2006, ma raggiunge la prima finale solamente un anno e mezzo dopo quando viene sconfitto nell'atto conclusivo del New Belgrade Open dal padrone di casa Darko Madjarovski. Un mese dopo vince il primo torneo di categoria battendo Pablo Santos nella finale del Circuito Orysol di Gandia a cui seguono, nel giro di un anno, complici un'altra vittoria e due finali perse, raggiunge una classifica tale da poter partecipare ai turni di qualificazione dei tornei challenger nei quali per\u00f2 impiegher\u00e0 un ulteriore anno prima di raggiungere i primi risultati di rilievo con le semifinali del luglio 2009 di San Benedetto del Tronto e Saransk.\nTorna in una semifinale nel maggio 2010 quando viene sconfitto da Simone Vagnozzi a Il Cairo, nel febbraio 2011 raggiunge la sua prima finale in un challenger a Meknes, in cui per\u00f2 viene battuto in tre set dal ceco Jaroslav Posp\u00ed\u0161il, con il successo su Gerard Granollers-Pujol nella finale del future di Getxo sfonda il muro delle prime 200 posizioni del ranking e nel luglio successivo centra per la prima volta la qualificazione ad un tabellone principale di un torneo dell'ATP Tour superando nell'ordine Roko Karanu\u0161i\u0107, Patrik Brydolf e Gianluca Naso, sfruttando un sorteggio fortunato che lo mette di fronte all'altro qualificato Antonio Vei\u0107 supera anche il primo turno prima di arrendersi contro il connazionale Nicol\u00e1s Almagro. La settimana seguente entra nel main draw del 500 di Amburgo dove viene subito estromesso dal romeno Crivoi, a sua volta qualificato.\nNel 2012, a causa degli scarsi risultati, \u00e8 costretto a ripartire dai futures due vittorie e cinque finali perse.\nNel febbraio 2013 torna dopo oltre un anno e mezzo in un torneo ATP qualificandosi per l'Open Sud de France di Montpellier, ma perde al primo turno al cospetto di Victor H\u0103nescu.\nNel dicembre 2013 viene indagato con l'accusa di aver falsato il risultato di un match giocato nel 2010 e pochi giorni dopo viene condannato dalla \"Tennis Integrity Unit\" a cinque anni di squalifica e a una sanzione di 25000 $."}
{"id": "4401035", "revid": "790618", "url": "https://it.wikipedia.org/wiki?curid=4401035", "title": "Bottone fiorale", "text": ""}
{"id": "4401043", "revid": "287204", "url": "https://it.wikipedia.org/wiki?curid=4401043", "title": "Yokohama F\u00b7Marinos 2013", "text": "Questa voce raccoglie le informazioni riguardanti lo Yokohama F\u00b7Marinos nelle competizioni ufficiali della stagione 2013.\nMaglie e sponsor.\nIl fornitore tecnico Adidas diminuisce la presenza del rosso nelle divise eliminando i motivi presenti sulla maglia nella stagione precedente. Tutti gli sponsor ufficiali vengono confermati, ad eccezione di All Nippon Airways."}
{"id": "4401045", "revid": "647919", "url": "https://it.wikipedia.org/wiki?curid=4401045", "title": "Aeroporto Principessa Juliana", "text": ""}
{"id": "4401051", "revid": "196390", "url": "https://it.wikipedia.org/wiki?curid=4401051", "title": "Ey\u00fcp Spor Kul\u00fcb\u00fc", "text": ""}
{"id": "4401052", "revid": "729019", "url": "https://it.wikipedia.org/wiki?curid=4401052", "title": "Modificazione corporea", "text": "La modificazione corporea consiste in un insieme di pratiche atte ad alterare deliberatamente il corpo umano senza che vi sia alcuna ragione medica. Si tratta di una forma d'arte universale praticata da migliaia di anni per fini sessuali, come rito di passaggio, per ragioni estetiche, per indicare appartenenza, fiducia e lealt\u00e0, per motivi religiosi, a scopo di provocazione o per esprimere se stessi.\nAlcune forme di modificazione corporea, che nella sua accezione pi\u00f9 ampia include anche la chirurgia estetica, sono considerate socialmente accettabili (si pensi a un banale piercing all'orecchio o al rito della circoncisione), mentre altre forme spesso pi\u00f9 estreme sono fonte di controversia.\nStoria.\nNel corso della storia, e in base alle diverse culture considerate, la modificazione corporea \u00e8 stata spesso utilizzata per ragioni religiose, sociali ed estetiche. Pratiche di tale genere sarebbero apparse a partire dal IV millennio a.C., con tatuaggi e piercing che rappresentarono le prime forme di modificazione corporea. Nel 1991, la scoperta di \u00d6tzi nelle alpi italo-austriache diede la dimostrazione dell'utilizzo dei tatuaggi durante il Neolitico. Nello stesso periodo in Africa era consuetudine di alcune popolazioni inserirsi dischi labiali all'interno del labbro inferiore e dilatatori nel lobo dell'orecchio come ornamenti in pietra.\nIn Egitto, la scoperta del corpo tatuato della sacerdotessa \"Amunet\", devota della dea Hathor, e di quello scarificato di un'altra mummia costituisce una evidenza dell'uso della modificazione corporea nell'antico Egitto. I sacerdoti aztechi foravano le loro guance e le loro labbra durante un rito religioso. Erano soliti pure incidersi la lingua e talvolta ricorrere alla castrazione. Tra i Maya, sia gli uomini che le donne indossavano molti piercing in zone quali naso, orecchie, ombelico, lingua e organi genitali. In Cina si usava fare indossare alle giovani ragazze delle calzature molto strette in modo che il loro piede fasciato potesse restare il pi\u00f9 piccolo possibile (Loto d'oro). Questa pratica venne vietata per legge nel 1915.\nOggigiorno il movimento dei \"Primitivi Moderni\", costituito da persone provenienti dai Paesi sviluppati, promuove l'utilizzo di rituali e pratiche di modificazione corporea in omaggio ai popoli primitivi.\nControversie.\nUna fonte di controversia \u00e8 rappresentata dal concetto di tentare di abbellire artificialmente la forma del corpo, con le relative accuse di attuare delle sfigurazioni e mutilazioni. Forme estreme di modificazione corporea vengono occasionalmente considerate sintomatiche della dismorfofobia, di altri disturbi mentali, o come espressione di vanit\u00e0 incontrollata. La pratica di attivit\u00e0 medico chirurgiche da parte di persone non qualificate, o realizzate in ambienti e con strumenti non idonei, pu\u00f2 mettere a rischio la vita oltre a essere illegale. Anche i semplici tatuatori o coloro che fanno i piercing devono possedere una adeguata formazione e rispettare rigorose norme igieniche per evitare di trasmettere malattie quali epatite e AIDS, oltre a infezioni pi\u00f9 comuni che richiedono una terapia antibiotica. In Italia l'attivit\u00e0 di tatuaggio e piercing \u00e8 regolata a livello locale, con imposizioni che spesso impongono il divieto ai minori di 18 anni senza il consenso dei genitori e un divieto assoluto ai minori di 14 anni.\nAltra principale fonte di controversia \u00e8 l'utilizzo della modificazione corporea imposta come rito o tradizione sin da bambini oppure a soggetti non consenzienti, considerandola in questo caso una forma di tortura spesso anche cruenta. Un esempio molto noto all'opinione pubblica \u00e8 rappresentato dall'infibulazione, una pratica ancora culturalmente molto radicata in zone quali l'Africa, la penisola araba e il sud-est asiatico. Fin da piccole, solitamente con coltelli e all'interno di un'abitazione, le bambine subiscono l'asportazione del clitoride, delle labbra vaginali e la cucitura della vulva con conseguenti complicazioni che possono portarle a morire, a subire infezioni varie, o a non potere portare a termine una futura gravidanza."}
{"id": "4401053", "revid": "1305772", "url": "https://it.wikipedia.org/wiki?curid=4401053", "title": "I Can't Tell You Why", "text": "I Can't Tell You Why \u00e8 un singolo del gruppo musicale statunitense Eagles, pubblicato nel 1980."}
{"id": "4401061", "revid": "767487", "url": "https://it.wikipedia.org/wiki?curid=4401061", "title": "Sogni d'oro, Paperino", "text": "Sogni d'oro, Paperino (\"Early to Bed\") \u00e8 un film del 1941 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti l'11 luglio 1941, distribuito dalla RKO Radio Pictures.\nTrama.\nPaperino va a dormire, ma viene disturbato dalla sua sveglia dal forte ticchettio, che lui cerca in vari modi di allontanare, ma invano. Paperino finisce per\u00f2 per inghiottire l'orologio, per poi distruggerlo mentre \u00e8 nel suo corpo e sputarne i pezzi. Tornato a dormire, Paperino viene svegliato dal suo letto pieghevole, che continua a ripiegarsi su di lui; quando pi\u00f9 tardi cominciano ad uscirne le molle, costruisce un'elaborata struttura per tenerlo fermo. Infine, la sveglia si riassembla abbastanza da poter suonare; Paperino si spaventa a tal punto da far saltare il letto in aria e ritrovarsi sul fondo del letto senza molle, con la coperta avvolta in testa come un turbante e con un calzino ondeggiante sull'ultima molla rimasta, assomigliando a un incantatore di serpenti.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 1\" e \"Topolino che risate! - Volume 2\"."}
{"id": "4401062", "revid": "945903", "url": "https://it.wikipedia.org/wiki?curid=4401062", "title": "Timothy B. Schmit", "text": " Nel 1998 \u00e8 stato incluso nella Rock and Roll Hall of Fame, in qualit\u00e0 di membro degli Eagles."}
{"id": "4401063", "revid": "438678", "url": "https://it.wikipedia.org/wiki?curid=4401063", "title": "Timothy Bruce Schmit", "text": ""}
{"id": "4401066", "revid": "124510100", "url": "https://it.wikipedia.org/wiki?curid=4401066", "title": "Autotreno DB VT 11.5", "text": "L'autotreno VT 11.5 della Deutsche Bundesbahn era un autotreno a trazione diesel utilizzato nelle relazioni internazionali di prestigio \"Trans Europ Express\".\nStoria.\nGli autotreni serie VT 11.5 vennero costruiti nel 1957 come treni TEE per la Deutsche Bundesbahn. La MAN costru\u00ec 19 locomotive, la LHB 23 carrozze a scompartimenti, e la Wegmann otto carrozze a salone, otto carrozze ristorante e nove carrozze-cucina.\nI treni erano usualmente composti di sette carrozze inquadrate da due locomotive, per una lunghezza totale di 130 metri, una capacit\u00e0 di 122 posti a sedere e una massa di 230 tonnellate: nell'ordine, vi erano due carrozze a scompartimenti, una a salone, una carrozza ristorante e la carrozza-cucina. Tutti i posti a sedere erano di prima classe, coerentemente con le prescrizioni per i treni TEE. Il \"design\" del treno fu progettato dall'architetto della MAN, Klaus Flesche.\nI treni iniziarono il servizio sui treni TEE dal 1957.\nNel 1968, con l'introduzione del nuovo sistema di numerazione dei rotabili, gli autotreni VT 11.5 vennero riclassificati nel gruppo 601, per le locomotive, e 901, per le carrozze.\nDall'inizio degli anni settanta i treni TEE, in continua crescita di utenza, iniziarono ad essere composti con materiale ordinario (locomotive e carrozze); gli autotreni 601 passarono ad espletare i nuovi servizi InterCity, introdotti nel 1971. Per consentire il traino di composizioni di 10 carrozze a una velocit\u00e0 di , su quattro locomotive i motori diesel originari furono sostituiti da turbine a gas da ; tali locomotive vennero riclassificate nel gruppo 602.\nCon l'introduzione della seconda classe sui treni InterCity (1979), gli autotreni 601 e 602 furono ritirati dal servizio regolare e utilizzati esclusivamente per treni turistici. Nel 1990 un'unit\u00e0 venne acquistata dalla Deutsche Reichsbahn per l'effettuazione di treni intertedeschi fra Berlino e Amburgo.\nAttualmente tutti gli autotreni sono fuori servizio; il progetto di rimettere in esercizio almeno un treno \u00e8 reso impossibile dagli alti costi necessari, e dalla non rispondenza dei materiali alle norme di sicurezza odierne."}
{"id": "4401067", "revid": "56020890", "url": "https://it.wikipedia.org/wiki?curid=4401067", "title": "Autotreno DB 601", "text": ""}
{"id": "4401068", "revid": "767487", "url": "https://it.wikipedia.org/wiki?curid=4401068", "title": "Alex Silvestro", "text": "Carriera professionistica.\nDopo non essere stato scelto nel Draft NFL 2011 Silvestro firm\u00f2 con i New England Patriots con cui disput\u00f2 una partita nella sua stagione da rookie senza far registrare alcuna statistica. Nel novembre 2012 firm\u00f2 per far parte della squadra di allenamento dei Baltimore Ravens con cui vinse il Super Bowl XLVII."}
{"id": "4401074", "revid": "56021098", "url": "https://it.wikipedia.org/wiki?curid=4401074", "title": "Autotreno DB 602", "text": ""}
{"id": "4401081", "revid": "767487", "url": "https://it.wikipedia.org/wiki?curid=4401081", "title": "Girl on the Run (film 1953)", "text": "Girl on the Run \u00e8 un film del 1953 diretto da Arthur J. Beckhard e Joseph Lee.\n\u00c8 un film giallo statunitense con Richard Coogan, Rosemary Pettit e Frank Albertson. Coogan interpreta un reporter in fuga accusato dell'omicidio del suo editore. Steve McQueen appare, non accreditato, nel ruolo di una comparsa in una breve scena.\nProduzione.\nIl film, diretto da Arthur J. Beckhard e Joseph Lee su una sceneggiatura e un soggetto dello stesso Beckhard e di Cedric Worth, fu prodotto da Robert Presnell Sr. per la Rose Tree Il titolo di lavorazione fu \"The Hidden Woman\". Il budget di produzione ammont\u00f2 a circa 70.000 dollari.\nDistribuzione.\nIl film fu distribuito negli Stati Uniti nel 1953 al cinema dalla Astor Pictures Corporation. \u00c8 stato distribuito anche in Grecia con il titolo \"Mia gynaika eide to eglima\".\nPromozione.\nLa tagline \u00e8: \"Gorgeous Girls in the Hottest Burlesque Your Eyes Have Ever Seen\"."}
{"id": "4401082", "revid": "729019", "url": "https://it.wikipedia.org/wiki?curid=4401082", "title": "Gloster Gamecock", "text": "Il Gloster Gamecock (\"Gallo da combattimento\" in inglese) era un aereo da caccia monomotore biplano sviluppato dall'azienda britannica Gloucestershire Aircraft Company nei primi anni venti e prodotto, oltre che dalla stessa, su licenza dalla finlandese Valtion lentokonetehdas (VL).\nSviluppo del precedente Gloster Grebe, lo affianc\u00f2 nel servizio interbellico negli Squadron da caccia della Royal Air Force venendo adottato anche nella Suomen ilmavoimat, l'aeronautica militare della Finlandia. Fu anche base di sviluppo, attraverso il prototipo Gloster Gambet, per il caccia imbarcato Nakajima A1N prodotto su licenza in Giappone.\nStoria del progetto.\nNel 1923 l'Air Ministry, il ministero che nel Regno Unito era incaricato di sovraintendere a tutta l'aviazione britannica sia civile che militare, emise una specifica, identificata come 37/23, per la fornitura di un nuovo modello monomotore adatto al ruolo di caccia ed intercettore. Per rispondere a questa esigenza la Gloucestershire Aircraft Company decise, nel luglio 1924, di avviare uno sviluppo migliorativo del suo caccia Gloster Grebe abbinando la cellula al pi\u00f9 potente motore radiale 9 cilindri Bristol Jupiter IV da 400 hp (298 kW).\nIl progetto, identificato come Gamecock, riproponeva l'impostazione classica del suo predecessore, un velivolo monomotore in configurazione traente, monoposto, con struttura in legno ricoperta in tessuto trattato con vernice tenditela, dalla velatura biplana e con carrello d'atterraggio fisso, equipaggiata con il medesimo armamento basato su una coppia di mitragliatrici Vickers calibro .303 in (7,7 mm).\nIl prototipo venne completato nell'inverno tra il 1924 ed il 1925 quindi consegnato il 20 febbraio alla RAF Martlesham Heath per le prove di valutazione. I test che continuarono per i mesi successivi si dimostrarono soddisfacenti concretizzandosi in un contratto di fornitura sottoscritto dal governo britannico per 30 unit\u00e0 destinate ai reparti da caccia della Royal Air Force con la raccomandazione di equipaggiarli con la pi\u00f9 recente versione del 9 cilindri della Bristol Engine Company, lo Jupiter VI da 425\u00a0hp (317\u00a0kW). A questo fece seguito un secondo ordine per successivi 60 esemplari che vennero consegnati alla RAF nel periodo 1925-27.\nIl Gamecock si rivel\u00f2 tuttavia problematico nella gestione del volo, gravato dalla pericolosa tendenza di entrare in vite, dalla quale risultava difficoltoso uscire, e nelle manovre di atterraggio, e che costarono la perdita totale di 22 esemplari sui complessivi 90 consegnati. Per ovviare al problema l'ufficio tecnico dell'azienda decise di intervenire sulla velatura, adottando un'ala superiore dall'apertura maggiore ottenuta aggiungendo una sezione centrale con struttura in tubi in acciaio saldati, e sull'impennaggio, con elementi dalla maggior superficie. Le modifiche vennero testate su un prototipo, identificato dall'azienda come Gamecock Mk.II, portato in volo con successo nel 1928, tuttavia il progetto iniziava a risentire della sua anzianit\u00e0 venendo pianificato solamente l'intervento di aggiornamento su alcuni degli esemplari ancora in servizio operativo.\nDal Gamecock Mk.II venne inoltre derivata una variante allungata identificata Mk.III, sviluppata per partecipare ad una gara d'appalto che per\u00f2 non si concretizz\u00f2 con la produzione in serie.\nBench\u00e9 nel Regno Unito il modello si avviasse ad essere progressivamente sostituito da velivoli pi\u00f9 efficienti, velocemente relegato a compiti di seconda linea, la Finlandia che era alla ricerca di nuovi modelli da destinare alla flotta oramai considerata inadeguata della sua aeronautica militare, la Suomen ilmavoimat, decise di prendere in considerazione l'acquisto del modello. Dopo aver preso visione del Gamecock Mk.II il governo finlandese decise di acquistare tre esemplari pi\u00f9 una licenza di produzione per realizzare il velivolo in patria assegnandolo alla Valtion lentokonetehdas (VL), impianto di produzione controllato dallo Stato. Nel periodo 1929-1930 la VL produsse altri 15 esemplari che sommati agli originali 90 Mk.I e 3 Mk.II di costruzione britannica attestarono la produzione complessiva sulle 108 unit\u00e0.\nImpiego operativo.\nIl Gamecock inizi\u00f2 ad essere consegnato ai reparti operativi della Royal Air Force nel corso del 1925 andando ad equipaggiare progressivamente gli Squadron No. 3, 17, 19, 23, 32 e 43. Il modello tuttavia non risult\u00f2 facile da pilotare e venne coinvolto in numerosi incidenti che portarono alla perdita di 22 esemplari su 90 prima della decisione di intervenire. La fiducia nel velivolo intanto era compromessa e bench\u00e9 nel 1928 venisse ovviato alla sua problematicit\u00e0 nel controllo in volo con la versione Mk.II, la RAF stava gi\u00e0 valutando il Bristol Bulldog, che stava ultimando la fase di test prima dell'avvio della produzione. I Mk.I iniziarono ad essere velocemente sostituiti e messi a terra, destinati alle scuole di volo, rimanendo in servizio di prima linea con gli esemplari pi\u00f9 efficienti fino alla met\u00e0 1931. Concluse il servizio RAF nei reparti di addestramento, nei No. 2 e No. 3 Flying Training School, Central Flying School RAF e RAF College a Cranwell.\nIn Finlandia il Gamecock, il quale era identificato localmente come \"Kukko\", entr\u00f2 in servizio nel 1927 con gli esemplari della versione Mk.II di costruzione britannica, integrati dall'anno successivo con quelli di produzione locale. Gli esemplari rimasero in servizio nel ruolo originario di caccia per poi ricoprire quello di aereo da ricognizione quando integrato da modelli pi\u00f9 recenti, rimanendo in prima linea fino al 1939 quando vennero destinati alle scuole di volo, dove l'ultimo venne definitivamente messo a terra nel 1944. Durante la Guerra d'inverno combattuta contro l'Unione Sovietica il Gamecock condotto dall'istruttore di volo Pasi J\u00e4\u00e4skel\u00e4inen riusc\u00ec a costringere all'atterraggio forzato un bombardiere bimotore Ilyushin DB-3 della Voenno-vozdu\u0161nye sily."}
{"id": "4401095", "revid": "599013", "url": "https://it.wikipedia.org/wiki?curid=4401095", "title": "\u00d6mer R\u0131za", "text": "Carriera.\nHa giocato in totale 38 partite nella massima serie turca tra il 2004 ed il 2008, oltre a due partite di Coppa UEFA con il Trabzonspor nella stagione 2006-2007."}
{"id": "4401099", "revid": "203575", "url": "https://it.wikipedia.org/wiki?curid=4401099", "title": "Nazionale di calcio della Corea del Nord olimpica", "text": ""}
{"id": "4401101", "revid": "599013", "url": "https://it.wikipedia.org/wiki?curid=4401101", "title": "The Veiled Woman", "text": ""}
{"id": "4401102", "revid": "673733", "url": "https://it.wikipedia.org/wiki?curid=4401102", "title": "S0-2", "text": ""}
{"id": "4401103", "revid": "28057", "url": "https://it.wikipedia.org/wiki?curid=4401103", "title": "Abbazia di San Giusto a Tuscania", "text": "L\u2019abbazia di San Giusto a Tuscania \u00e8 un'abbazia cistercense posta nella valle del fiume Marta a circa 4\u00a0km a sud di Tuscania, provincia di Viterbo, Italia\nStoria.\nIn tempi pi\u00f9 antichi la valle del fiume Marta venne abitata da Etruschi e Romani, mentre il primo monastero attestato nel luogo fu una pieve benedettina (menzionata in alcuni documenti del secolo X) che venne abbandonata alla met\u00e0 del secolo XII..\nL'Abbazia cistercense di Fontevivo (vicino a Parma), figlia dell'abbazia madre di Clairvaux (Francia), invi\u00f2 il 26 luglio 1146 un gruppo di monaci per insediarsi, data confermata dalle Decretali di Papa Onorio III (1216-1227). Il 2 aprile 1178 durante l'abbaziato dell'abate Donato, Papa Alessandro III (1159-1181) accord\u00f2 considerevoli privilegi e protezione apostolica \"abbati monasterii Sancti Iusti prope Tuscanellam ordinis Cistercensis\" (\"all'abate dell'abbazia cistercense di San Giusto vicino a Tuscania\").\nSuccessivamente, le relazioni tra San Giusto e Fontevivo s'inasprirono, e il Capitolo Generale dell'Ordine cistercense condann\u00f2 l'abate di San Giusto per irregolarit\u00e0. La condanna venne ripetuta nel Capitolo Generale del 1202, quando l'abate di San Giusto venne deposto per presunte mancanze nella disciplina monastica.\nIn seguito, San Giusto venne posto sotto il controllo prima dell'abbazia cistercense di Casamari e poi di S. Anastasio, abate di Aquas Salvias, meglio nota come l'abbazia delle Tre Fontane, da una Bolla pontificia (1255) di Papa Alessandro IV (1254-1261).\nIn quest'epoca, e fino al XIV secolo, San Giusto sembra avere ancora abati, fino a quando l'abbazia venne definitivamente soppressa nel 1460; successivamente i suoi edifici caddero in rovina.\nRestauro.\nAlla met\u00e0 degli anni novanta Mauro Checcoli, ingegnere bolognese e campione olimpico, compr\u00f2 l'abbazia da un pastore. Dopo un lungo lavoro di ricostruzione archeologica e filologica, ha restaurato il monastero riportandolo all'antico splendore.\nArchitettura.\nDal punto di vista architettonico, San Giusto \u00e8 un tipico monastero cistercense della met\u00e0 del XII secolo, con chiesa, torre, chiostro, sala capitolare, parlatorio, \"scriptorium\", refettorio, \"cellarium\", e due dormitori per i monaci e i conversi , per circa 20-24 monaci e 20-24 conversi.\nLa chiesa \u00e8 oggi divisa in tre sezioni: un presbiterio per i monaci vicino all'altare, una sezione intermedia per i conversi, e una terza sezione, vicina al portale, per gli ospiti, i pellegrini e i malati.\nSono stati rinvenute nella chiesa le tracce di un edificio pi\u00f9 antico, probabilmente la pieve benedettina prima citata, su cui \u00e8 stata costruita la chiesa cistercense; gli scavi archeologici hanno evidenziato anche due grandi fornaci per la fusione delle campane della torre, oggi coperte da cristalli, nel pavimento.\nIl portale della chiesa porta l'iscrizione in marmo: \"Rainerius levita et monach(us) hoc opus fieri iussit temporibus domini Alberici humilis abbatis\" (\"Il diacono e monaco Rainerio ha ordinato che si costruisse quest'opera al tempo del signore Alberico, umile abate\").\nUso corrente.\nOggi, presso l'abbazia, si trova un Bed &amp; Breakfast e presso i locali dell'antico monastero vengono realizzati eventi, seminari e matrimoni. La famiglia Checcoli gestisce un'azienda agricola biologica che produce oli essenziali di lavanda e di elicriso, raccolti dai campi situati lungo la valle del Marta."}
{"id": "4401104", "revid": "203575", "url": "https://it.wikipedia.org/wiki?curid=4401104", "title": "Nazionale di calcio della Cina olimpica", "text": ""}
{"id": "4401107", "revid": "659685", "url": "https://it.wikipedia.org/wiki?curid=4401107", "title": "Dennis Heck", "text": "Biografia.\nNato e cresciuto nello stato di Washington, Heck intraprese una carriera nel mondo degli affari prima di entrare in politica con il Partito Democratico.\nDopo aver servito cinque mandati all'interno della legislatura statale e aver lavorato come consulente del governatore Booth Gardner, Heck torn\u00f2 alla professione di imprenditore.\nNel 2010 annunci\u00f2 la propria candidatura alla Camera dei Rappresentanti per il seggio di Brian Baird, che stava andando in pensione. Heck vinse le primarie democratiche, ma nelle elezioni generali venne sconfitto dall'avversaria repubblicana Jaime Herrera Beutler.\nNel 2012 si candid\u00f2 nuovamente, questa volta per un seggio appena creato in seguito alla ridefinizione dei distretti congressuali e riusc\u00ec a farsi eleggere deputato.\nSposato dal 1976 con Paula Fruci, Heck ha due figli."}
{"id": "4401108", "revid": "392845", "url": "https://it.wikipedia.org/wiki?curid=4401108", "title": "Olefinazione di Julia", "text": "L'olefinazione di Julia \u00e8 una reazione chimica fra un solfone e un'aldeide (o un chetone) che genera un alchene. La reazione procede attraverso un alcol che funge da intermedio: la successiva eliminazione con una lega contenente sodio e mercurio produce l'alchene. Questa trasformazione \u00e8 altamente selettiva per la produzione di doppi legami \"trans\".\nLa reazione prende il nome dal suo scopritore, il chimico francese Marc Julia.\nMeccanismo di reazione.\nIl meccanismo di reazione prevede la deprotonazione del solfone con una base forte. L'anione cos\u00ec generato \u00e8 stabilizzato dalla presenza di un gruppo aromatico come sostituente sul solfone: successivamente avviene l'attacco sull'aldeide o chetone, che genera l'intermedio. L'eliminazione avviene attraverso un meccanismo radicale che genera il prodotto pi\u00f9 stabile, cio\u00e8 l'olefina \"trans\".\nVarianti.\nNel corso degli anni successivi alla scoperta di questa importante reazione sono state sviluppate numerose varianti che permettono l'utilizzo di reagenti meno tossici della lega di mercurio e sodio e forniscono un maggiore controllo sulla selettivit\u00e0. Una di queste varianti \u00e8 nota come olefinazione di Julia-Kocienski."}
{"id": "4401111", "revid": "443105", "url": "https://it.wikipedia.org/wiki?curid=4401111", "title": "Jos\u00e9 Fernando de Abascal", "text": ""}
{"id": "4401114", "revid": "228587", "url": "https://it.wikipedia.org/wiki?curid=4401114", "title": "Boyle Heights", "text": "Boyle Heights \u00e8 un quartiere della East Side di Los Angeles. \u00c8 posto ad est della Downtown. Per grande parte del XX secolo il quartiere fu la porta d'ingresso per i nuovi immigranti specialmente Ebrei americani, Nippo-americani, Messicano-statunitensi cos\u00ec come Russo-Americani e Jugoslavi.\nOggi il quartiere \u00e8 abitato principalmente da Latino-Americani appartenenti alla Classe lavoratrice."}
{"id": "4401115", "revid": "203575", "url": "https://it.wikipedia.org/wiki?curid=4401115", "title": "Nazionale di calcio dell'India olimpica", "text": ""}
{"id": "4401116", "revid": "203575", "url": "https://it.wikipedia.org/wiki?curid=4401116", "title": "Nazionale di calcio della Germania olimpica", "text": ""}
{"id": "4401117", "revid": "1305772", "url": "https://it.wikipedia.org/wiki?curid=4401117", "title": "Philippe Carrese", "text": "Biografia.\nNato da una famiglia di origine napoletana, visse la sua giovinezza nel quartiere Le Panier di Marsiglia.\n\u00c8 morto nel 2019 per un tumore fulminante in una clinica di Marsiglia."}
{"id": "4401120", "revid": "287204", "url": "https://it.wikipedia.org/wiki?curid=4401120", "title": "Rafal Majka", "text": ""}
{"id": "4401130", "revid": "481666", "url": "https://it.wikipedia.org/wiki?curid=4401130", "title": "The Dancer", "text": ""}
{"id": "4401131", "revid": "1543377", "url": "https://it.wikipedia.org/wiki?curid=4401131", "title": "Shemot (parashah)", "text": "Shemot, Shemoth, o Shemos (ebraico: \u05e9\u05b0\u05c1\u05de\u05d5\u05b9\u05ea \u2014 tradotto in italiano: \"nomi\", incipit di questa parashah) tredicesima porzione settimanale della Torah (ebr. \u05e4\u05b8\u05bc\u05e8\u05b8\u05e9\u05b8\u05c1\u05d4 \u2013 \"parashah\" o anche parsha/parsci\u00e0) nel ciclo annuale ebraico di letture bibliche dal Pentateuco e la prima nel Libro dell'Esodo. Rappresenta il passo , che gli ebrei leggono durante il tredicesimo Shabbat dopo Simchat Torah, generalmente alla fine di dicembre o in gennaio.\nAnalisi critica.\nAlcuni studiosi secolari che seguono l'Ipotesi Documentale trovano evidenza nella parashah di cinque fonti separate, e quindi reputano che la parashah intrecci insieme resoconti composti dai \"Jahvisti\" (a volte abbreviati con J) che scrissero nel Regno di Giuda, nella terra della trib\u00f9 di Giuda probabilmente verso il X secolo a.e.v. e gli \"Elohisti\" (a volte abbreviati con E) che scrissero nel Regno di Israele, nella terra della trib\u00f9 di Efraim, probabilmente verso la seconda met\u00e0 del IX secolo a.e.v. Uno di tali studiosi, Richard Elliott Friedman, attribuisce alla tradizione \"Jahvista\" i passi e 22;, , , 5, 7\u20138, 19\u201322;, e 24\u201326, e . Inoltre accredita alla tradizione Elohista i passi e 15\u201321; , 4b, 6, e 9\u201318; 20b\u201321a, 22\u201323, e 27\u201331; e Friedman attribuisce un cambiamento minore \u2014 la resa al plurale della parola \"figli\" in \u2014 all'editore (a volte chiamato il Redattore di JE, o RJE) che combin\u00f2 le fonti Jahwiste ed Elohiste negli anni seguenti al 722 a.e.v. Friedman poi assegna tre brevi inserimenti \u2014 e 13\u201314; e \u2014 alla tradizione \"Codice Sacerdotale\" che scrisse nei secoli VI e V a.e.v. Infine, Friedman attribuisce ad un tardo Redattore (a volte abbreviato con R) altri due cambiamenti \u2014 i versetti iniziali della parashah a e .\nComandamenti.\nSecondo Maimonide e lo \"Sefer ha-Chinuch\", non ci sono comandamenti (mitzvot) in questa parshah.\nMaqam settimanale.\nNella \"Maqam\" settimanale, gli ebrei sefarditi ogni settimana basano i loro canti del servizio religioso sul contenuto della rispettiva parashah settimanale. Per la Parashah Shemot, i sefarditi usano la \"Maqam Rast\", una maqam che esprime l'inizio di qualcosa o un cominciamento. Tale maqam \u00e8 qui appropriata, poich\u00e9 la parashah d\u00e0 inizio al Libro dell'Esodo.\nHaftarah.\nLa haftarah della parashah \u00e8:\nAschenaziti \u2014 Isaia 27.\nSia la parashah che la haftarah in enunciano come Israele si possa preparare per essere liberata da Dio. Rashi nel suo commentario di Isaia 27:6\u20138 fa dei collegamenti tra la fecondit\u00e0 di e , tra le uccisioni di e le uccisioni del popolo di Faraone, causate da Dio, per esempio in , e tra i venti di e quelli che calarono sul Mar Rosso in .\nSefarditi \u2014 Geremia 1.\nSia la parashah che la haftarah in narrano dell'investitura di un profeta, Mos\u00e8 nella parashah e Geremia nella haftarah. In entrambe, Dio chiama il profeta, il profeta resiste, asserendo la sua incapacit\u00e0, ma Dio incoraggia il profeta e promette di stare con lui.\nRiferimenti.\nLa parashah ha paralleli o viene discussa nelle seguenti fonti :"}
{"id": "4401134", "revid": "767487", "url": "https://it.wikipedia.org/wiki?curid=4401134", "title": "Their Best Friend", "text": "Their Best Friend \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual Film, usc\u00ec nelle sale cinematografiche USA il 27 febbraio 1914."}
{"id": "4401135", "revid": "399", "url": "https://it.wikipedia.org/wiki?curid=4401135", "title": "Club alpino siciliano", "text": "Il Club alpino siciliano (abbreviato in CAS) \u00e8 una associazione alpinistica presente sul territorio della Sicilia che ha come scopo la tutela dell'ambiente, valorizzazione sostenibile delle montagne siciliane.\nStoria.\nFondato a Palermo il 9 settembre 1892 da cinque studenti con la passione della montagna.\nNel tempo divenne proprietario di diversi rifugi e bivacchi.\nRifugi e bivacchi.\nIl CAS \u00e8 proprietario dei seguenti rifugi:\nI bivacchi del CAS sono:"}
{"id": "4401137", "revid": "729019", "url": "https://it.wikipedia.org/wiki?curid=4401137", "title": "Cronologia bassa", "text": "La cronologia bassa, anche nota come cronologia breve o cronologia corta (in inglese \"low chronology\" o anche \"short chronology\") \u00e8, fra i vari sistemi cronologici del Vicino Oriente antico basati sull'interpretazione della Tavoletta di Venere di Ammi-Saduqa, quello che fissa il Regno di Hammurabi al 1728-1686 a.C. e il sacco di Babilonia al 1531 a.C.\nLe date assolute del II millennio a.C. risultanti da questa decisione trovano un sostegno assai scarso negli ambienti accademici, soprattutto a seguito delle ricerche pi\u00f9 recenti.\nLa cronologia media (regno di Hammurabi 1792-1750 a.C.) \u00e8 tuttora di comune utilizzo in letteratura e i lavori pi\u00f9 recenti hanno essenzialmente sconfessato la cronologia breve. L'utilizzo delle date secondo la cronologia breve, comunque, \u00e8 attualmente lo standard nelle voci della Wikipedia in lingua inglese relative al Vicino Oriente antico.\nLe date della cronologia media possono essere calcolate aggiungendo 64 anni alle corrispondenti date della cronologia breve (ad esempio, il 1728 a.C. secondo la cronologia breve corrisponde al 1792 secondo la cronologia media).\nSuccessivamente alla cosiddetta \"et\u00e0 buia\", corrispondente al periodo fra la caduta di Babilonia e l'ascesa della dinastia cassita a Babilonia, la datazione assoluta diventa meno incerta.\nSebbene non vi sia tuttora un consenso unanime sulle date esatte, la dicotomia di 64 anni fra cronologia media e breve non sussiste pi\u00f9 per le date successive all'inizio della III dinastia babilonese.\nAntica Et\u00e0 del Bronzo.\nLa stima delle date assolute si rende possibile solo per le date della seconda met\u00e0 del III millennio a.C. Per la prima met\u00e0 del III millennio, sono possibili solamente concordanze cronologiche molto approssimative fra date archeologiche e testi scritti.\nRe di Ebla.\nI regni di Ebla e Mari (nella moderna Siria) si contesero la supremazia in questo periodo. Durante il regno di Irkab-Damu, Ebla sconfisse Mari nel controllo della regione appena in tempo per affrontare l'ascesa di Uruk e dell'impero di Akkad.\nDopo anni di vicende alterne, Ebla fu distrutta dagli Accadi. Fra le macerie della citt\u00e0 sono stati scoperti i sigilli di terracotta del faraone egiziano Pepi I.\nSumer.\nLugalzagesi di Umma per breve tempo governa da Uruk, dopo aver sconfitto la citt\u00e0 di Lagash, finendo poi per soccombere a Sargon di Akkad.\nDal momento che Akkad (o Agade), la capitale dell'impero accadico, non \u00e8 stata a tutt'oggi (2012) ritrovata, i dati cronologici disponibili provengono da siti esterni quali Ebla, Tell Brak, Nippur, Susa e Tell Leilan. Sargon e il nipote di questi, Naram-Sin, sono i personaggi pi\u00f9 rilevanti della dinastia accadica. L'ultimo sovrano dell'impero, Shar-kali-sharri, tent\u00f2 soprattutto di mantenere lo stato unitario, ma alla sua morte l'imper\u00f2 and\u00f2 in frantumi.\nAlla fine, l'impero fu travolto dai Gutei, una popolazione di montanari.\nApparsi per la prima volta nell'area sotto il regno di Sargon of Akkad, i Gutei divennero una potenza regionale a seguito del declino dell'impero accadico avvenuto dopo Shar-kali-sharri.\nLa dinastia termin\u00f2 con la sconfitta dell'ultimo sovrano di Uruk, Tirigan.\nSolo pochi sovrani gutei sono attestati in iscrizioni, oltre a essere elencati nella lista reale sumerica.\nSuccessivamente al collasso dell'impero accadico allorch\u00e9 Shar-kali-sharri di Akkad si trov\u00f2 ad affrontare la pressione degli invasori gutei, Lagash riguadagn\u00f2 gradualmente prestigio.\nCome stato vassallo dei Re gutei, Lagash ebbe grande successo, toccando l'apice sotto il regno di Gudea.\nDopo che l'ultimo Re guteo Tirigan fu sconfitto da Utu-Hengal, Lagash fu sotto il controllo di Ur durante il regno di Ur-Namma.\nSi noti che vi sono alcune indicazioni riguardo all'ordine degli ultimi due sovrani di Lagash: \u00e8 probabile che l'ordine debba essere invertito.\nUnendo varie citt\u00e0-stato sumere, Utu-Hengal libera la regione dai Gutei.\nSi noti che la lista dei re sumeri registra una precedente IV dinastia di Uruk, la quale \u00e8 tuttora non attestata\nCon una transizione apparentemente pacifica, Ur giunse al potere dopo la fine del regno di Utu-Hengal di Uruk; il primo Re, Ur-Namma, consolid\u00f2 il suo potere grazie alla sconfitta di Lagash.\nVerso la fase finale della dinastia, a seguito della distruzione di Ur compiuta da Elamiti e Shimashki, la dinastia includeva poco pi\u00f9 dell'area circostante Ur.\nMedia Et\u00e0 del Bronzo.\nPeriodo paleoassiro / paleobabilonese (XX-XV secolo a.C.)\nDopo che Ishbi-Erra di Isin si separ\u00f2 dalla declinante terza dinastia di Ur dominata da Ibbi-Suen, Isin raggiunse il suo apice sotto il dominio di Ishme-Dagan.\nIndebolita dagli attacchi dei ricomparsi babilonesi, alla fine Isin cadde ad opera della sua rivale Larsa, dominata da Rim-Sin I.\nLa cronologia del Regno di Larsa \u00e8 principalmente basata sulla Lista reale di Larsa (o anche Lista dinastica di Larsa, sulle Liste di date di Larsa, nonch\u00e9 iscrizioni reali e registrazioni commerciali.\nLa Lista reale di Larsa fu redatta a Babilonia sotto il regno di Hammurabi, conquistatore di Larsa.\nSi sospetta che la lista abbia elevato al rango di sovrani parecchi dei primi governatori isiniti amorrei di Larsa in modo da legittimarne il governo. Dopo un periodo di occupazione babilonese, Larsa divenne libera per effetto di una rivolta terminata con la morte dell'ultimo sovrano Rim-Sin II.\nA seguito della caduta della III dinastia di Ur, il risultante vuoto di potere produsse una forte contrapposizione inizialmente tra Isin e Larsa e successivamente anche con Babilonia e l'Assiria.\nNella seconda met\u00e0 del regno di Hammurabi, Babilonia divenne la potenza dominante, una posizione che mantenne ampiamente fino al saccheggio compiuto da Mur\u0161ili I nel 1531 a.C..\nSi noti che non vi sono resoconti contemporanei del sacco di Babilonia; quanto \u00e8 noto \u00e8 dedotto da documenti molto pi\u00f9 tardi.\nQuando si trovarono i nomi dei sovrani della dinastia dei Paesi del Mare nei testi cuneiformi quali le liste di re babilonesi, la Cronaca 20, la Cronaca dei primi re e la lista sincronica dei re, si ritenne che la dinastia fosse da collocare tra la I dinastia babilonese e i Cassiti.\nScoperte successive fecero mutare opinione: ora questa dinastia \u00e8 considerata contemporanea delle altre due.\nGli studiosi contemporanei hanno chiarito che la dinastia dei Paesi del Mare controll\u00f2 Babilonia e la parte restante del suo impero per un certo periodo dopo il sacco operato dagli Ittiti nel 1531 a.C.\nLa cronologia assoluta dell'Antico Regno Ittita si fonda interamente sulla data del sacco di Babilonia. Nel 1531 a.C., per ragioni che in gran parte sono tuttora estremamente incomprese, Mursili I marci\u00f2 all'incirca per 500 miglia da Aleppo a Babilonia, la saccheggi\u00f2 e quindi ritorn\u00f2 celermente a casa.\nOltre a questo evento, tutti i sincronismi cronologici disponibili sono locali rispetto alla regione, sia all'interno, sia vicino all'Anatolia.\nTarda Et\u00e0 del Bronzo.\nPeriodo Medioassiro (XIV-XII secolo)\nI Cassiti comparvero per la prima volta sotto il Regno di Samsu-iluna della prima dinastia babilonese e, dopo essere stati sconfitti da Babilonia, presero il controllo della citt\u00e0-stato di Mari.\nDopo un periodo indeterminato dopo la caduta di Babilonia, i Cassiti costituirono una nuova dinastia babilonese.\nLa lista reale babilonese identifica 36 sovrani, per un periodo complessivo di regno di 576 anni; comunque, solo 18 nomi sono leggibili.\nAlcuni altri sono stati identificati attraverso altre iscrizioni.\nC'\u00e8 confusione nella parte centrale della dinastia, a causa di conflitti fra le \"cronache sincronistiche\" e le \"cronache P\".\nGli ultimi sovrani sono ben attestati dalle steli \"kudurru\".\nLa datazione relativa \u00e8 ottenuta mediante sincronismi con l'Antico Egitto, l'Assiria e gli Ittiti.\nLa dinastia termin\u00f2 con la sconfitta di Enlil-nadin-ahi da parte dell'Elam.\nForse per il fatto che la capitale di Mitanni, Washukanni, non sia ancora stata individuata, per Mitanni non sono ancora disponibili liste reali, cronache o iscrizioni reali.\nFortunatamente, vi sono alcune fonti diplomatiche ittite ed assire che sostengono la cronologia disponibile.\nSotto Shaushtatar Mitanni acquis\u00ec potenza, ma ben presto cadde nella trappola tradizionale di tutte le dinastie: la lotta per la successione.\nTushratta e Artatama II rivendicarono entrambi il regno e Ittiti ed Assiri si avvantaggiarono di questa situazione.\nDopo di allora, Mitanni non rappresent\u00f2 pi\u00f9 una potenza nella regione.\nPer lungo tempo un attore minore, dopo la sconfitta del vicino paese di Mitanni ad opera degli Ittiti, l'Assiria raggiunse livelli di grande potere sotto Ashur-uballit I.\nIl periodo \u00e8 marcato dal conflitto con i rivali Babilonesi e Ittiti, cos\u00ec come dagli scambi diplomatici con l'Antico Egitto, con le lettere di Amarna.\nSi noti che a seguito del ritrovamento di vari documenti neoassiri, quali la lista reale assira, nel corso di scavi eseguiti verso la fine del XIX e gli inizi del XX secolo, gli studiosi assunsero che i dati cronologici per i precedenti periodi assiri potessero essere presi come storicamente accurati.\nQuesto punto di vista cambi\u00f2 nel corso degli anni e la cronologia assira iniziale \u00e8 in corso di revisione.\nDal momento che non si ha ancora un consenso generalizzato, di seguito si adottano l'ordine e le durate dei regni tradizionalmente accettati.\nIniziando gi\u00e0 sotto il regno di suo padre, Suppiluliuma I port\u00f2 gli Ittiti dall'oscurit\u00e0 a un impero che dur\u00f2 per quasi 150 anni.\nIl Nuovo Regno Ittita raggiunse il suo massimo splendore dopo la sconfitta di Mitanni, un evento che paradossalmente port\u00f2 all'ascesa dell'Assiria.\nLa dinastia termin\u00f2 con la distruzione di \u1e2aattu\u0161a operata da forze non note, tra le quali per\u00f2 vi furono probabilmente i Popoli del Mare e i Kaskiani.\nStato vassallo di Mitanni e successivamente degli Ittiti, Ugarit fu nonostante tutto un attore significativo nella regione.\nSebbene per Ugarit non siano ancora disponibili le durate dei regni e una cronologia assoluta, il fatto che siano noti l'ordine di successione dei sovrani e alcuni punti fermi di sincronia li rende ragionevolmente collocabili nel tempo.\nLa caduta di Ugarit \u00e8 stata ristretta agli anni compresi fra il regno del faraone Merneptah e l'VIII anno di regno del faraone Ramsete III dell'Antico Egitto. Questo periodo \u00e8 all'incirca lo stesso in cui \u1e2aattu\u0161a fu distrutta.\nEt\u00e0 del Ferro.\nEt\u00e0 del Ferro iniziale (XII-VII secolo a.C.).\nSebbene non sia soggetta alla problematica della scelta tra cronologia lunga e breve, la cronologia del Vicino Oriente antico non \u00e8 definita con assoluta certezza fino all'ascesa dei sovrani neobabilonesi e neoassiri nelle loro rispettive regioni.\nDate, durate dei regni e anche nomi di parecchi sovrani del periodo intermedio sono tuttora sconosciuti.\nA peggiorare la situazione, le poche testimonianze scritte sopravvissute, come la cronaca sincronica, forniscono dati conflittuali.\nDopo la caduta della dinastia cassita di Babilonia sotto l'attacco elamita, il potere nella regione e il controllo di Babilonia passarono alla citt\u00e0-stato di Isin.\nIn questo periodo, l'Assiria era estremamente debole, tranne sotto il regno del potente sovrano assiro Tiglath-Pileser I.\nAltre entit\u00e0 politiche dell'area dovevano ancora riprendersi dal collasso dell'et\u00e0 del bronzo.\nDopo il Regno assiro medio, vi \u00e8 un periodo incerto nella storia assira.\nL'attuale pietra d'angolo della cronologia per questo periodo \u00e8 la Lista Reale assira, che sfortunatamente entra in conflitto con altre registrazioni come la Lista Reale Sincronizzata e la Lista dei Re di Babilonia.\nI sovrani di Assiria in questo periodo erano abbastanza deboli, ad eccezione di Tiglath-Pileser I. Si noti anche che questa cronologia \u00e8 basata su sincronismi assunti con l'Egitto nel periodo precedente.\nDinastie da V a IX di Babilonia (post-Cassiti):\nL'impero assiro si espanse, fino a diventare la potenza dominante nel Vicino Oriente per oltre due secoli.\nCi\u00f2 avvenne nonostante gli sforzi di altri gruppi forti che esistevano in quel periodo, tra i quali vi erano Babilonia, Urartu, Damasco, Elam e Egitto.\nX dinastia di Babilonia (assira):\nPer gran parte di questo periodo, Babilonia fu sotto il controllo diretto dei dominatori neo-assiri o dei governatori da loro nominati.\nAntichit\u00e0 classica.\nPer i periodi successivi ad Assurbanipal (morto nel 627 a.C.), si vedano le voci:\nIl periodo ellenistico inizia con le conquiste di Alessandro Magno nel 330 a.C.."}
{"id": "4401142", "revid": "287204", "url": "https://it.wikipedia.org/wiki?curid=4401142", "title": "Rene-Laurent Vuillermoz", "text": ""}
{"id": "4401145", "revid": "56022583", "url": "https://it.wikipedia.org/wiki?curid=4401145", "title": "Pietra semipreziosa", "text": ""}
{"id": "4401146", "revid": "56022596", "url": "https://it.wikipedia.org/wiki?curid=4401146", "title": "Pietra semi-preziosa", "text": ""}
{"id": "4401149", "revid": "56022689", "url": "https://it.wikipedia.org/wiki?curid=4401149", "title": "Materiale abrasivo", "text": ""}
{"id": "4401152", "revid": "113270759", "url": "https://it.wikipedia.org/wiki?curid=4401152", "title": "Abbazia di San Giusto", "text": ""}
{"id": "4401155", "revid": "1480390", "url": "https://it.wikipedia.org/wiki?curid=4401155", "title": "East Los Angeles", "text": "Est Los Angeles (comunemente chiamata EastSide) \u00e8 una regione della Citt\u00e0 di Los Angeles che si trova ad est del centro o Downtown di Los Angeles e del fiume Los Angeles. Ad ovest della valle di San Gabriel e della Area non incorporata denominata \"East Los Angeles\". A sud del quartiere di Cypress Park ed a nord delle citt\u00e0 di Vernon e Commerce.\nDistretti e quartieri dell'East Los Angeles.\nVedi anche:\nBibliografia.\nRomo, Ricardo (1983). \"East Los Angeles: History of a Barrio\". Austin (Texas): University of Texas Press. ISBN\n0-292-72041-6."}
{"id": "4401156", "revid": "203575", "url": "https://it.wikipedia.org/wiki?curid=4401156", "title": "Nazionale di calcio del Kuwait olimpica", "text": ""}
{"id": "4401157", "revid": "56022888", "url": "https://it.wikipedia.org/wiki?curid=4401157", "title": "Luogo di lavoro", "text": ""}
{"id": "4401158", "revid": "203575", "url": "https://it.wikipedia.org/wiki?curid=4401158", "title": "Nazionale di calcio del Sudafrica olimpica", "text": ""}
{"id": "4401159", "revid": "203575", "url": "https://it.wikipedia.org/wiki?curid=4401159", "title": "Nazionale di calcio della Costa d'Avorio olimpica", "text": ""}
{"id": "4401160", "revid": "203575", "url": "https://it.wikipedia.org/wiki?curid=4401160", "title": "Nazionale di calcio delle Antille Olandesi olimpica", "text": ""}
{"id": "4401161", "revid": "767487", "url": "https://it.wikipedia.org/wiki?curid=4401161", "title": "Carl Gregory", "text": "Talvolta si firmava anche Carl L. Gregory.\nBiografia.\nNato nel Kansas, a Walnut, Gregory cominci\u00f2 a lavorare nel cinema nel 1909 come direttore della fotografia. Nel 1913, divenne regista e, fino al 1920, diresse oltre una sessantina di pellicole. La sua carriera si svolse tutta nel periodo del muto, coprendo poco pi\u00f9 di un decennio. Come direttore della fotografia, prese parte a pi\u00f9 di settanta film, come sceneggiatore appare in circa una decina di pellicole. Fece anche l'aiuto regista."}
{"id": "4401162", "revid": "203575", "url": "https://it.wikipedia.org/wiki?curid=4401162", "title": "Nazionale di calcio della Serbia e Montenegro olimpica", "text": ""}
{"id": "4401163", "revid": "339392", "url": "https://it.wikipedia.org/wiki?curid=4401163", "title": "Nazionale di calcio dell'Olanda olimpica", "text": ""}
{"id": "4401164", "revid": "203575", "url": "https://it.wikipedia.org/wiki?curid=4401164", "title": "Nazionale di calcio del Per\u00f9 olimpica", "text": ""}
{"id": "4401165", "revid": "203575", "url": "https://it.wikipedia.org/wiki?curid=4401165", "title": "Nazionale di calcio della Svizzera olimpica", "text": ""}
{"id": "4401166", "revid": "203575", "url": "https://it.wikipedia.org/wiki?curid=4401166", "title": "Nazionale di calcio della Finlandia olimpica", "text": ""}
{"id": "4401167", "revid": "203575", "url": "https://it.wikipedia.org/wiki?curid=4401167", "title": "Nazionale di calcio della Svezia olimpica", "text": ""}
{"id": "4401168", "revid": "203575", "url": "https://it.wikipedia.org/wiki?curid=4401168", "title": "Nazionale di calcio della Grecia olimpica", "text": ""}
{"id": "4401170", "revid": "81195", "url": "https://it.wikipedia.org/wiki?curid=4401170", "title": "Modificazione corporale", "text": ""}
{"id": "4401173", "revid": "339392", "url": "https://it.wikipedia.org/wiki?curid=4401173", "title": "Grandi magazzini (film)", "text": ""}
{"id": "4401186", "revid": "1305772", "url": "https://it.wikipedia.org/wiki?curid=4401186", "title": "Seven Bridges Road", "text": "Seven Bridges Road \u00e8 un brano musicale di Steve Young, pubblicato nell'album \"Rock Salt &amp; Nails\" nel 1969. Nel 1972 lo stesso autore pubblic\u00f2 un album omonimo, nel quale inser\u00ec il brano come prima traccia.\nCover.\nNel corso degli anni, il brano \u00e8 diventato un'icona della musica country, tanto che venne reinterpretato da numerosi artisti:\nVersione degli Eagles.\nSeven Bridges Road \u00e8 un singolo del gruppo musicale statunitense Eagles, pubblicato nel 1980."}
{"id": "4401187", "revid": "6923", "url": "https://it.wikipedia.org/wiki?curid=4401187", "title": "Incendio del Palazzo del Vignola", "text": "L'incendio del Palazzo del Vignola \u00e8 un tragico evento che ebbe luogo nella cittadina umbra di Todi, in provincia di Perugia, il 25 aprile 1982. Il bilancio finale fu di 35 morti e oltre 40 feriti, e costituisce uno dei pi\u00f9 luttuosi eventi in Italia dalla fine della seconda guerra mondiale.\nI fatti.\nGi\u00e0 dal 1969 lo storico Palazzo del Vignola, in precedenza sede del seminario vescovile, era stato destinato ad ospitare, nel corso di ogni primavera, un'importante mostra di antiquariato di portata nazionale. La mattina del 25 aprile 1982 (ultimo giorno di apertura della XIV edizione), alle ore 11:03, all'interno del palazzo si svilupp\u00f2 un incendio, scaturito per cause mai realmente chiarite (un corto circuito o un mozzicone di sigaretta oppure la deflagrazione improvvisa di gas, come ipotizzato dai periti di parte dell'organizzatore della Mostra), che si propag\u00f2 rapidamente, favorito dai materiali altamente infiammabili (tessuti e moquette) utilizzati per l'allestimento dell'esposizione.\nIl palazzo, privo di adeguate uscite di sicurezza, era gremito di gente (all'incirca 150 persone) fra visitatori, antiquari e personale di servizio. Molti dei presenti faticarono a trovare una via di uscita, mettendosi in salvo nei modi pi\u00f9 vari, chi calandosi su corde gettate dall'esterno da soccorritori improvvisati, chi gettandosi dalle finestre sul telone di un camion prontamente accostato dal suo proprietario alla facciata del palazzo, chi scendendo su scale portate dagli abitanti di Todi subito intervenuti, prima dell'arrivo dei Vigili del Fuoco giunti sul luogo da Perugia 50 minuti dopo il manifestarsi delle prime fiamme. Altre persone, invece, soprattutto all'ultimo piano, non riuscirono a mettersi in salvo, bloccate dal fumo e dal fuoco.\nPer il grande numero di morti ai funerali presero parte molte autorit\u00e0 dell'epoca, tra cui l'allora Presidente della repubblica Sandro Pertini.\nSulla facciata del palazzo, nel frattempo restaurato e nel 1993 riaperto al pubblico, nel 2008 \u00e8 stata collocata una lapide in memoria delle vittime.\nVittime.\nQuesto il loro elenco in ordine alfabetico:\nConseguenze.\nLa tragedia, unita a quella analoga del Cinema Statuto di Torino verificatasi nel 1983, ha contribuito a modificare e migliorare la normativa nazionale antincendio, all'epoca ancora inadeguata e poco chiara."}
{"id": "4401189", "revid": "122827818", "url": "https://it.wikipedia.org/wiki?curid=4401189", "title": "Fortean Times", "text": "Fortean Times \u00e8 una rivista britannica dedicata al paranormale, all'ufologia e ai fenomeni anomali. Il nome si ispira a Charles Fort, studioso di fenomeni anomali.\nStoria.\nLa rivista fu fondata da Robert Rickard e il primo numero usc\u00ec nel novembre 1973. Inizialmente la rivista si chiamava \"The News\", usciva in formato digest ed aveva una periodicit\u00e0 bimestrale; il testo era scritto a macchina e successivamente veniva fotocopiato e rilegato. Lo stesso Rickard fu il primo editore e direttore. Dal secondo numero cominciarono ad apparire disegni e foto in bianco e nero.\nNel giugno del 1976, in coincidenza con il numero 16, la rivista cambi\u00f2 nome e divenne \"Fortean Times\". Dalla primavera del 1977, in coincidenza con il numero 21, la rivista divenne trimestrale. Nel 1978 Paul Sieveking cominci\u00f2 a collaborare con la rivista, diventandone condirettore. Nel 1979, a partire dal numero 29, Fortean Times pass\u00f2 alla stampa professionale. Dal successivo n. 30 l'editore della rivista divenne la \"Fortean Times Ltd\". Rickard rimase alla direzione, ma nel 1983 la direzione pass\u00f2 a Sieveking; l'anno successivo Rickard torn\u00f2 a collaborare con la rivista in qualit\u00e0 di condirettore. Nel corso degli anni ottanta la rivista pass\u00f2 alla stampa a colori ed al formato A4. Dal 1991 la rivista fu pubblicata dalla \"John Brown Publishing\". Nel 1999 Fortean Times pass\u00f2 alla periodicit\u00e0 mensile. Nel 2001 la rivista pass\u00f2 alla casa editrice \"I Feel Good Publishing\". L'anno successivo la direzione di Fortean Times pass\u00f2 a David Sutton, ma Sieveking e Rickard continuarono a collaborare scrivendo articoli. Dal 2005 la rivista \u00e8 pubblicata dalla casa editrice \"Dennis Publishing Ltd\".\nNel dicembre del 2011 la tiratura di Fortean Times era maggiore di 17.000 copie mensili. La rivista ha anche un sito internet.\nContenuti.\nLa rivista si occupa di fenomeni paranormali, parapsicologia, ufologia, criptozoologia, fenomeni religiosi (stimmate, apparizioni, miracoli, ecc.), fantasmi, teorie del complotto, leggende metropolitane, fenomeni fortiani e altri fenomeni anomali.\nOgni numero include di solito tre o quattro articoli principali e alcune rubriche, tra cui \"Strange Days\" (rassegna di notizie strane dai quotidiani di tutto il mondo), Mythconceptions (dove si effettua la demistificazione di certi miti moderni) e \"Classical Corner\" (dove si raccontano eventi fortiani del passato).\nTra i principali collaboratori vi sono il naturalista Karl Shuker per la criptozoologia e gli ufologi Jenny Randles e David Clarke (sostenitore dell'ipotesi psicosociale sugli UFO).\nAlcuni articoli non hanno mancato di suscitare polemiche, come quello pubblicato nell'agosto 2000 da James Easton, in cui l'autore spiegava l'avvistamento UFO di Kenneth Arnold con uno stormo di pellicani bianchi. Prendendo spunto dall'articolo, l'ufologo Jerome Clark ha coniato il termine \"pellicanisti\" come peggiorativo in luogo di debunker.\nConvegno annuale.\nDal 1994 la rivista organizza a Londra un convegno annuale (sono saltati gli anni 2001, 2005 e 2009) in cui vengono trattati argomenti di attualit\u00e0 legati ai temi della rivista, come il filmato dell'autopsia dell'extraterrestre divulgato da Ray Santilli e il Codice da Vinci, ma anche altri argomenti legati a teorie del complotto, come la morte della principessa Diana. Nel 2002 il titolo del soggetto trattato era: \"L'ufologia \u00e8 morta?\"; la notizia \u00e8 stata ampiamente divulgata dai mass media britannici, che hanno riportato che al convegno di Fortean Times era stato detto che \"L'ufologia \u00e8 morta\"."}
{"id": "4401194", "revid": "247222", "url": "https://it.wikipedia.org/wiki?curid=4401194", "title": "Seven Bridges Road (album)", "text": "Seven Bridges Road \u00e8 un album del musicista statunitense Steve Young, pubblicato nel 1972."}
{"id": "4401195", "revid": "1305772", "url": "https://it.wikipedia.org/wiki?curid=4401195", "title": "Mutai", "text": ""}
{"id": "4401197", "revid": "88740", "url": "https://it.wikipedia.org/wiki?curid=4401197", "title": "Frederick Stock", "text": "Biografia.\nNato a J\u00fclich, Germania, Stock ricevette la sua prima educazione musicale dal padre, un direttore di bande militari. All'et\u00e0 di 14 anni fu ammesso al Conservatorio di Colonia come studente di violino e composizione, avendo fra i suoi insegnanti Engelbert Humperdinck, Franz W\u00fcllner e Gustav Jensen e il futuro direttore d'orchestra Willem Mengelberg fra i suoi compagni di classe. Dopo il diploma al Conservatorio, nel 1890, entr\u00f2 come violinista nella G\u00fcrzenich Orchester (Orchestra Municipale) di Colonia, dove suon\u00f2 sotto la direzione di Johannes Brahms, P\u00ebtr Il'i\u010d \u010cajkovskij e Richard Strauss.\nCarriera.\nNel 1895 Stock incontr\u00f2 il direttore d'orchestra Theodore Thomas, fondatore e primo Direttore Musicale della Chicago Symphony Orchestra, persona che avr\u00e0 una grande influenza sul suo futuro. Thomas, che stava visitando la Germania alla ricerca di musicisti per la sua nuova orchestra di Chicago, fece un'audizione a Stock e lo ingaggi\u00f2 come violista. Thomas si accorse in fretta che il suo nuovo violista era un direttore di talento e, nel 1899, lo nomin\u00f2 suo assistente.\nDopo la morte di Thomas, il 4 gennaio 1905, ebbe il ruolo di \"Facente Funzioni\" (Acting Conductor) del Direttore Musicale. In quel periodo diresse il suo poema sinfonico \"Eines Menschenlebens Morgen, Mittag und Abend,\" (La vita di una persona: mattino, pomeriggio e sera) dedicato a \"Theodore Thomas ed i componenti dell'orchestra di Chicago.\" Il brano fu eseguito il 7 e 8 aprile 1905.\nIl consiglio d'amministrazione dell'orchestra aveva contattato Hans Richter, Felix Weingartner e Felix Mottl per succedere a Thomas. Ma il Comitato Esecutivo, nella riunione dell'11 aprile 1905, decret\u00f2 \"Frederick Stock eletto all'unanimit\u00e0 Direttore dell'orchestra. Il Consiglio ha votato che l'orchestra dovr\u00e0 essere conosciuta come L'Orchestra di Theodore Thomas.\" '\" (Nel febbraio del 1913 il nome della compagine fu cambiato definitivamente in Chicago Symphony Orchestra, ritenendo che fosse pi\u00f9 facile raccogliere fondi per un'istituzione che portasse il nome della comunit\u00e0).\nNel 1905 la Chicago Symphony cominci\u00f2 a tenere concerti al Ravinia Park, apparendovi semiregolarmente fino all'agosto del 1931, dopodich\u00e9 il Ravinia Park ebbe un periodo buio a causa della Grande depressione. L'orchestra aiut\u00f2 ad inaugurare la prima stagione al Ravinia Festival nell'agosto del 1936.\nIl 1\u00ba maggio 1916 Stock e la CSO registrarono la Marcia Nuziale di Felix Mendelssohn per la Columbia Gramophone Company.\nDurante la stagione 1919-1920 Stock inaugur\u00f2 una serie regolare di concerti in abbonamento per i giovani e diede vita alla Civic Orchestra of Chicago, un'orchestra giovanile. Svilupp\u00f2 anche la serie dei \"Popular Concert\" che vide l'esecuzione di una larga gamma di musica, dallo Schiaccianoci di P\u00ebtr Il'i\u010d \u010cajkovskij alle Ouverture di Wagner ed i valzer di Strauss.\nDurante la stagione 1940-1941 l'orchestra festeggi\u00f2 il cinquantesimo anniversario. Per l'occasione Stock commission\u00f2 tutta una serie di brani: la Sinfonia in DO di Igor' F\u00ebdorovi\u010d Stravinskij, la Sinfonia n.1 di Darius Milhaud, la Sinfonia n.21 di Nikolaj Jakovlevi\u010d Mjaskovskij, \"American Creed\" di Roy Harris, il \"Concerto per Orchestra\" di Zolt\u00e1n Kod\u00e1ly, l'Overture \"F\u00eate ferganaise\" di Reinhold Gli\u00e8re, la Sinfonia n.3 di Alfredo Casella e la Ouverture \"Scapino\" di William Turner Walton.\nSotto la direzione di Stock, la Chicago Symphony divenne una delle migliori orchestre d'America, sviluppando in particolare un proprio caratteristico suono degli ottoni che \u00e8 gi\u00e0 udibile nelle sue prime registrazioni. Grande promotore della musica moderna, Stock sostenne le opere di molti compositori moderni, inclusi Gustav Mahler, Richard Strauss (che, su invito di Theodore Thomas, era stato il primo direttore ospite in un concerto in abbonamento, nell'aprile 1904), Igor Stravinsky, Sergei Prokofiev (che suon\u00f2 come solista nella prima esecuzione mondiale del suo 3\u00ba concerto per Pianoforte e Orchestra, nonostante lo avesse registrato con la London Symphony nel 1932), Gustav Holst, Zolt\u00e1n Kod\u00e1ly, Nikolai Myaskovsky, Josef Suk, William Walton, Arthur Benjamin, George Enescu e molti altri. Ma le registrazioni memorabili di Stock sono con il repertorio romantico di Schubert, Schumann, Weber, Goldmark e Glazunov.\nI 37 anni di Stock a capo della Chicago Symphony Orchestra furono superati in America solo dal periodo di Eugene Ormandy con la Philadelphia Orchestra. Appena dopo la morte di Stock a Chicago, il 20 ottobre del 1942, D\u00e9sir\u00e9 Defauw fu scelto come suo successore.\nNel 1936, quando Stock fu sempre meno in grado di dirigere l'orchestra, Hans Lange, che in precedenza era stato assistente di Arturo Toscanini a New York, fu ingaggiato per dirigere i concerti che Stock non poteva dirigere personalmente. Rimase alla CSO durante tutta la direzione di Defauw e fu un mentore per il compositore Leon Stein."}
{"id": "4401201", "revid": "256896", "url": "https://it.wikipedia.org/wiki?curid=4401201", "title": "Gruppo Operativo Calabria", "text": ""}
{"id": "4401202", "revid": "606039", "url": "https://it.wikipedia.org/wiki?curid=4401202", "title": "Gazza verde", "text": ""}
{"id": "4401203", "revid": "767487", "url": "https://it.wikipedia.org/wiki?curid=4401203", "title": "Lo stato in cui sono stato", "text": "Lo stato in cui sono stato \u00e8 il secondo album dei Blastema, pubblicato il 16 ottobre 2012.\nIl disco.\nIl disco \u00e8 prodotto da Nuvole Production e distribuito da Sony Music.\n\u00c8 stato riedito il 14 febbraio 2013 con il brano \"Dietro l'intima ragione\", presentato al Festival di Sanremo 2013."}
{"id": "4401204", "revid": "767487", "url": "https://it.wikipedia.org/wiki?curid=4401204", "title": "An American in the Making", "text": "An American in the Making \u00e8 un cortometraggio muto del 1913 diretto da Carl Gregory. Dovrebbe essere l'esordio come regista per Gregory che aveva iniziato la carriera come direttore della fotografia.\nLa famiglia protagonista della storia era una famiglia anche nella vita reale: Harry Benham e sua moglie Ethyle Cooke erano due degli attori pi\u00f9 conosciuti della Thanhouser e il piccolo Leland era il loro vero figlio. Nato nel 1905, aveva iniziato a recitare fin da piccolo, diventando un attore bambino che, in cinque anni di carriera, avrebbe poi girato oltre cinquanta pellicole.\nTrama.\nUn immigrato viene accolto da un parente che vive negli Stati Uniti: questi gli trova un lavoro e gli mostra i diversi sistemi di protezione messi in atto per la sicurezza dei lavoratori.\nProduzione.\nIl film fu prodotto dalla Thanhouser Film Corporation. Venne girato in parte a New York - a Ellis Island e alla Penn Station di Manhattan - e a Lorain, in Ohio e a Gary, nell'Indiana.\nDistribuzione.\nDistribuito dalla Mutual Film, usc\u00ec nelle sale cinematografiche USA il 22 aprile 1913.\nCopia del film - un positivo in 35\u00a0mm - viene conservata negli (American) National Archives. Masterizzato, \u00e8 stato inserito in un'antologia dal titolo \"Treasures III: Social Issues in American Film (1900-1934)\", distribuito in DVD dalla National Film Preservation Foundation nel 2007.\nNel 2001, la pellicola \u00e8 stata presentata al Cinefest di Syracuse nell'ambito del Tribute to Thanhouser (Omaggio a Thanhouser), alla presenza di Edwin W. Thanhouser, nipote di Edwin Thanhouser, il fondatore della casa di produzione di New Rochelle."}
{"id": "4401205", "revid": "74681150", "url": "https://it.wikipedia.org/wiki?curid=4401205", "title": "Dipartimento militare marittimo &quot;Basso Tirreno&quot; \u2013 MARIDIPART Napoli", "text": ""}
{"id": "4401206", "revid": "256896", "url": "https://it.wikipedia.org/wiki?curid=4401206", "title": "Squadrone Eliportato Carabinieri Cacciatori &quot;Calabria&quot;", "text": ""}
{"id": "4401208", "revid": "256896", "url": "https://it.wikipedia.org/wiki?curid=4401208", "title": "Squadrone Eliportato Carabinieri Cacciatori &quot;Sardegna&quot;", "text": ""}
{"id": "4401210", "revid": "47112", "url": "https://it.wikipedia.org/wiki?curid=4401210", "title": "Blue hour", "text": ""}
{"id": "4401211", "revid": "606039", "url": "https://it.wikipedia.org/wiki?curid=4401211", "title": "Coracias chinensis", "text": ""}
{"id": "4401212", "revid": "256896", "url": "https://it.wikipedia.org/wiki?curid=4401212", "title": "Servizio Aereo Carabinieri", "text": ""}
{"id": "4401214", "revid": "481666", "url": "https://it.wikipedia.org/wiki?curid=4401214", "title": "Thanhouser", "text": ""}
{"id": "4401215", "revid": "1573940", "url": "https://it.wikipedia.org/wiki?curid=4401215", "title": "Eclipse (Moran)", "text": " \u00e8 l'ottavo singolo della rock band visual kei giapponese Moran. \u00c8 stato pubblicato il 12 settembre 2012 dall'etichetta indie TOY'S FACTORY.\nIl singolo \u00e8 stato stampato in due versioni entrambi in confezione jewel case: una special edition con DVD extra ed una normal edition con copertina e tracklist modificate.\nTracce.\nDopo il titolo \u00e8 indicata fra parentesi \"()\" la grafia originale del titolo."}
{"id": "4401218", "revid": "265194", "url": "https://it.wikipedia.org/wiki?curid=4401218", "title": "Street photography", "text": "La street photography (\"fotografia di strada\") \u00e8 un genere fotografico che vuole riprendere i soggetti in situazioni reali e spontanee in luoghi pubblici al fine di evidenziare aspetti della societ\u00e0 nella vita di tutti i giorni. Tuttavia, la street photography non necessita la presenza di una strada o dell'ambiente urbano. Il termine \u201cstrada\u201d si riferisce infatti ad un luogo generico ove sia visibile l'attivit\u00e0 umana, un luogo da osservare per catturarne le interazioni sociali. Di conseguenza il soggetto pu\u00f2 anche essere del tutto privo di persone o addirittura un ambiente dove un oggetto assume delle caratteristiche umane. Molti fotografi di strada proprio per questo tipo di \"reportage sociale\" rientrano in quella che \u00e8 stata definita: \"scuola umanista\".\nL'inquadratura e il tempismo sono degli aspetti chiave di quest'arte; lo scopo principale infatti consiste nel realizzare immagini colte in un momento decisivo o ricco di pathos. In alternativa, uno \"street photographer\" pu\u00f2 ricercare un ritratto pi\u00f9 banale di una scena come forma di documentario sociale. \nMolto di quanto oggi rientra sotto il nome street photography venne definito nell'epoca che copre la fine del XIX secolo fino alla fine degli anni settanta, un periodo che vide la progressiva affermazione delle macchine fotografiche portatili. \nDurante il corso della propria evoluzione, la street photography ha fornito una testimonianza assai ampia e dettagliata della cultura di strada. L'avvento della fotografia digitale, unita alla crescita esponenziale della condivisione di foto tramite Internet, ha gradualmente ampliato la consapevolezza del genere e di coloro che praticano la street photography. \nOrigini.\nEuropa.\nFrancia.\n\u00c8 opinione comune considerare Parigi, citt\u00e0 cosmopolita che aiut\u00f2 a definirne il genere, come luogo di nascita della street photography. Del resto, fu proprio la fotografia a incrementare la formazione della citt\u00e0.\nEug\u00e8ne Atget viene considerato il padre della street photography non perch\u00e9 fu il primo del suo genere, ma grazie alla sua popolarit\u00e0 di fotografo parigino. Atget, che lavor\u00f2 a Parigi dal 1890 fino agli anni venti, ebbe un ruolo fondamentale nel promuovere le strade cittadine come soggetti degni di essere immortalati. Il tema principale dei suoi lavori riguarda soprattutto elementi di carattere architettonico con la presenza di scale, giardini e finestre. Atget fotograf\u00f2 anche alcuni operai, bench\u00e9 le persone non fossero al centro del suo interesse. \nHenri Cartier-Bresson, la cui reputazione era comparabile a quella di Atget, fu un fotografo del XX secolo il cui stile era incentrato fondamentalmente sulle azioni delle persone. Fu proprio lui ad avere l'idea di scattare le fotografie nel \u201cmomento ideale\u201d. Bresson era influenzato da un forte interesse per l'arte tradizionale al punto che aspirava a diventare pittore; tale influenza emerge nell'abilit\u00e0 di combinare tecnica e tempismo.\nIzis Bidermanas, considerato dai critici \"il poeta\" della fotografia di strada, \u00e8 ritenuto uno dei fotografi di spicco \u00abuno dei pi\u00f9 rappresentativi fotografi umanisti\u00bb, che meglio ha saputo interpretare le espressione dei volti e degli sguardi della gente. Un fotografo giudicato \"sognante\", \"non realista\" su cui ironicamente era lui stesso a commentare: \u00absi dice spesso che le mie fotografie non sono realiste. Non sono realiste, ma \u00e8 la mia realt\u00e0\u00bb.\nLa famosa fotografia di Robert Doisneau, \"Il bacio nella piazza del municipio\" (\"Le Baiser de l'h\u00f4tel de ville\"), pubblicata su Life nel 1950, insieme ad altre immagini che mostrano gli amanti parigini, ha contribuito a dare la paternit\u00e0 del movimento a Parigi e alla Francia.\nRegno Unito.\nJohn Thomson, un fotografo scozzese, aveva iniziato a imprimere su pellicola le strade molto prima di Atget; pur non ricevendo lo stesso riconoscimento, Thomson fu fondamentale nel passaggio dalla fotografia di ritratti raffinati al catturare la vita quotidiana nelle strade.\nItalia.\nCaio Mario Garrubba, \u00e8 uno dei pochi esponenti italiani pi\u00f9 rappresentativi della street photography, tanto che fu lo stesso fotografo a coniare un termine molto particolare che ne definisse il genere: \"la stradale\". Rifacendosi alla \u00abphotographie humaniste della Francia del dopoguerra\u00bb, a Garrubba viene riconosciuta la capacit\u00e0 di raccontare anche con un singolo scatto \"una storia\". Il concetto di questa sua peculiarit\u00e0 \u00e8 espresso dallo storico e critico della fotografia Diego Mormorio che parla delle sue foto come di \u00abimmagini che hanno tutte una loro autonomia\u00bb.\nStati Uniti.\nGli inizi della street photography negli Stati Uniti possono essere accomunati a quelli del jazz in campo musicale, entrambi sviluppatisi come ritratti schietti e diretti della vita di tutti i giorni. Questa connessione \u00e8 visibile nelle opere della New York school of photography, un'istituzione informale nata nella met\u00e0 del XX secolo a New York che comprendeva alcuni gruppi di fotografi. Uno dei pi\u00f9 importanti era Robert Frank, facente parte del movimento beat che interess\u00f2 l'\u201cAmerica nera\u201d e le controculture. Frank raggiunse la celebrit\u00e0 in parte grazie al suo libro The Americans (Gli Americani). Grezze e spesso fuori fuoco, le sue immagini misero in dubbio la fotografia tradizionale dell'epoca, come ad esempio i paesaggi di Ansel Adams. La comunit\u00e0 dei fotografi tradizionali d'America respinse con violenza le opere di Frank, che in seguito divennero per\u00f2 il trampolino di lancio per i nuovi fotografi che cercavano di allontanarsi dalle limitazioni del vecchio stile.\nDescrizione.\nLa street photography fa largo uso dei principi e delle tecniche della straight photography ma, a differenza di quest'ultima, si prefigge l'obiettivo di essere uno specchio della societ\u00e0 con una spiccata enfatizzazione della componente ironico-artistica. Per giungere a questi scopi, le fotografie appartenenti a questo genere vengono generalmente scattate con obiettivi \"normali\" e senza l'ausilio del colore, proprio per dare massima evidenza e naturalit\u00e0 all'attimo umano catturato. La componente artistica \u00e8 generalmente espressa mediante il distacco o l'ironia degli elementi appartenenti allo scatto. Tipici soggetti della street photography sono attimi di vita quotidiana che generalmente passano inosservati ma che in questo caso vengono enfatizzati o valorizzati.\nTecnica.\nNella street photography si usano numerosi tipi di macchine fotografiche portatili, come ad esempio le fotocamere a telemetro, quelle digitali di tipo reflex o a pellicola e quelle compatte. Una tecnica di messa a fuoco comune \u00e8 la messa a fuoco a zona (impostare una distanza focale fissa e fotografare da quella distanza) in alternativa all'autofocus, utilizzando soprattutto obiettivi grandangolari con la profondit\u00e0 di campo aumentata. La messa a fuoco a zona facilita inoltre le fotografie istintive, senza portare cio\u00e8 la macchina fotografica all'occhio. In alternativa sia il mirino a pozzetto che gli schermi LCD girevoli delle fotocamere digitali lasciano ampio spazio al fotografo per la composizione della foto o la messa a fuoco.\nFotografi.\nAlcuni esponenti della street photography:"}
{"id": "4401220", "revid": "486946", "url": "https://it.wikipedia.org/wiki?curid=4401220", "title": "CRIMOR - Unit\u00e0 Militare Combattente", "text": ""}
{"id": "4401224", "revid": "767487", "url": "https://it.wikipedia.org/wiki?curid=4401224", "title": "Crociera di lusso", "text": "Crociera di lusso (\"Luxury Liner\") \u00e8 un film del 1948 diretto da Richard Whorf con George Brent, Jane Powell e il tenore Lauritz Melchior."}
{"id": "4401225", "revid": "741067", "url": "https://it.wikipedia.org/wiki?curid=4401225", "title": "Il mio corpo ti riscalder\u00e0", "text": ""}
{"id": "4401226", "revid": "857138", "url": "https://it.wikipedia.org/wiki?curid=4401226", "title": "Lincolnshire (disambigua)", "text": ""}
{"id": "4401227", "revid": "256896", "url": "https://it.wikipedia.org/wiki?curid=4401227", "title": "Comando Generale dell'Arma dei Carabinieri", "text": ""}
{"id": "4401229", "revid": "339392", "url": "https://it.wikipedia.org/wiki?curid=4401229", "title": "Comando delle Scuole dell'Arma dei Carabinieri", "text": ""}
{"id": "4401231", "revid": "1305772", "url": "https://it.wikipedia.org/wiki?curid=4401231", "title": "109 Herculis", "text": "109 Herculis \u00e8 una stella della costellazione di Ercole. Con una magnitudine apparente di +3,84 \u00e8 la dodicesima stella pi\u00f9 brillante della costellazione. Dista 119 anni luce dal sistema solare.\nOsservazione.\nGrazie alla sua posizione non fortemente boreale, pu\u00f2 essere osservata dalla gran parte delle regioni della Terra, sebbene gli osservatori dell'emisfero nord siano pi\u00f9 avvantaggiati. Nei pressi del circolo polare artico appare circumpolare, mentre resta sempre invisibile solo in prossimit\u00e0 dell'Antartide. Essendo di magnitudine 3,84, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra maggio e settembre; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche fisiche.\nLa stella \u00e8 una gigante arancione di tipo spettrale K2III con una massa paragonabile a quella solare. Avendo terminato l'idrogeno nel suo nucleo da trasformare in elio si \u00e8 evoluta in gigante, aumentando il suo raggio a 13 volte quello del Sole e la sua luminosit\u00e0 a 55 L\u2299. "}
{"id": "4401232", "revid": "256896", "url": "https://it.wikipedia.org/wiki?curid=4401232", "title": "1\u00aa Brigata mobile", "text": ""}
{"id": "4401233", "revid": "647919", "url": "https://it.wikipedia.org/wiki?curid=4401233", "title": "Divisione unit\u00e0 mobili", "text": ""}
{"id": "4401234", "revid": "256896", "url": "https://it.wikipedia.org/wiki?curid=4401234", "title": "Unit\u00e0 specializzata multinazionale", "text": ""}
{"id": "4401235", "revid": "486946", "url": "https://it.wikipedia.org/wiki?curid=4401235", "title": "Comando Carabinieri per la Tutela dell'Ambiente", "text": ""}
{"id": "4401236", "revid": "256896", "url": "https://it.wikipedia.org/wiki?curid=4401236", "title": "Raggruppamento Carabinieri Investigazioni Scientifiche", "text": ""}
{"id": "4401239", "revid": "785616", "url": "https://it.wikipedia.org/wiki?curid=4401239", "title": "Cultura dei cellulari in Giappone", "text": ""}
{"id": "4401249", "revid": "1442080", "url": "https://it.wikipedia.org/wiki?curid=4401249", "title": "Open Sud de France 2013 - Doppio", "text": "Il doppio dell'Open Sud de France 2013 \u00e8 stato un torneo di tennis facente parte dell'ATP World Tour 2013.\nNicolas Mahut e \u00c9douard Roger-Vasselin erano i detentori del titolo ma Mahut ha deciso di non partecipare quindi Roger-Vasselin partecipa con Beno\u00eet Paire ma hanno perso al primo turno contro Johan Brunstr\u00f6m e Raven Klaasen.\nNella finale la coppia francese Gicquel / Llodra ha avuto la meglio su Brunstr\u00f6m e Klaasen per 6-3, 3-6, [11-9]."}
{"id": "4401252", "revid": "767487", "url": "https://it.wikipedia.org/wiki?curid=4401252", "title": "Nessuna piet\u00e0 per Ulzana", "text": "Nessuna piet\u00e0 per Ulzana (\"Ulzana's Raid\") \u00e8 un film western revisionista del 1972 diretto da Robert Aldrich.\nTrama.\nCon la resa di Geronimo, anche i fieri Apache hanno accettato di stabilirsi nelle riserve, rinunciando al loro ancestrale stile di vita. Tuttavia, i funzionari mandati dal governo per amministrare le risorse alimentari e finanziarie inviate alle riserve si rivelano spesso degli affaristi cinici e senza scrupoli; ci\u00f2 fa progressivamente crescere il malcontento tra la popolazione, e conseguentemente il desiderio di ribellione.\nIl capo Apache Ulzana fugge con un piccolo gruppo di uomini dalla riserva indiana di San Carlos, in Arizona. I soldati mandati ad avvertire le famiglie di coloni della zona vengono catturati e uccisi. Sulle tracce dei fuggiaschi viene quindi inviato da Fort Lowell un plotone di cavalleria comandato dal giovane tenente DeBuin, affiancato dall'esperto \"scout\" McIntosh e dalla guida Apache Ke-Ni-Tay, cognato dello stesso Ulzana.\nCome previsto da McIntosh, gli spietati guerrieri indiani portano distruzione e morte al loro passaggio. DeBuin, figlio di un pastore protestante, \u00e8 animato da un sincero spirito umanitario, che lo porta a voler comprendere la natura e le ragioni degli indiani e che viene messo a dura prova dalla vista di tante atrocit\u00e0 di cui chiede conto a Ke-Ni-Tay, il quale gli spiega che gli Apache credono di trarre forza dai nemici seviziandoli ed uccidendoli e Ulzana, fiaccato dalla vita in riserva, ha bisogno di molto sangue per ritrovare l'antico vigore guerriero. Ma DeBuin \u00e8 messo in crisi anche dalla scoperta che i propri soldati sono altrettanto pronti a mutilare i corpi dei nemici Apache per vendetta.\nUlzana separa il grosso del suo gruppo dai cavalli, condotti da due soli guerrieri, per portare fuori strada gli inseguitori e sfiancarli, ma McIntosh e Ke-Ni-Tay non si fanno ingannare dallo stratagemma, catturano i cavalli e uccidono i due Apache di scorta, tra cui lo stesso figlio di Ulzana. Ormai privati dei cavalli, sempre pi\u00f9 stremati, i fuggitivi attaccano e devastano una fattoria, lasciando per\u00f2 in vita una donna dopo averla violentata e seviziata. McIntosh intuisce che si tratta di un nuovo inganno del capo Apache, che vuole spingere gli inseguitori a dividersi e distaccare un piccolo drappello che riporti la sopravvissuta al forte, che sia quindi pi\u00f9 facile da attaccare per ricavarne nuove cavalcature, e suggerisce al tenente DeBuin di comportarsi in modo tale da convincere Ulzana che il suo piano abbia funzionato, per poi farlo cadere a sua volta in trappola.\nMa le cose non vanno come dovrebbero. Quando il drappello-esca guidato da McIntosh viene attaccato come previsto, i soldati guidati da DeBuin sono ancora troppo distanti per intervenire prontamente, ne consegue un sanguinoso scontro, che vede annientati gli Apache, ma causa anche molte perdite dall'altra parte. Lo stesso McIntosh \u00e8 ferito a morte.\nUlzana, riuscito a sfuggire alla disfatta, viene fronteggiato da Ke-Ni-Tay e, ormai solo, si arrende e si lascia uccidere.\nQuando gli viene suggerito di portare la testa di Ulzana al forte per dimostrare la morte del nemico, DeBuin consente invece che Ke-Ni-Tay ne seppellisca il corpo integro, dimostrando di non voler venir meno ai propri principi e di non aver perso la propria umanit\u00e0 malgrado questa tragica esperienza. McIntosh, sapendo di non poter sopravvivere al viaggio di ritorno nelle proprie gravi condizioni, chiede a DeBuin di essere lasciato indietro.\nCritica.\nSecondo il \"Dizionario Mereghetti\", \"Nessuna piet\u00e0 per Ulzana\" \u00e8 un film \u00abmolto sottovalutato\u00bb, tra i migliori film diretti da Aldrich e \u00abuno dei western pi\u00f9 belli di tutto il decennio\u00bb che \u00abha elaborato i toni crepuscolari del genere, sorpassandoli con un pessimismo ancora pi\u00f9 universale\u00bb.\nVersioni.\nEsistono due versioni del film: quella di Aldrich, regolarmente distribuita nelle sale cinematografiche statunitensi e, una rimontata da Burt Lancaster, quella distribuita in Europa.\nHome Video.\nNella VHS \u00e8 possibile trovare la Versione Europea mentre, sul DVD \u00e8 stata commercializzata quella montata dal regista con un nuovo doppiaggio.\nDVD.\nNel 2003, la Universal ha pubblicato la Director's Cut."}
{"id": "4401254", "revid": "135491", "url": "https://it.wikipedia.org/wiki?curid=4401254", "title": "Ulzana's Raid", "text": ""}
{"id": "4401257", "revid": "553803", "url": "https://it.wikipedia.org/wiki?curid=4401257", "title": "VTR Open 2013 - Qualificazioni singolare", "text": "Le qualificazioni del singolare del VTR Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4401261", "revid": "1091859", "url": "https://it.wikipedia.org/wiki?curid=4401261", "title": "WXw Unified World Wrestling Championship", "text": "Il wXw Unified World Wrestling Championship \u00e8 il principale titolo della Westside Xtreme Wrestling, la federazione pi\u00f9 importante tedesca di wrestling."}
{"id": "4401265", "revid": "767487", "url": "https://it.wikipedia.org/wiki?curid=4401265", "title": "PBZ Zagreb Indoors 2013", "text": "Il PBZ Zagreb Indoors 2013 \u00e8 stato un torneo di tennis giocato sul cemento indoor nella categoria ATP World Tour 250 series nell'ambito dell'ATP World Tour 2013. \u00c8 stata l'8\u00aa edizione del PBZ Zagreb Indoors. Si \u00e8 giocato a Zagabria in Croazia dal 4 al 10 febbraio 2013.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nLucky Loser:\nCampioni.\nSingolare.\n Marin \u010cili\u0107 ha sconfitto in finale J\u00fcrgen Melzer per 6-3, 6-1.\nDoppio.\n Julian Knowle / Filip Pol\u00e1\u0161ek hanno sconfitto in finale Ivan Dodig / Mate Pavi\u0107 per 6-3, 6-3."}
{"id": "4401266", "revid": "155634", "url": "https://it.wikipedia.org/wiki?curid=4401266", "title": "Chas Guldemond", "text": "Biografia.\nSpecialista di halfpipe e slopestyle, ha esordito in Coppa del Mondo di snowboard l'11 gennaio 2013 a Copper Mountain, negli Stati Uniti, conquistando subito una vittoria.\nIn carriera ha vinto due medaglie di bronzo agli Winter X-Games."}
{"id": "4401268", "revid": "1442080", "url": "https://it.wikipedia.org/wiki?curid=4401268", "title": "PBZ Zagreb Indoors 2013 - Qualificazioni singolare", "text": "Le qualificazioni del singolare del PBZ Zagreb Indoors 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4401270", "revid": "371234", "url": "https://it.wikipedia.org/wiki?curid=4401270", "title": "Conan Detective", "text": ""}
{"id": "4401271", "revid": "371234", "url": "https://it.wikipedia.org/wiki?curid=4401271", "title": "Conan (detective)", "text": ""}
{"id": "4401275", "revid": "179980", "url": "https://it.wikipedia.org/wiki?curid=4401275", "title": "Rubens Merighi", "text": ""}
{"id": "4401279", "revid": "767487", "url": "https://it.wikipedia.org/wiki?curid=4401279", "title": "Hit Mania Dance 2004", "text": "Hit Mania Dance 2004 \u00e8 una raccolta di successi eurodance, house, techno, dance e pop mixati da Mauro Miclini pubblicata nel dicembre 2003.\nFa parte della collana Hit Mania."}
{"id": "4401286", "revid": "1442080", "url": "https://it.wikipedia.org/wiki?curid=4401286", "title": "PBZ Zagreb Indoors 2013 - Singolare", "text": "Il singolare del PBZ Zagreb Indoors 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Michail Ju\u017enyj ma \u00e8 stato sconfitto in semifinale da Marin \u010cili\u0107. Nel match per il titolo Cilic ha sconfitto J\u00fcrgen Melzer per 6-3, 6-1.\nTeste di serie.\nLe prime quattro teste di serie ricevono un bye per il secondo turno."}
{"id": "4401289", "revid": "599013", "url": "https://it.wikipedia.org/wiki?curid=4401289", "title": "Giordano Bellei", "text": "Carriera.\nNella stagione 1963-1964 ha disputato 7 partite in Serie A con il , ed in quella successiva ha disputato altre 5 partite in Serie B con i canarini.\nNegli anni successivi ha giocato in Serie C con il e in Serie D con ed Acquapozzillo, con cui ha conquistato la promozione in Serie C al termine della stagione 1968-1969.\nDopo il ritiro.\n\u00c8 dirigente della polisportiva ASD Soccer Saliceta di Modena, citt\u00e0 dove vive."}
{"id": "4401290", "revid": "729019", "url": "https://it.wikipedia.org/wiki?curid=4401290", "title": "Nathan Johnstone", "text": "Biografia.\nSpecialista dell'halfpipe, ha esordito in Coppa del Mondo di snowboard l'11 marzo 2006 a Lake Placid, negli Stati Uniti."}
{"id": "4401291", "revid": "1442080", "url": "https://it.wikipedia.org/wiki?curid=4401291", "title": "PBZ Zagreb Indoors 2013 - Doppio", "text": "Il doppio del PBZ Zagreb Indoors 2013 \u00e8 stato un torneo di tennis facente parte dell'ATP World Tour 2013.\nMarcos Baghdatis e Michail Ju\u017enyj erano i detentori del titolo ma si sono ritirati a causa di un infortunio a Baghdatis.\nJulian Knowle e Filip Pol\u00e1\u0161ek hanno sconfitto in finale Ivan Dodig e Mate Pavi\u0107 per 6-3, 6-3."}
{"id": "4401297", "revid": "767487", "url": "https://it.wikipedia.org/wiki?curid=4401297", "title": "Ron Feiereisel", "text": ""}
{"id": "4401300", "revid": "599013", "url": "https://it.wikipedia.org/wiki?curid=4401300", "title": "Little Mischief", "text": ""}
{"id": "4401301", "revid": "1305772", "url": "https://it.wikipedia.org/wiki?curid=4401301", "title": "Nesso familiare", "text": "Il termine nesso familiare (\"family nexus\") venne usato dallo psichiatra Ronald David Laing per descrivere un comune punto di vista tenuto e rinforzato dalla maggioranza dei membri che compongono il nucleo familiare in merito ad eventi interni della famiglia e al modo di relazionarsi al mondo. \nPu\u00f2 essere paragonato all'\"apparato psichico familiare\", una base psichica inconscia, comune ai membri del gruppo familiare, inducente una specifica esperienza di appartenenza\".\nLaing e la schizofrenia.\nLaing era particolarmente interessato alla schizofrenia, credendo di poterla comprendere dal punto di vista della persona interessata. Egli vide come un potente nesso familiare potesse vittimizzare un membro, di solito un bambino, che si trova nella condizione di non essere capace di parlare o anche pensare la 'verit\u00e0' senza essere castigato dal gruppo, il quale spesso investe interessi nella perpetuazione del mito familiare e nell'esclusione della realt\u00e0. Secondo Laing \"ci\u00f2 che viene chiamato episodio psicotico \"in\" una persona spesso pu\u00f2 essere inteso come un particolare tipo di crisi nell'\"inter-esperienza\" del nesso\".\nSpesso incluso nel movimento dell'antipsichiatria, Laing, si impegnava a vedere le cose in termini di esistenzialismo, enfatizzando la diversit\u00e0 tra 'essere' o 'essere in questo mondo' ed essere vivo. \"Una questione fondamentale per l'analisi esistenziale dell'azione \u00e8 in una certa misura e in qualche modo l'agente che viene svelato o nascosto ... \"nella\" e attraverso l'azione\". Essere nel senso esistenzialista significa essere un oggetto per gli altri e, avendo gli altri come oggetti, in altre parole, trasportare un modello nella nostra testa di tutti gli altri significativi nella nostra vita. Questo modello fornisce la motivazione per molti nostri pensieri e azioni, senza che noi \"cessiamo di essere\" nel vero senso reale.\n\u00c8 questo interesse necessario per gli altri, al fine di \"essere\", che ci fa temere di contraddire un nesso familiare, rischiando cos\u00ec l'esclusione dalla famiglia. Tuttavia... La distorsione che ne deriva nel non andare contro il nesso pu\u00f2 forzare a pensare in modo erroneo - conducendo a \"non essere nella realt\u00e0\", cosa che Laing vede come l'essenza della schizofrenia, per cui \"una delle questioni pi\u00f9 importanti, quindi, \u00e8 se tale sfiducia nei propri 'sentimenti' e la testimonianza degli altri deriva o meno da incongruenze persistenti all'interno di un nesso originario\".\nIl nesso stretto e il doppio legame.\n\"Tre o quattro persone in un nesso stretto [o chiuso] manterranno uno \"status quo\" che li soddisfa, formando un'alleanza collusiva onde neutralizzare chiunque ne minacci la stabilit\u00e0\". Rifacendosi alle congetture di W. R. Bion, riguardo al \"sentimento paralizzato della realt\u00e0\" che si realizza in concomitanza di questo stato, e su quanto riportano i riferimenti kleiniani sul fatto di come siamo tutti proni ad essere tirati all'interno di \"sistemi di fantasia sociali\" '), Laing descrive come \"l'energia del nesso venga usata per prevenire qualsiasi cosa si muova... gli scambi di opinioni sono noiosi, ripetitivi, riguardano solo la banalit\u00e0\".\nLaing considerava che \"in un tale nesso familiare, ogni affermazione o gesto funziona come qualcosa di abbastanza diverso da ci\u00f2 che \"appare\" essere e nessuna azione pu\u00f2 essere 'accreditata' al 'significato' di ci\u00f2 che sembra\". Il suo associato Joseph Burke considera che in un tale nesso \"potrebbe essere completato un unico modello di comunicazione\". Le persone non parlano l'un l'altra, ma a ogni altra, e tangenzialmente, non in modo diretto... ci\u00f2 che la gente dice viene spesso contraddetto dal modo in cui viene detto (tono della voce e/o mimica facciale e movimenti corporei)\".\nUlteriore luce viene effusa su tali interazioni dal concetto di Gregory Bateson del doppio legame - \"usato per descrivere una situazione in cui richieste contraddittorie vengono a gravare su di un bambino (o paziente) in modo tale che non vi sia alcuna via di fuga o di sfida\". Laing considerava questa idea \"\"rivoluzionaria\" per il concetto di ci\u00f2 che veniva inteso come 'ambiente'\" e che \"questo paradigma di un'insolubile situazione 'impossibile da vincere', particolarmente distruttivo dell''identit\u00e0 dell'io', illuminava enormemente il modo in cui il modello disturbato del soggetto di comunicazione... [veniva ad essere] un riflesso \"del\", e una reazione \"al\", modello disturbato e disturbante che caratterizzava la sua famiglia di origine\". In questa luce, ci\u00f2 che noi chiamiamo 'malattia mentale' \u00e8 quindi forse pi\u00f9 il risultato di una configurazione problematica del nesso che il risultato necessario del nesso stesso: lo psicotico \u00e8 \"la palese vittima di una tragedia familiare profondamente dissimulata... il risultato finale di interazioni complesse e asimmetriche all'interno della sua famiglia\".\nTuttavia, come Laing \u00e8 stato attento a sottolineare, non era \"una questione di attribuire il biasimo alla porta di qualcuno. La posizione insostenibile, il \"non poter vincere\" il doppio legame, la situazione di scacco matto, \u00e8 per definizione \"non ovvia\" per i protagonisti... L'uomo in fondo al mucchio pu\u00f2 essere schiacciato e soffocato a morte senza che nessuno se ne accorga, e tanto meno intendesse [farlo]\" nel nesso pi\u00f9 ampio.\nCritica di Collier.\nAndrew Collier ha criticato il dilemma esposto che lo stesso Laing sembra mai avesse definito in modo appropriato. In molta della sua produzione scritta Laing ipotizza uno stato incorrotto naturale per la mente umana, tendendo a condannare la societ\u00e0 come causa della malattia mentale, (all'inizio) in termini alquanto marxisti. Egli vede la schizofrenia come un possibile processo curativo, un modo di lavorare attraverso le cose, che riporta alla normalit\u00e0. Collier suggerisce che non vi \u00e8 uno stato incorrotto, nessuna normalit\u00e0, ma, piuttosto, in quanto animali sociali, noi abbiamo tutti bisogno di incorporare gli altri all'interno di un nesso per poter 'essere'. Tutti noi dobbiamo forse essere 'matti' in qualche misura se vogliamo operare nella societ\u00e0, piuttosto che come solitari, ma essere nient'altro che uniformemente pazzi. La natura del 'dovere essere' pazzo, tuttavia, rimane non stabilita.\nTerapia.\nLa psicoterapia oggi viene a trovarsi in molte forme, seguendo diverse scuole di pensiero. La psicoanalisi enfatizza l'esperienza dell'infanzia e vestigia di sentimenti, bench\u00e9 Freud sottolineasse il ruolo della societ\u00e0 nelle sue opere successive, come ne \"Il disagio della civilt\u00e0\". La terapia familiare si impegna a riunire le famiglie, incoraggiandole a elaborare le loro interazioni, ma potrebbe (a seconda dell'orientamento teorico) offrire o no supporto alle vittima del nesso familiare, la quale pu\u00f2 dunque essere punita per qualcosa che osa rivelare o accennare e (per mancanza di una rete di supporto) restare sottomesso alla silente intimidazione insita nella terapia familiare, non volendo rischiare l'esclusione e il conseguente 'cessare di essere'.\nIl terapeuta familiare vigile tuttavia eviter\u00e0 di prendere la parte della famiglia... \"o\" quella del capro espiatorio. Non si deve prendere le parti di nessuno, in quanto, se cos\u00ec fosse, si entrerebbe nella situazione di attribuire la colpa a \"qualcuno\"... Si deve trattare la famiglia come un sistema, senza colpevolizzare \"nessuno\"... Necessita che \"tutti\" sentano di essere sostenuti."}
{"id": "4401306", "revid": "767487", "url": "https://it.wikipedia.org/wiki?curid=4401306", "title": "Little Mischief (film 1914)", "text": "Little Mischief \u00e8 un cortometraggio muto del 1914 di cui non si conosce il nome del regista. Il film, interpretato dalla piccola Helen Badgley, \u00e8 l'adattamento per lo schermo di una poesia dallo stesso titolo.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale cinematografiche statunitensi il 6 settembre 1914."}
{"id": "4401310", "revid": "1632387", "url": "https://it.wikipedia.org/wiki?curid=4401310", "title": "Target Earth", "text": "Target Earth \u00e8 il tredicesimo album in studio della band canadese Voivod, pubblicato nel 2013. Si tratta del primo album dei Voivod con \"Chewy\" Daniel Mongrain come compositore, dato che gli ultimi pezzi di Denis D'Amour vennero usati per la realizzazione di Infini.\nL'album vede anche il rientro in studio del bassista storico \"Blacky\" Jean-Yves Th\u00e9riault che aveva lasciato la band alla vigilia del termine delle registrazioni di Angel Rat nel 1991.\nTracce.\nTutte le tracce sono state composte dai Voivod. Tutti i testi sono stati scritti da Denis B\u00e9langer.\nIl disco \u00e8 disponibile anche in versione doppio vinile (nero o rosso), dove il primo disco contiene i pezzi 1-4 e il secondo i pezzi 5-10.\nEdizione Mediabook.\nAll'uscita, la versione CD \u00e8 disponibile anche in formato Digipack con 2 tracce in pi\u00f9, con la copertina argento su sfondo nero e il libretto interno impaginato a libro insieme alla confezione del CD.\nEdizione Limitata Box Set.\nAll'uscita, \u00e8 stata resa disponibile anche un'edizione limitata in cofanetto che contiene la versione Mediabook del CD, una cintura, 3 cartoline, 2 adesivi, 1 poster tutti con i disegni tematici di \"Target Earth\".\nNella confezione \u00e8 incluso un CD inedito dal vivo \"Live at Roadburn 2011.\"\nIl disco \u00e8 stato pubblicato anche a s\u00e9 stante in doppio vinile, in edizione limitata a 500 copie.\nMidi set 2011\n013 Main Stage set 2011"}
{"id": "4401311", "revid": "125370268", "url": "https://it.wikipedia.org/wiki?curid=4401311", "title": "\u017dan Ko\u0161ir", "text": "Biografia.\nSpecialista di gigante parallelo e slalom parallelo, ha esordito in Coppa del Mondo di snowboard l'8 febbraio 2003 a Maribor, in Slovenia."}
{"id": "4401312", "revid": "1543377", "url": "https://it.wikipedia.org/wiki?curid=4401312", "title": "Graellsia isabellae", "text": "La farfalla luna spagnola (Graellsia isabellae ()), talvolta indicata anche semplicemente come isabella, \u00e8 un lepidottero appartenente alla famiglia Saturniidae, diffuso nell'Europa sud-occidentale. \u00c8 l'unico rappresentante attualmente riconosciuto del genere Graellsia .\nEtimologia.\nIl genere Graellsia fu proposto nel 1896 dall'entomologo britannico Augustus Radcliffe Grote in memoria dello scopritore della specie, lo spagnolo Mariano de la Paz Gra\u00eblls y de la Aguera; l'epiteto specifico isabellae (= di Isabella) \u00e8 stato dato in onore della regina Isabella II di Spagna.\nDescrizione.\nAdulto.\nIl dimorfismo sessuale \u00e8 fondamentalmente limitato alla forma delle ali posteriori, alla struttura delle antenne ed alla forma dell'addome, cos\u00ec come descritto pi\u00f9 avanti.\nLa colorazione di fondo della pagina superiore dell'ala anteriore pu\u00f2 variare tra il giallo-verdastro ed il verde bluastro, lievemente traslucido, con nervature rosso-brunastre in forte risalto. La costa, cos\u00ec come il termen ed il margine interno, sono bordati della stessa tonalit\u00e0 di rosso che tinge le nervature, mentre l'apice, la banda sub-terminale e l'area alla base della costa digradano verso una tonalit\u00e0 gialla pi\u00f9 tenue. La zona terminale presenta inoltre due bande nerastre parallele che, con andatura irregolare, corrono dall'estremit\u00e0 di R fino a quella di 1A+2A, per poi ripiegare repentinamente verso la zona basale in prossimit\u00e0 del tornus, cos\u00ec da convergere nel margine interno all'altezza del terzo centrale. All'estremit\u00e0 distale della cellula discale, che qui appare chiusa, si osserva una vistosa macchia ocellata (lievemente pi\u00f9 grande nei maschi) costituita da tre anelli concentrici, disposti attorno ad un'area centrale trasparente: l'anello pi\u00f9 esterno risulta nerastro, quello mediano appare bluastro basalmente e giallognolo distalmente, mentre l'anello pi\u00f9 interno \u00e8 marcatamente rosso. L'apice non \u00e8 falcato, mentre il termen, pur se irregolare, non presenta dentellature e risulta pi\u00f9 diritto nella femmina, mentre nel maschio tende ad assumere una lieve concavit\u00e0.\nLa pagina inferiore dell'ala anteriore riprende fedelmente la composizione cromatica di quella superiore, anche per quanto riguarda la macchia ocellata.\nL'ala posteriore ha colorazioni analoghe a quelle dell'ala anteriore sia nella tonalit\u00e0 di fondo, come pure nelle nervature e nella macchia ocellata. La cellula discale \u00e8 anche qui chiusa; il termen \u00e8 liscio ed il margine addominale \u00e8 vistosamente frangiato. Nella fascia sub-marginale si osserva una sola linea nera, al posto delle due dell'ala anteriore. Il maschio \u00e8 facilmente distinguibile per la presenza della \"coda\" della regione anale pi\u00f9 sviluppata e tinta principalmente di giallino, laddove nella femmina tale processo appare soltanto abbozzato. In ambo i sessi non sono presenti n\u00e9 il frenulum, n\u00e9 il retinaculum.\nLe antenne sono giallastre; nel maschio sono pettinate, tranne per gli antennomeri terminali del flagello; nella femmina, al contrario, i processi laterali sono molto ridotti.\nIl capo \u00e8 nerastro, ad esclusione di un ciuffo giallo nella regione frontale; gli occhi sono mediamente sviluppati; la spirotromba \u00e8 vestigiale ed i palpi labiali sono ridotti.\nIl torace \u00e8 rivestito di folta peluria, con una colorazione fulva sia dorsalmente (ma pi\u00f9 scura), sia ventralmente. Le zampe sono rossastre superiormente e arancioni-rosate inferiormente.\nL'addome, pi\u00f9 tozzo nella femmina, \u00e8 anch'esso molto peloso, e si mostra con anelli alternati gialli e rossastri.\nL'apertura alare pu\u00f2 variare da 80 a 110\u2013120\u00a0mm.\nUovo.\nLe uova sono marroncine e tondeggianti, di dimensioni 2 x 1,8\u00a0mm, con micropilo pronunciato. Vengono deposte singolarmente o in piccoli gruppi, e schiudono in circa 10-15 giorni.\nLarva.\nIl bruco attraversa diversi stadi per portare a termine il proprio sviluppo, passando da una lunghezza di 5\u00a0mm (appena dopo la schiusa) fino a 80\u00a0mm (a completa maturazione); inizialmente appare nero con due file laterali di scoli giallastri; negli stadi successivi tende a diventare via via grigiastro fino a quando, ormai giunto alla quinta et\u00e0, si mostra sempre munito di scoli, ma con la livrea laterale composta di macchie bianche e verdi alternate e le parti dorsali e ventrali scure, con zampe rossicce e pseudozampe giallastre. Nell'insieme pu\u00f2 ricordare da vicino la larva matura di \"Actias selene\" .\nPupa.\nLa crisalide misura da 32 a 35\u00a0mm e ricorda abbastanza quella di \"Saturnia pyri\" (); \u00e8 obtecta, liscia e di un colore simile al mogano, provvista di un \"cremaster\" non troppo sviluppato, e racchiusa in un bozzolo sericeo color oro, di dimensioni 55x30\u00a0mm, che incorpora tra le fibre anche resti di aghi di pino. Si rinviene solitamente nel terreno, ai piedi della pianta nutrice.\nBiologia.\nCiclo vitale.\nLa pupa rappresenta lo stadio svernante. In primavera, dopo lo sfarfallamento, avviene l'accoppiamento, che raramente dura pi\u00f9 di due ore, con i maschi che vengono attratti dai feromoni femminili, rilevati grazie a chemiocettori posti sulle antenne. Gli adulti restano inattivi durante le ore del giorno, quando \u00e8 possibile osservarli in posizione di riposo con le ali disposte \"a tetto\", ed iniziano a volare solo dopo il crepuscolo. I maschi sono attratti dalla luce artificiale fin dall'inizio della fase adulta, mentre le femmine solo dopo l'accoppiamento. Immediatamente dopo la copula, nelle prime ore della notte, la femmina depone le uova a piccoli gruppi (in totale 100-150 unit\u00e0), tra 1 rametti dei pini. Dopo 7-10 giorni avviene la schiusa. I piccoli bruchi, talvolta gregari nelle prime fasi ed in seguito pi\u00f9 solitari, tendono a prediligere le foglie delle piante pi\u00f9 vecchie, ed il loro accrescimento, che attraversa ben cinque diversi stadi larvali, dura in totale da un mese a quaranta giorni. Al termine della maturazione larvale il bruco si lascia cadere sul terreno sottostante la pianta ospite, ove si impupa in un bozzolo sericeo molto resistente al freddo, posto tra le foglie secche della lettiera del sottobosco, ove supera l'inverno successivo. Qualora l'inverno non sia sufficientemente freddo, la pupa pu\u00f2 rimanere quiescente per un altro anno, per poi emergene come immagine la primavera ancora successiva.\nIn cattivit\u00e0 gli adulti sono sopravvissuti in media 8 giorni la femmina e 5 giorni il maschio, con un minimo di 2 ed un massimo di 16 giorni.\nPeriodo di volo.\nLa specie \u00e8 univoltina, con adulti che sfarfallano tra marzo e luglio a seconda della latitudine, della quota altimetrica e del clima.\nAlimentazione.\nCome di regola nei Saturniidae, gli adulti non si alimentano, avendo esclusivamente funzione riproduttiva.\nLe larve attaccano gli aghi di Pinaceae quali:\nTuttavia, in cattivit\u00e0 questi bruchi sono stati anche alimentati con foglie di \"Liquidambar\" (Altingiaceae).\nParassitoidismo.\nLe larve di questa specie possono essere vittima di parassitoidismo da parte di ditteri tachinidi come \"Compsilura concinnata\" (), 1824, \"Drino inconspicua\" (), 1830, \"Masicera silvatica\" (), 1810, \"Trypeta signata\" , oltre a imenotteri icneumonidi come \"Coelichneumon orbitator\" (), ed \"Exeristes roborator\" ().\nDistribuzione e habitat.\n\u00c8 plausibile che la specie, ben adattata a climi rigidi, abbia occupato durante l'ultimo periodo interglaciale una porzione pi\u00f9 ampia del continente europeo; dopo l'ultima glaciazione, in seguito al rapido innalzamento delle temperature, questo taxon si \u00e8 trovato limitato in piccole zone a quota pi\u00f9 elevata. L'attuale areale relitto \u00e8 costituito da varie popolazioni isolate presenti in Spagna centrale e orientale (province di \u00c1vila, Girona, Ja\u00e9n, Lleida, Madrid, Navarra e Segovia), Andorra e Francia meridionale e sud-orientale (Dipartimenti di Ain, Alpi dell'Alta Provenza, Alte Alpi, Ard\u00e8che, Dr\u00f4me e Pirenei Orientali). Sono stati riportati anche voli in Svizzera sud-occidentale (Canton Vallese) e Italia nord-occidentale (Valle d'Aosta), ma il dato \u00e8 da confermare.\nL'habitat \u00e8 rappresentato dalle pinete delle zone alpine e subalpine, con una quota altimetrica compresa tra 500 e 1.800\u00a0m.\nTassonomia.\nLa sistematica del taxon \u00e8 ancora oggi in via di definizione; a diverse popolazioni di \"Graellsia isabellae\", con lievi variabilit\u00e0 fenotipiche, \u00e8 stato di volta in volta attribuito lo status di sottospecie a s\u00e9 stanti, o addirittura di specie congeneri distinte; al momento la tendenza pi\u00f9 condivisa \u00e8 quella di considerarle tutte come sinonimi di \"G. isabellae\". L'unica sottospecie riconosciuta oggi, pur con molte riserve, \u00e8 \"G. i. galliaegloria\" che indicherebbe l'insieme delle popolazioni francesi.\nUn discorso a parte va invece fatto per quanto concerne il genere monotipico \"Graellsia\" . Dal momento che \"G. isabellae\" sembra non avere affinit\u00e0 filogenetica con alcun saturnide europeo, ma soltanto con le specie olartiche del genere \"Actias\" , \u00e8 stato proposto di spostare la specie in quest'ultimo genere (\"Actias isabellae\"). Tuttavia, recenti analisi cladistiche compiute all'interno della trib\u00f9 Saturniini starebbero a dimostrare il contrario, ponendo il genere \"Graellsia\" come parafiletico rispetto al \"gruppo\" \"Actias\". In realt\u00e0 la questione appare ben lungi dall'essere risolta.\nSinonimi.\nSono stati riportati undici sinonimi:\nSottospecie.\nIn questo assetto sistematico, vengono riconosciute unicamente due sottospecie:\nConservazione.\nPur avendo una distribuzione frammentaria, tuttavia nell'insieme la specie non appare minacciata, essendo peraltro protetta sul territorio francese dalla Convenzione di Berna.\nLa Lista rossa IUCN classifica questo taxon con lo status DD (dati insufficienti)."}
{"id": "4401317", "revid": "155634", "url": "https://it.wikipedia.org/wiki?curid=4401317", "title": "Christopher Robanske", "text": "Biografia.\nSpecialista dello snowboard cross, ha esordito in Coppa del Mondo di snowboard il 13 febbraio 2009 a Cypress Mountain, in Canada.\nNel 2018 ha preso parte ai XXIII Giochi olimpici invernali a Pyeongchang concludendo in undicesima posizione nella gara di snowboard cross."}
{"id": "4401319", "revid": "8660", "url": "https://it.wikipedia.org/wiki?curid=4401319", "title": "Gonzalez Germen", "text": "Carriera.\nMinor League.\nGermen firm\u00f2 come free agent amatoriale il 10 ottobre 2007 con i New York Mets. Nel 2008 con i DSL Mets rookie, chiuse con 5 vittorie e 2 sconfitte, 1.34 di media PGL (ERA) e .159 alla battuta contro di lui in 15 partite di cui 14 da partente (74.0 inning). Nel 2009 gioc\u00f2 con due squadre finendo con 5 vittorie e una sconfitta, 2.29 di ERA e .197 alla battuta contro di lui in 10 partite di cui 9 da partente (51.0 inning).\nNel 2010 gioc\u00f2 con due squadre finendo con 3 vittorie e 5 sconfitte, 3.53 di ERA e .264 alla battuta contro di lui in 12 partite tutte da partente con un incontro giocato interamente. Nel 2011 con i Savannah Sand Gnats A chiuse con 7 vittorie e altrettante sconfitte, 3.93 di ERA e .271 alla battuta contro di lui in 26 partite di cui 21 da partente (119.0 inning).\nNel 2012 gioc\u00f2 con tre squadre finendo con 12 vittorie e altrettante sconfitte, 4.34 di ERA e .269 alla battuta contro di lui in 26 partite di cui 24 da partente (153.1 inning). Nel 2013 con i Las Vegas 51s AAA finendo con 3 vittorie e altrettante sconfitte, 5.52 di ERA, 4 salvezza su 6 opportunit\u00e0 e .270 alla battuta contro di lui in 35 partite (44.0 inning).\nMajor League.\nPrese parte alla preseason 2013 con i Mets. Il 2 luglio venne promosso in prima squadra, ma dopo soli 3 giorni venne assegnato ai Las Vegas 51s nelle Minor League. Il 9 dello stesso mese venne nuovamente promosso. Debutt\u00f2 nella MLB il 12 luglio contro i Pittsburgh Pirates, giocando 0,2 inning con una valida subita, un punto subito, 13.50 di ERA, 2 strikeout, 3 basi concesse di cui una intenzionalmente e .333 alla battuta contro di lui. Termin\u00f2 la sua prima stagione da professionista con una vittoria e 2 sconfitte, 3.93 di ERA, una salvezza su 3 opportunit\u00e0 e .241 alla battuta contro di lui in 29 partite (34.1 inning).\nGioc\u00f2 nel 2015 prima con i Chicago Cubs, e dal 7 luglio della stesso anno con i Colorado Rockies, squadra con cui milit\u00f2 fino al 6 ottobre 2016.\nNPB, ALPB e Liga Mexicana.\nGermen gioc\u00f2 nella stagione 2017 con gli Orix Buffaloes della Nippon Professional Baseball.\nIl 16 gennaio 2018, Germen firm\u00f2 un contratto di minor league con i Chicago White Sox, ma venne svincolato il 24 marzo prima dell'inizio della stagione regolare.\nNel 2018, Germen milit\u00f2 con i Long Island Ducks della Atlantic League of Professional Baseball e nel 2019 gioc\u00f2 con gli Olmecas de Tabasco della Liga Mexicana de B\u00e9isbol, fino al 17 maggio 2019.\nStili di lancio.\nGermen attualmente effettua 4 tipi di lanci:"}
{"id": "4401321", "revid": "757396", "url": "https://it.wikipedia.org/wiki?curid=4401321", "title": "New Basket Brindisi 2012-2013", "text": "Questa voce raccoglie le informazioni riguardanti la New Basket Brindisi nelle competizioni ufficiali della stagione 2012-2013.\nStagione.\nLa stagione 2012-2013 della New Basket Brindisi, sponsorizzata Enel partecipa per la 2\u00aa volta al campionato di Serie A, chiude la stagione regolare all'11\u00ba posto con 11V e 19P, 2441 punti fatti e 2483 subiti e partecipa per la 1\u00aa volta alle Final Eight di Coppa Italia.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 5 giocatori stranieri senza vincoli.\nRoster.\nBudget complessivo = 4.482K \u20ac \"(Bilancio depositato presso la CCIAA di Brindisi)\"\nRisultati.\nCoppa Italia.\nGrazie al settimo posto in classifica ottenuto al termine del girone d'andata il Basket Brindisi ha ottenuto il diritto a partecipare alle Final Eight di Coppa Italia che si \u00e8 tenuta dal 7 al 10 febbraio al Mediolanum Forum di Assago e che ha visto la vittoria per la quinta volta consecutiva della Mens Sana Siena."}
{"id": "4401326", "revid": "642480", "url": "https://it.wikipedia.org/wiki?curid=4401326", "title": "Amo - Capitolo 1", "text": ""}
{"id": "4401330", "revid": "1442080", "url": "https://it.wikipedia.org/wiki?curid=4401330", "title": "Giocondo Pillonetto", "text": "Biografia.\nInfanzia e giovinezza.\nLa vicenda di Giocondo Pillonetto ha come epicentro la piccola localit\u00e0 natale di Sernaglia della Battaglia, in provincia di Treviso, pi\u00f9 precisamente nel Quartier del Piave. Terzogenito dei cinque figli di Angelo, farmacista del paese, e Pierina Bianchi, ebbe una fanciullezza segnata dal trauma della perdita della madre, morta nel 1913 a soli 33 anni: il ricordo sfumato che gli rimane di Pierina, lo accompagner\u00e0 per tutta la vita, come testimoniano le copiose notazioni nei suoi diari e taccuini o la rievocazione nelle liriche, come nei versi di \"Riposo\" (1935):\nGiocondo piccolissimo and\u00f2 a balia a Follina, in casa dei nonni materni: questo luogo gli rester\u00e0 per sempre nel cuore, tanto che vorr\u00e0 sposarsi e battezzare la figlia nell'abbazia di Follina. Qui si collocano anche le memorie degli anni della Grande Guerra, quando il padre fu arruolato a Brescia e Giocondo rimase presso i nonni, la cui casa divenne sede del comando austriaco.\nA causa della durezza degli austriaci \u2013 come si legge nei diari giovanili \u2013 decise di mettere a repentaglio la propria vita e attu\u00f2 un atto di sabotaggio ai danni del nemico, rompendo i fili del telegrafo: un gesto che evidenziava gi\u00e0 in et\u00e0 puerile il suo carattere ribelle, come quando prese la pistola del nonno ferendosi una mano mentre la puliva, fatto che comport\u00f2 la decisione dei familiari di mandarlo in un collegio a Modena. \nSuccessivamente, fu avviato agli studi liceali: frequent\u00f2 dapprima il Liceo ginnasio statale Antonio Canova di Treviso, dove ebbe gi\u00e0 modo di farsi apprezzare come poeta neofita dal preside, il letterato Augusto Serena; poi, rimandato in diverse materie, si iscrisse per l'ultimo anno al Liceo Foscarini di Venezia dove consegu\u00ec la maturit\u00e0 classica. In questi anni, fortemente colpito dalla lettura di Gabriele d'Annunzio e dalle imprese militari del Vate, di Francesco De Pinedo e di Umberto Nobile, Pillonetto formula una propria idea di superuomo e, come molti ragazzi di allora, subisce il fascino del giovane Mussolini.. \nGli anni del liceo sono anche quelli delle prime grandi amicizie e dei primi innamoramenti, nonch\u00e9 delle prime significative esperienze di scrittura: nel 1928 \u00e8 letteralmente rapito delle notizie relative alla leggendaria impresa di Umberto Nobile e scrive una lunga canzone dal titolo \"La leggenda del Polo\"; inviatala al direttore del \"Gazzettino di Venezia\" Gianpietro Talamini, ne riceve una lettera di apprezzamento e la proposta di una possibile pubblicazione, che poi non avverr\u00e0. La sua attivit\u00e0 di poeta, arricchitasi negli anni trenta della stesura di un dramma sperimentale intitolato \"Masciacca\", prosegue alacremente nel privato delle sue giornate, condivisa tutt'al pi\u00f9 coi pochi amici pi\u00f9 stretti: tra questi vi \u00e8 un giovanissimo Andrea Zanzotto, che ricorda di avere intrattenuto con Pillonetto \u00ablunghissime, accidentate, entusiastiche conversazioni letterarie [...] da fratello maggiore, se non da maestro\u00bb..\nInizialmente avviato dal padre a proseguire la propria attivit\u00e0 di farmacista, Giocondo vi rinunci\u00f2, interessato piuttosto all'attivit\u00e0 letteraria. Nel frattempo prest\u00f2 servizio militare a Como e a Spoleto. Durante la permanenza in Umbria approfitt\u00f2 per visitare tutti i luoghi dove visse e oper\u00f2 San Francesco d'Assisi. Questa esperienza fu per lui di fondamentale importanza, facendo volgere il suo pensiero verso posizioni pacifiste (nei diari di questi anni annoter\u00e0 con forza: \u00absono antimilitarista\u00bb); avrebbe poi testimoniato il segno lasciatogli da questa esperienza nella lirica \"A frate Francesco\" (riveduta pi\u00f9 volte tra 1952 e 1975):\nTra anni trenta e quaranta, la figura di Pillonetto assumeva dei tratti boh\u00e9mien, dal look eccentrico: le sue fogge bizzarre e i suoi improvvisi estri spesso non erano capiti e apprezzati dai compaesani. Portava, infatti, una mantella nera e la barba lunga, tanto che qualche amico lo soprannomin\u00f2 Negus perch\u00e9 aveva una certa somiglianza con l'imperatore Hail\u00e9 Selassi\u00e9 d'Etiopia.\n\u00abNegli anni della guerra, 1939-1945, \u2013 scrive Mario Rigoni Stern \u2013 c'\u00e8 il suo silenzio. Dopo quanto aveva detto, cosa poteva dire un poeta paesano come lui? Occorre giungere al 1948 per risentire ancora la sua voce: il rumore dei cannoni e i fuochi delle citt\u00e0 che crollavano sotto i bombardamenti, i lamenti dei morenti sui campi di battaglia e per fame nei Lager, non potevano farci sentire la sua voce purissima, che non era rullo di tamburo o squillo di fanfara, ma un sussurrare, uno stornire di fili d'erba per orecchi sensibili a percepire\"\u00bb.\nGli anni del dopoguerra.\nNel luglio del 1945 venne eletto sindaco di Sernaglia: promosse eventi culturali, civili e sociali, ispirandosi ai principi del \"Movimento Comunit\u00e0\" fondato da Adriano Olivetti. Organizz\u00f2 numerosi viaggi per raccogliere provviste, con un camion residuato di guerra, messo a disposizione dal Comitato di Liberazione Nazionale: con Pillonetto partivano, tra gli altri, lo scultore Carlo Conte e il poeta Andrea Zanzotto, coi quali raggiungeva la casa di Alfonso Gatto a Milano.\nDurante questo periodo, promosse la formazione delle prime associazioni di emigranti sernagliesi. Contestualmente, introdusse per la festa del patrono, san Valentino, la prima sfilata di carri mascherati allo scopo di creare un momento di riconciliazione e di eliminare gli odi sorti tra la gente durante il periodo bellico. Per l'occasione fece allestire una barca lasciata dai nazisti, facendone una \"nave corsara\" e istitu\u00ec una giuria, tra i cui componenti chiam\u00f2 personalit\u00e0 come Giovanni Comisso, Andrea Zanzotto, Diego Valeri, Toti Dal Monte e molti altri..\nL'attivit\u00e0 di oste e gli ultimi anni.\nFinita la breve esperienza di primo cittadino, dal cui ruolo si dimise dopo sedici mesi dall'elezione, il 9 novembre 1946, and\u00f2 in cerca di un'occupazione, ma a causa della crisi economica del dopoguerra fu costretto ad accettare lavori d'occasione, talvolta distante da Sernaglia. Nel 1947 conobbe Delfina Biz, una ragazza che, durante la guerra, aveva lavorato in un'osteria: se ne innamor\u00f2 e il 9 novembre 1949 la spos\u00f2. Dal loro matrimonio nacque una figlia che chiam\u00f2 Silmava, un nome da lui stesso inventato per un personaggio del proprio dramma \"Masciacca\". L'8 aprile del 1948 riusc\u00ec a comprare la licenza per aprire un'osteria, nei locali che erano stati della farmacia paterna, in centro a Sernaglia. Cos\u00ec Giocondo pot\u00e9 continuare a vivere in mezzo alla sua gente vivendone ansie e speranze: insieme ad alcuni emigranti fu, ad esempio, promotore di una raccolta di fondi per costruire una casetta per Tile, un uomo mite ma con problemi psichici, che viveva di stenti; la casa fu consegnata a Tile per il Natale del 1954.\nNel frattempo Pillonetto proseguiva, da \u00abpoeta segreto\u00bb, come lo avrebbe definito Mario Rigoni Stern in un racconto, la propria attivit\u00e0 letteraria: non riusc\u00ec mai a pubblicare in vita le sue opere. Mor\u00ec all'ospedale di Soligo il 30 ottobre 1981 mentre stava approntando una prima edizione della propria raccolta poetica di una vita, \"Penultima fiaba\", in seguito a una breve malattia. \nLa fortuna postuma.\nLa raccolta \"Penultima fiaba\" venne pubblicata postuma per le Nuovedizioni Vallecchi, a Firenze, nel 1983 su interesse della figlia e di amici quali Andrea Zanzotto, che ne scrisse la prefazione; una nuova edizione del libro, ampliata e arricchita di numerosi contributi critici, sarebbe uscita nel 2002 per le Edizioni Canova. Nel 1992 gli venne intitolata la biblioteca comunale di Sernaglia della Battaglia.\nNumerosi furono i riscontri critici di noti letterati, a margine della prima uscita del libro, poi raccolti come appendice alla riedizione Canova. Di seguito alcuni stralci significativi dagli interventi dello scritto Rigoni Stern e dei poeti Bandini e Zanzotto: \nPause meditative, di riflessione e di revisione del lavoro fatto, confermano la fedelt\u00e0 di Pillonetto all'arte poetica e la seriet\u00e0 con cui visse l'ispirazione, avvertita come una necessit\u00e0, un'urgenza, un bisogno di fermare in pochi versi uno stato d'animo, un sentire interiore. Ma la poesia non \u00e8 solo questo, e Pillonetto, studioso e conoscitore qual era della letteratura, lo sapeva benissimo: sapeva che dietro i versi c'\u00e8 tanta tecnica, tanto labor limae, infatti sentiva la necessit\u00e0 di rivedere continuamente le liriche gi\u00e0 scritte e questo \u00e8 dimostrato dal fatto che molte sue poesie riportano in calce pi\u00f9 di una data di composizione.\nLa perdita della madre fu vissuta dal poeta come un abbandono e lo rese particolarmente sensibile ad altre separazioni, ad altri abbandoni, come l'allontanarsi dalla propria terra. Ammira molto la figura dell'emigrante che si porta in luoghi lontani in cerca di un avvenire migliore. Molte sono infatti le poesie dedicate a questa uomini, e con essi il poeta si identifica conscio del fatto che non si pu\u00f2 capire la realt\u00e0 con il ragionamento, ma soltanto immedesimandosi con essa.\nIl suo emigrante, per\u00f2, non \u00e8 l'emigrante di un qualsiasi lacerato paese dell'Italia post bellica ma \u00e8 l'emigrante stagionale di Sernaglia che lascia il suo borgo natio per portarsi, verso la met\u00e0 del mese di Febbraio, nelle prospere regioni della mittel Europa per poi farvi ritorno, non senza problemi, nei mesi invernali.\nIl ritorno, infatti, di questi uomini coraggiosi non sempre era visto positivamente dai compaesani perch\u00e9 questi ultimi avevano, intanto, organizzato la vita sociale del paese non contemplando l'agognato ritorno dei fuoriusciti.\nEppure ci\u00f2 che usciva dalla sua penna, quel suo avvertire la realt\u00e0, quei tratti dell'emigrante, fermati in pochi versi, hanno una forza tale che possono considerarsi universalmente validi.\nPersona riservata qual era, Giocondo Pillonetto non amava parlare della sua vena poetica, di quel cantuccio, nel retro della sua osteria, dove soleva rifugiarsi quando sentiva la necessit\u00e0 di mettere in versi il suo lato pi\u00f9 vero, quello capace di tracciare, con pochi versi, i volti delle persone che passavano per il suo caff\u00e8. Aveva una particolare abilit\u00e0 di cogliere in profondit\u00e0, nelle vicende del luogo, gli umori di un'epoca caratterizzata dagli stenti e dal fenomeno migratorio.\nLa sua esistenza era trascorsa, in apparenza, nel servire con distacco, anche se sempre cordialmente gli amici e i compaesani che capitavano nel suo bar.\nMa cap\u00ec che forse poteva leggere il mondo anche osservandolo da dietro il piccolo bancone di quell'osteria, anzi, lo poteva fare in modo pi\u00f9 approfondito perch\u00e9, a contatto con \"gli avventori del suo caff\u00e8\" s'imparava a vedere non pi\u00f9 il lato arcadico della vita, ma quello realistico della fatica, del sudore della fronte versato per tirare avanti in tempi cos\u00ec tristi.\nUn'osteria, quella di Pillonetto, dove si ritrovavano i contadini e chi la terra non la possedeva e per questo era costretto a migrare, con le proprie singolarit\u00e0, con i \"loro estri selvaggi\", che gli consentirono di gustare il sapore di un'antica civilt\u00e0 che si pu\u00f2 avvertire solo stando a contatto con la parte pi\u00f9 vera della societ\u00e0.\nGiocondo Pillonetto, di questa societ\u00e0, riporta qualcosa che va ben oltre la descrizione e ci fa capire che quella vita, anche se grama, anzi, forse proprio per questo, ha qualcosa di veramente forte che l'uomo comune, il borghese, non riesce a trattenere per s\u00e9 e la disperde andando dietro alla modernit\u00e0:\n\"Egli tende a risolvere ogni elemento della realt\u00e0 nel giro proprio della poesia, nella effettualit\u00e0 labile e pur ferma del testo, che rimane affidato alla propria grazia, tra levit\u00e0 e gravitas, rivolto comunque verso un altrove\". (Andrea Zanzotto, in \"Penultima fiaba\", Canova edizioni, Treviso, 2002).\nPillonetto compone dal 1935 al 1976, quindi un arco di tempo abbastanza ampio (quarantun'anni), eppure la sua produzione poetica consta di poche centinaia di versi, raccolti in un unico volumetto dal titolo \"Penultima fiaba\", ma questo \u00e8 dovuto proprio al fatto che \u00e8 stato certamente una personalit\u00e0 distante ma anche un protagonista, per quanto segreto, fedele a un'idea di poesia come impegno assoluto e che nello stesso tempo \u00e8 costretto a disgregarsi, invece, in una contraddizione continua, e che era minato proprio all'interno, da questi enormi silenzi, causati dalla meditazione e dalla necessit\u00e0 della separazione. Per capire ci\u00f2 che avveniva intorno a lui, infatti, occorreva che ci si portasse verso l'esterno, in uno spazio che \u00e8, per definizione, atemporale.\n\"Le sue esitazioni sono state continue, infinite, derivanti da un eccessivo sentimento di autocritica che spiega il perch\u00e9 del suo silenzio, della sua convinta e non dolente volont\u00e0 di apparire a parabola compiuta, fosse pure con pochi frammenti ma tali da dargli una forma di sicurezza di non aver perso il contatto con quell'altezza, quella necessit\u00e0, quell'autosufficienza totale che nella poesia gli era da sempre apparsa\". (Andrea Zanzotto, in \"Penultima fiaba\", Canova edizioni, Treviso, 2002).\nNonostante le frequenti insistenze dell'amico Zanzotto affinch\u00e9 pubblicasse le sue liriche, Pillonetto si mostrava sempre restio a farlo, perch\u00e9 era uno spirito critico soprattutto nei confronti di s\u00e9 stesso, non amava essere in prima pagina.\nAnche Toti Dal Monte che gi\u00e0 conosceva, lo stimol\u00f2 a pubblicare i suoi scritti, ma per volere del destino ci\u00f2 non si concretizz\u00f2 poich\u00e9 un'inattesa malattia pose fine ai suoi giorni.\nOpere.\nLe poesie edite: \"Penultima Fiaba\".\nNella poesia di Pillonetto c'\u00e8 un motivo che permea di s\u00e9 quasi tutta l'opera, un motivo di comissiana memoria cio\u00e8 il suo rapportarsi con la natura che, a volte, \u00e8 fatto di pace, di idillio, di speranza e di gioia (Stagioni felici), altre volte invece fa respira scoramento, sconfitta e dolore (Stagioni tristi) ma che comunque \u00e8 sempre legato al suo vissuto in un ambiente di provincia, \u00e8 legato a un'agricoltura povera e di sussistenza.\nIn \"Le stagioni tristi\", versi scritti tra il 1935 e il 1938, sembra che Pillonetto volesse anticipare gli anni della guerra: \"una primavera con rami stecchiti dal vento senza ricordo di sole; un'estate con sangue sull'alba fredda, un autunno dove al volgere delle stelle soccombe il pendio tetro del nostro presente, e un inverno con torbidi ghiacci che galleggiano in un rivo senza voce\". (Mario Rigoni Stern, in \"Penultima fiaba\", Canova edizioni, Treviso, 2002).\nLa natura \u00e8 avvertita come elemento ineluttabile e fonte di ispirazione poetica.\n\"Come in un paesaggio condensato di Jacopo Bassano, ritroviamo le stagioni e gli uomini della nostra terra: le stagioni felici di un'estate con il sussurro delle api; un autunno con un grappolo come fiere su tempia di fanciulla; una primavera con i fiori del pesco che tinge di rosa le nevi lontane; e un inverno con la neve che fiocca, e i fuochi dei meati: sono immagini che sempre i poeti hanno cantato, anche i greci e Virgilio, ma dette a noi, cos\u00ec, da Giocondo Pillonetto, acquistano un sapore nostro, veneto, anche se universale.\nLa natura si trasforma cos\u00ec per Pillonetto in un rifugio ideale, mitico; si ha quasi l'impressione che lo spirito di Virgilio si sia reincarnato nel Nostro, per il senso di pace e di conforto che essa stimola in lui. A volte per\u00f2 \u00e8 costretto a fare i conti con la solitudine, che invade il suo animo di tristezza.\n\"La natura \u00e8 presente nel suo trascorrere ciclico ineluttabile, al di sopra e al di l\u00e0 del destino dell'uomo\". (Luigi Milone, in \"Penultima fiaba\", Canova edizioni, Treviso, 2002).\nNelle liriche dedicate alle stagioni sono evidenti i rimandi al Pascoli, soprattutto per certi ritmi immaginativi, ma Pillonetto non opera mai una sterile 'imitatio', infatti, ogni volta reinventa e riqualifica lo stesso linguaggio.\nIn \"Estate\", pur non registrando petrarchismi c'\u00e8 comunque un lessico aulico.\nIn \"Autunno\", sebbene il lessico resti alto, c'\u00e8 una maggiore apertura verso l'ermetismo.\nAltro tema molto sentito dal poeta sernagliese, tanto da dedicargli ben cinque liriche, \u00e8 l'emigrazione. \u00c8 con i versi dedicati agli emigranti che Pillonetto, come scrive Zanzotto, \"raggiunge una purezza, un'intensit\u00e0, un equilibrio raro dell'espressione\".\nIl suo tanto parlare di emigranti era dovuto ad una partecipazione accorata a quella che considerava una vera piaga sociale, che interessava molti suoi compaesani, che si vedevano costretti a portarsi in terre lontane per poter trovare una fonte di sostentamento per le loro famiglie.\nLa cosa che pi\u00f9 di ogni altra straziava il cuore del poeta era il ritorno di questi uomini nelle loro case, quando i figli, lasciati molti mesi prima, non riconoscevano pi\u00f9 il padre.\nEventi questi che hanno visto come protagonisti anonimi lavoratori, sconosciuti proletari tranne a chi, attento osservatore dei sentimenti umani, per loro si \u00e8 speso ed ha sempre avuto orecchi per la loro tenue voce, perch\u00e9, nella realt\u00e0 dei fatti, sono quelli che hanno fatto grande i nostri paesi e che hanno impresso il movimento al carrozzone della vita.\nLa sua opera, ricca di suggestioni e di echi letterari che spaziano dai crepuscolari ai postsimbolisti francesi, raggiunge esiti poetici senz'altro tra i pi\u00f9 felici della lirica contemporanea.\nLe prose e gli inediti: \"Germoglia il silenzio\".\nNel dicembre 2020 \u00e8 uscito per De Bastiani Editore, col finanziamento del comune di Sernaglia della Battaglia, il libro \"Germoglia il silenzio. Vita di Giocondo Pillonetto\" di Giuliano Galletti e Paolo Steffan. Gli autori, attraverso una vasta mole di citazioni e materiali inediti, hanno ricostruito il vissuto del poeta utilizzando diari giovanili, taccuini della maturit\u00e0 e inediti poetici: a quarant'anni dalla morte di Pillonetto si \u00e8 cos\u00ec tornati a parlare della sua vicenda, andando per la prima volta a chiarirne la specificit\u00e0 nel quadro della storia del Novecento, a partire dalla leggenda del \u00abpoeta segreto\u00bb resa celebre dal racconto omonimo di Rigoni Stern."}
{"id": "4401331", "revid": "181699", "url": "https://it.wikipedia.org/wiki?curid=4401331", "title": "Omicidio di Gaetano Amoroso", "text": "L'omicidio di Gaetano Amoroso, un operaio e militante comunista, avvenne a Milano il 30 aprile 1976 a seguito di una aggressione il 27 aprile di un gruppo di attivisti di estrema destra, durante gli anni di piombo. Due giorni dopo l'aggressione venne assassinato il consigliere provinciale dell'MSI Enrico Pedenovi, mentre si stava recando alla commemorazione di Sergio Ramelli, morto un anno prima, il 29 aprile 1975, a seguito di un'aggressione con chiavi inglesi a opera di militanti della sinistra extraparlamentare di Avanguardia Operaia. Secondo l'ex terrorista Sergio Segio, i militanti dell'organizzazione effettuarono il mortale attentato come rappresaglia per la morte di Gaetano Amoroso.\nStoria.\nGaetano Amoroso era uno studente lavoratore nato a Milano nel quartiere operaio di Porta Venezia, e fin da giovanissimo prese parte alle agitazioni studentesche organizzati dalla Lega del Vento Rosso, una organizzazione di studenti e artisti del Partito Comunista Italiano (Marxista-Leninista), nella quale grazie a dei finanziamenti del comune di Milano, si impegn\u00f2 alla realizzazione di alcuni murales tuttora presenti nella periferia milanese. Il suo impegno politico e culturale lo port\u00f2 poi a occupare la fabbrica dove il padre lavorava, attuando un'autogestione, che si concluse con la riappropriazione dei beni da parte degli operai. In quello stesso periodo poi prese parte alle occupazioni delle case sfitte a piazza Risorgimento, per ridistribuirle tra le famiglie bisognose della periferia milanese. La sua militanza fu all'inizio nel gruppo Unione Comunisti Italiani, per poi passare ai Comitati Antifascisti, che furono la nuova denominazione del movimento studentesco.\nLa sua attiva partecipazione alle lotte politiche sociali per il comunismo gli attir\u00f2 l'odio dei gruppi neofascisti, i quali organizzarono un agguato a lui e ai suoi amici il 27 aprile 1976, aggredendoli a colpi di coltello in via Carlo Goldoni, in zona Porta Vittoria dove rimase ferito morendo poi il 30 aprile 1976. Dopo l'omicidio, una targa che ricorda il fatto \u00e8 stata affissa all'angolo di via Goldoni con via Giulio Uberti."}
{"id": "4401337", "revid": "300067", "url": "https://it.wikipedia.org/wiki?curid=4401337", "title": "Eddie Pacheco", "text": "Carriera.\nPallacanestro.\nPacheco ha giocato a basket livello giovanile nel San Beda College e nell'Universit\u00e0 di Santo Tom\u00e1s: ha successivamente giocato con i YCO Red Painters. Con le ha disputato le Olimpiadi del 1960 ed ha partecipato al Torneo Pre-Olimpico FIBA 1964, senza riuscire a qualificarsi per i Giochi di Tokyo.\nCalcio.\nGiocatore del San Beda College e dell'Universit\u00e0 di Santo Tom\u00e1s, con la nazionale di calcio ha disputato i Giochi asiatici del 1954 (realizzando anche una rete contro il ) e del 1958."}
{"id": "4401341", "revid": "69794", "url": "https://it.wikipedia.org/wiki?curid=4401341", "title": "Iloilo City", "text": ""}
{"id": "4401347", "revid": "46931", "url": "https://it.wikipedia.org/wiki?curid=4401347", "title": "Never Love a Stranger", "text": ""}
{"id": "4401348", "revid": "599013", "url": "https://it.wikipedia.org/wiki?curid=4401348", "title": "Kurt Bachmann", "text": "Carriera.\nCon le ha disputato i Mondiali 1959 e le Olimpiadi 1960. Fu costretto a ritirarsi a 27 anni a causa di un grave infortunio a un ginocchio."}
{"id": "4401350", "revid": "400694", "url": "https://it.wikipedia.org/wiki?curid=4401350", "title": "The Blob", "text": ""}
{"id": "4401352", "revid": "46931", "url": "https://it.wikipedia.org/wiki?curid=4401352", "title": "The Honeymoon Machine", "text": ""}
{"id": "4401353", "revid": "46931", "url": "https://it.wikipedia.org/wiki?curid=4401353", "title": "The War Lover", "text": ""}
{"id": "4401354", "revid": "46931", "url": "https://it.wikipedia.org/wiki?curid=4401354", "title": "Love with the Proper Stranger", "text": ""}
{"id": "4401357", "revid": "2041987", "url": "https://it.wikipedia.org/wiki?curid=4401357", "title": "Lancina Karim Konat\u00e9", "text": "Carriera.\nClub.\nInizia la carriera agonistica nel 2005 nel Sahel Sporting Club, societ\u00e0 che lascer\u00e0 nel 2007 per trasferirsi in Camerun, nel Cotonsport Garoua. Con il sodalizio di Garoua gioca sino al 2009, anno in cui si trasferisce all'al-Ittihad Tripoli, con cui vincer\u00e0 due campionati libici. Nel 2010 passa al Monastir, in Tunisia. Nell'estate 2010 torna al Cotonsport Garoua, societ\u00e0 con cui l'anno seguente vincer\u00e0 la MTN Elite One, il massimo campionato camerunese, nel 2011. In carriera ha giocato complessivamente 18 partite nella CAF Champions League, segnando anche 3 gol. Nella stagione 2012-2013 ha giocato nella massima serie bulgara con la Lokomotiv Sofia; dopo un'ulteriore parentesi nel Cotonsport Garoua, \u00e8 passato al Metz, nella seconda serie francese.\nNazionale.\nFa parte della Nazionale del suo Paese dal 2006. Viene selezionato per partecipare alla Coppa d'Africa 2012 ed alla Coppa d'Africa 2013."}
{"id": "4401358", "revid": "731511", "url": "https://it.wikipedia.org/wiki?curid=4401358", "title": "Matt Harvey", "text": " \u00c8 soprannominato \"the Dark Knight\" (\"il cavaliere oscuro\")\nMinor League.\nNato a New London, Connecticut ma cresciuto a Mystic, Harvey frequent\u00f2 la Fitch Senior High School di Groton, venendo selezionato per la prima volta nel terzo turno del draft MLB 2007 dai Los Angeles Angels of Anaheim. Non firm\u00f2 e si iscrisse all'University of North Carolina di Chapel Hill. Entr\u00f2 nel baseball professionistico quando venne selezionato al primo giro del draft amatoriale del 2010 come 7\u00aa scelta assoluta dai New York Mets. Inizi\u00f2 nel 2011 giocando con due squadre, nella classe A-avanzata e nella Doppia-A, finendo con 13 vittorie e 5 sconfitte, 3.32 di ERA e .246 in battuta concesso agli avversari in 26 partite, tutte da partente (135.2 inning). Nel 2012 gioc\u00f2 al livello AAA con i Buffalo Bisons della International League, chiudendo con 7 vittorie e 5 sconfitte, 3.68 di ERA e .233 di media battuta concessa agli avversari in 20 partite, tutte come partente (110.0 inning).\nMajor League.\nNew York Mets (2012-2018).\nHarvey debutt\u00f2 nella MLB il 26 luglio 2012, al Chase Field di Phoenix contro gli Arizona Diamondbacks, finendo dopo 5.1 inning con 0.00 di ERA, 11 strikeout e 3 valide subite. Chiuse la stagione con 3 vittorie e 5 sconfitte, 2.73 di ERA e .200 alla battuta contro di lui in 10 partite, tutte come partente (59.1 inning).\nIl 3 aprile 2013 nella prima partita della stagione contro i San Diego Padres termin\u00f2 con una vittoria, con 10 strikeout, 2 basi concesse, e una sola valida in 7.0 inning, con 0.00 di ERA. Il 13 dello stesso mese contro i Minnesota Twins ottenne un'altra vittoria, giocando 8 inning con 6 strikeout, 2 basi concesse, 2 valide e 0.82 di ERA. Il 7 maggio contro i Chicago White Sox in 9 inning fece registrare 12 strikeout e una sola valida. Il 7 agosto contro i Colorado Rockies disput\u00f2 la sua prima gara completa in carriera senza subire punti, concedendo 4 valide. Il 27 dello stesso mese venne inserito nella lista infortunati a causa di una parziale lacerazione del legamento laterale ulnare del gomito destro. Il 26 settembre venne spostato nella lista infortunati dei 60 giorni. Chiuse la stagione con 9 vittorie e 5 sconfitte, 2.27 di ERA (3\u00ba posto nella NL) e .209 alla battuta contro di lui in 26 partite, tutte da partente con un incontro giocato interamente senza subire punti (178.1 inning), venendo convocato per il suo primo All-Star Game. Il 4 ottobre Harvey decise di sottoporsi alla \"Tommy John surgery\" per riparare il legamento danneggiato. Il 22 dello stesso mese venne operato con successo, rimanendo fermo per l'intera stagione 2014.\nHarvey torn\u00f2 in campo il 2 aprile 2015 non concedendo alcun punto in sei inning lanciati contro i Washington Nationals. I Mets raggiunsero i playoff, dove lanci\u00f2 e vinse gara 3 contro i Los Angeles Dodgers nelle Division Series. La squadra si qualific\u00f2 per le World Series 2015, dove fu sconfitta in cinque gare dai Kansas City Royals. La sua stagione termin\u00f2 con un nuovo primato personale di 29 presenze come partente (pi\u00f9 quattro nei playoff), con un record di 13 vittorie e 8 sconfitte, 2.71 di ERA e .222 alla battuta contro di lui, in 189.1 inning. \nIl 15 gennaio 2016, Harvey firm\u00f2 un contratto annuale del valore di 4,325 milioni di dollari in arbitrato. Il 5 luglio venne inserito nella lista infortunati per la sindrome dello stretto toracico superiore. Il 30 dello stesso mese fu spostato nella lista dei 60 giorni chiudendo definitivamente la stagione con un record di 4 vittorie e 10 sconfitte, 4.86 di ERA e .302 alla battuta contro di lui in 17 partite, tutte da partente (92.2 inning). Lanci\u00f2 prevalentemente four-seam fastball con una media di 94,98\u00a0mph.\nIl 13 gennaio 2017 firm\u00f2 un contratto annuale del valore di 5,125 milioni di dollari in arbitrato. Il 7 maggio fu sospeso dai Mets per 3 giorni dopo aver violato delle regole interne della squadra.\nIl 4 maggio 2018, i Mets annunciarono che Harvey sarebbe stato designato per la riassegnazione, il giorno dopo aver rifiutato una retrocessione in minor league. L'8 maggio 2018, i Mets scambiarono Harvey con i Cincinnati Reds in cambio del ricevitore Devin Mesoraco e un corrispettivo in denaro. \nCincinnati Reds (2018).\nHarvey esord\u00ec con i Reds l'11 maggio 2018, lanciando per quattro inning senza concedere punti, contro i Los Angeles Dodgers. \nLa stagione di Harvey si chiuse con 24 partite giocate da partente, con un record di 7\u20137, un ERA di 4.50, e 111 strikeout in 128 inning.\nLos Angeles Angels e Oakland Athletics (2019).\nDivenuto free agent a fine stagione, il 21 dicembre Harvey firm\u00f2 con i Los Angeles Angels. \nLa stagione non and\u00f2 bene per Harvey, con un ERA di 7.50 in 48 inning giocati, per poi rimanere fermo per circa due mesi a causa di un infortunio alla schiena. Rientrato il 13 luglio, concesse sei punti in sei inning giocati, e il 19 luglio gli Angels lo dichiararono cedibile per poi svincolarlo il 21 luglio.\nIl 14 agosto 2019, Harvey firm\u00f2 un contratto di minor league con gli Oakland Athletics. Venne svincolato al termine della stagione senza aver disputato nemmeno una partita nella MLB. \nKansas City Royals e Baltimore Orioles (2020-).\nIl 28 luglio 2020, Harvey firm\u00f2 un contratto di minor league con i Kansas City Royals e divenne free agent al termine della stagione.\nIl 13 febbraio 2021, Harvey firm\u00f2 un contratto di minor league con i Baltimore Orioles con un invito allo Spring Training incluso."}
{"id": "4401359", "revid": "729019", "url": "https://it.wikipedia.org/wiki?curid=4401359", "title": "Castello di Pendennis", "text": "Il castello di Pendennis (in Lingua inglese: Pendennis Castle; in lingua cornica: Kastell Penndinas) \u00e8 un castello fortificato che si erge sul Pendennis Point, a Falmouth, in Cornovaglia (Inghilterra sud-ovest), e che fu fatto costruire tra il 1540 e il 1545 da Enrico VIII. Si tratta della pi\u00f9 grande fortezza di tutta la contea, nonch\u00e9 di una delle pi\u00f9 grandi fatte costruire da Enrico VIII e di una delle ultime fortezze reali ad essere caduta nelle mani dei repubblicani durante la guerra civile inglese.\nUbicazione.\nIl castello si trova lungo l'estuario del fiume Fal, giusto di fronte al Castello di St Mawes, situato sulla sponda opposta.\nCaratteristiche.\nAll'interno del castello, si pu\u00f2 visitare, tra l'altro, una cucina Tudor, una guardina della prima guerra mondiale, ecc., ecc.\nL'edificio ospita una collezione di cartoni animati risalenti al periodo della seconda guerra mondiale e realizzati da George Butterworth (1905-1988).\nNei mesi di luglio e agosto, viene fatto sparare ogni giorno uno dei cannoni del castello, chiamato Noonday Gun.\nStoria.\nL'edificio fu voluto da Enrico VIII per difendere l'accesso alle Carrick Roads in caso di tentativi di invasione da parte di Francesi e Spagnoli, invasione minacciata dopo il suo divorzio con la prima moglie, la cattolica Caterina d'Aragona, avvenuto dopo il 1530.\nI primi due forti furono costruiti tra il 1540 e il 1545.\nIn seguito agli attacchi avvenuti tra anni prima sulla Mount's Bay (in particolare nelle localit\u00e0 di Newlyn e Penzance) da parte di Francesi e Spagnoli, nel 1598, sotto il regno di Elisabetta I, fu aggiunta un'ulteriore muraglia difensiva.\nNel 1646, nel corso della guerra civile inglese e dopo sei mesi di assedio, il castello cadde nelle mani delle forze repubblicane. Il comando della guarnigione fu preso dall'ottantenne John Arundel, assistito da Henry Killigrew MP.\nDurante la seconda guerra mondiale, il castello fu utilizzato come centro di comando per la Cornovaglia."}
{"id": "4401361", "revid": "1573940", "url": "https://it.wikipedia.org/wiki?curid=4401361", "title": "Uahuka", "text": "Uahuka \u00e8 un genere di ragni appartenente alla famiglia Linyphiidae.\nEtimologia.\nIl genere prende il nome dall'isola di Ua Huka, dell'arcipelago delle isole Marchesi.\nDistribuzione.\nLe due specie oggi note di questo genere sono endemismi delle isole Marchesi, appartenenti alla Polinesia francese.\nTassonomia.\nL'aracnologo Levi, in un suo lavoro (1972b) propose di trasferire questo genere alla famiglia Symphytognathidae; un successivo studio di Brignoli (1980j) respinse questa tesi.\nDal 1935 non sono stati esaminati esemplari di questo genere.\nA dicembre 2012, si compone di due specie:"}
{"id": "4401363", "revid": "599013", "url": "https://it.wikipedia.org/wiki?curid=4401363", "title": "Repaglinide", "text": "Repaglinide \u00e8 un principio attivo farmaceutico, derivato dell'acido benzoico, che viene utilizzato come farmaco antidiabetico. Appartiene alla classe dei farmaci noti come glinidi o meglitinidi. Repaglinide \u00e8 venduta in Italia dalla societ\u00e0 farmaceutica Novo Nordisk A/S con il nome commerciale di Novonorm nella forma farmaceutica di compresse da 0,5mg, 1mg e 2mg. \u00c8 inoltre commercializzata da numerose altre societ\u00e0 farmaceutiche come medicinale equivalente.\nStoria.\nVerso la fine del 1983 gli scienziati di una piccola compagnia farmaceutica tedesca con soli 70 dipendenti, la Dr. Karl Thomae GmbH di Biberach an der Ri\u00df, nel sud della Germania, inventarono una serie di sostanze precursori della repaglinide. Questa compagnia nel 1990 venne acquistata dall Boehringer Ingelheim. La repaglinide fu successivamente concessa in licenza da Boehringer alla Novo Nordisk, la quale a sua volta nel 1992 present\u00f2 una richiesta alla Food and Drug Administration (FDA) per una Investigational New Drug, cio\u00e8 un permesso per iniziare una sperimentazione farmaceutica.\nNovo Nordisk formalizz\u00f2 la New Drug Application, cio\u00e8 una proposta formale affinch\u00e9 Food and Drug Administration (FDA) approvasse il nuovo farmaco per la vendita ed il marketing negli Stati Uniti, con il nome commerciale di Prandin, nel luglio 1997. L'approvazione giunse nel dicembre 1997. Il farmaco \u00e8 stato il capostipite della classe meglitinidi. Il nome commerciale adottato negli USA, cio\u00e8 Prandin, fa esplicito riferimento al suo rapido inizio ed alla sua breve durata d'azione. L'effetto del farmaco infatti si concentra nel periodo del pasto e gli antichi romani utilizzavano il termine \"prandium\" proprio ad indicare il pasto di mezzogiorno. Nella lingua italiana molti termini, quali ad esempio \"preprandiale\" e \"postprandiale\", fanno riferimento al periodo rispettivamente antecedente e seguente il prandium, qui inteso in senso pi\u00f9 ampio come pasto.\nFarmacodinamica.\nRepaglinide riduce con rapidit\u00e0 i livelli di glicemia poich\u00e9 stimola la secrezione di insulina da parte delle cellule \u03b2 delle isole pancreatiche, le quali pertanto debbono essere integre ed in numero sufficiente per dare luogo ad una risposta ipoglicemizzante. Repaglinide chiude i canali del Potassio ATP-dipendenti della membrana delle cellule \u03b2 pancreatiche. In questo modo le cellule beta si depolarizzano ed i canali del calcio si aprono. L'aumentato flusso intracellulare di calcio stimola la secrezione di insulina da parte delle cellule \u03b2 pancreatiche.\nLa secrezione insulinica si verifica entro 30 minuti dalla somministrazione per via orale del farmaco e la secrezione appare sufficiente a provocare una riduzione della glicemia per tutto il periodo influenzato dai pasti. L'aumentata concentrazione di insulina in risposta a repaglinide non perdura oltre la durata del pasto.\nFarmacocinetica.\nRepaglinide dopo somministrazione per via orale viene rapidamente assorbita dal tratto gastrointestinale. La concentrazione plasmatica massima (Cmax) viene raggiunta entro un'ora (Tmax) dall'assunzione. Una volta raggiunto il picco massimo, la concentrazione plasmatica diminuisce rapidamente ed il farmaco viene eliminato entro 6 ore. L'emivita farmacologica \u00e8 di circa un'ora. Repaglinide si caratterizza per una biodisponibilit\u00e0 media intorno al 60%.\nGli studi clinici hanno evidenziato un'elevata variabilit\u00e0 interindividuale nelle concentrazioni plasmatiche del farmaco, ma dato che la posologia viene aggiustata sulla base della risposta clinica, l'efficacia non \u00e8 influenzata dalla citata variabilit\u00e0.\nRepaglinide nella specie umana presenta un elevato legame (oltre il 98%) con le proteine plasmatiche.\nIl farmaco \u00e8 quasi completamente metabolizzato a livello epatico ed i metaboliti non sembrano in grado di determinare effetti ipoglicemizzanti.\nL'eliminazione della repaglinide e dei suoi metaboliti avviene principalmente per via biliare. Meno dell'8% di una dose somministrata \u00e8 presente nelle urine, soprattutto come metaboliti.\nUsi clinici.\nIl farmaco \u00e8 indicato nei soggetti con diabete mellito di tipo 2 con iperglicemia non controllata in modo soddisfacente dalla dieta, dalla riduzione del peso corporeo e dall'esercizio fisico.\nRepaglinide \u00e8 indicata anche in trattamento d'associazione con metformina in quei soggetti il cui trattamento con la sola metformina non appare sufficiente a controllare l'iperglicemia. Il trattamento dietetico e l'esercizio fisico debbono essere continuati dal paziente.\nConfronti con altri secretagoghi ad azione rapida.\nUno studio finanziato da Novo Nordisk, il distributore statunitense di Repaglinide, ha confrontato il loro prodotto con il Nateglinide in uno studio clinico randomizzato, multicentrico di 16 settimane. Lo studio ha concluso che i due farmaci erano simili, ma \"la monoterapia con repaglinide era significativamente pi\u00f9 efficace della monoterapia con nateglinide nel ridurre i valori di HbA1c e FPG dopo 16 settimane di terapia\".\nEffetti collaterali ed indesiderati.\nIl principale effetto avverso indotto dal composto \u00e8 l'ipoglicemia. Le reazioni ipoglicemiche sono in gran parte lievi e facilmente trattabili con l'assunzione di zucchero per os. Nei soggetti con reazioni pi\u00f9 gravi, che necessitano di assistenza, si pu\u00f2 rendere necessaria la somministrazione di glucosio per infusione endovenosa.\nIn alcuni soggetti sono stati evidenziati disturbi di natura gastrointestinale quali nausea, vomito, dolore addominale, diarrea o stitichezza. relativamente comuni anche le reazioni da ipersensibilit\u00e0 cutanea come eritema, rash cutaneo, prurito, e orticaria.&lt;br&gt;\nIn rari casi \u00e8 stato riportato l'aumento delle transaminasi epatiche (AST ed ALT). Nella maggioranza dei casi si trattava di incrementi lievi e transitori, facilmente regredibili con la sospensione della terapia.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota alla repaglinide oppure ad uno qualsiasi degli eccipienti utilizzati nella forma farmaceutica. \u00c8 inoltre controindicato nei soggetti affetti da diabete mellito di tipo 1, in chetoacidosi diabetica, con grave disfunzione epatica, oppure che assumono contemporaneamente gemfibrozil.\nDosi terapeutiche.\nIl farmaco deve essere assunto subito prima dei pasti principali, effettuando cio\u00e8 una somministrazione pre-prandiale. Il dosaggio deve essere individualizzato per ottimizzare il controllo della glicemia. A tal fine \u00e8 bene che il paziente svolga un attento monitoraggio domiciliare sia della glicemia che della glicosuria. Anche i livelli di emoglobina glicosilata possono dare utili indicazioni al riguardo. Le dosi debbono essere solitamente assunte da 15 a 30 minuti prima del pasto.\nGravidanza e allattamento.\nStudi sperimentali effettuati sui ratti nel corso dell'ultimo periodo della gravidanza e durante l'allattamento hanno evidenziato embriotossicit\u00e0 e uno sviluppo anomalo degli arti nei feti e nei neonati allattati.&lt;br&gt;\nLa Food and Drug Administration ha inserito Repaglinide in classe C per l'uso in gravidanza. In questa classe sono inseriti i farmaci i cui studi riproduttivi sugli animali hanno rilevato effetti dannosi sul feto (teratogenico, letale o altro) oppure quei farmaci per cui non sono disponibili studi controllati sull'uomo e talvolta n\u00e9 sull'uomo n\u00e9 sull'animale."}
{"id": "4401366", "revid": "767487", "url": "https://it.wikipedia.org/wiki?curid=4401366", "title": "Little Mischief (film 1899)", "text": "Little Mischief \u00e8 un cortometraggio muto del 1899 diretto da J. Stuart Blackton.\nIl filmato \u00e8 uno dei primissimi esempi di genere comico basati sul tema dei \"ragazzini dispettosi\", che tanta fortuna avr\u00e0 nel cinema fin dalle origini. I due interpreti non sono accreditati e se ne ignora l'identit\u00e0.\nTrama.\nNel soggiorno di casa, pap\u00e0 sta leggendo il giornale. La figlia, una bambina dispettosa, usa una lunga cannuccia per titillargli il collo. Pensando possa essere una mosca, pap\u00e0 cerca di scacciarla con la mano. Ma il solletico continua sull'orecchio: usando il giornale, pap\u00e0 insiste nel voler far sparire quel fastidioso insetto senza accorgersi che la causa di tutto \u00e8 la sua figlioletta che se la ride. Persa la pazienza, l'uomo fa dei gesti scomposti che gli fanno perdere l'equilibrio e lo fanno cadere dalla sedia.\nProduzione.\nIl film fu prodotto dall'Edison Manufacturing Company.\nDistribuzione.\nDistribuito dall'Edison Manufacturing Company, usc\u00ec nelle sale cinematografiche USA nel marzo 1899.\nCopia della pellicola viene conservata negli archivi della Library of Congress."}
{"id": "4401369", "revid": "767487", "url": "https://it.wikipedia.org/wiki?curid=4401369", "title": "L'ultimo tentativo", "text": "L'ultimo tentativo (\"Baby the Rain Must Fall\") \u00e8 un film del 1965 diretto da Robert Mulligan.\n\u00c8 un film drammatico statunitense con Steve McQueen, Lee Remick e Don Murray. \u00c8 basato sul lavoro teatrale del 1954 \"The Traveling Lady\" di Horton Foote. McQueen interpreta un irresponsabile cantante rock appena uscito di prigione.\nProduzione.\nIl film, diretto da Robert Mulligan su una sceneggiatura e un soggetto di Horton Foote (autore del lavoro teatrale), fu prodotto da Alan J. Pakula per la Columbia Pictures Corporation e la Solar Productions e girato in Texas nelle citt\u00e0 di Bay City, Columbus e Wharton. Il titolo di lavorazione fu \"Traveling Lady\".\nDistribuzione.\nIl film fu distribuito con il titolo \"Baby the Rain Must Fall\" negli Stati Uniti dal 15 gennaio 1965 (premi\u00e8re il 12 gennaio 1965) al cinema dalla Columbia Pictures Corporation.\nAlcune delle uscite internazionali sono state:\nCritica.\nSecondo il Morandini il film \"pur sceneggiato da Horton Foote, autore della commedia all'origine del film, \u00e8 pieno di buchi come una forma di groviera. La cornice ha una sua triste suggestione, ma il quadro \u00e8 specioso, non convincente\". Secondo Leonard Maltin il film \u00e8 \"sottovalutato\". L'interpretazione di Murray risulterebbe ottima.\nPromozione.\nLe tagline sono:"}
{"id": "4401370", "revid": "46931", "url": "https://it.wikipedia.org/wiki?curid=4401370", "title": "Baby the Rain Must Fall", "text": ""}
{"id": "4401372", "revid": "46931", "url": "https://it.wikipedia.org/wiki?curid=4401372", "title": "The Cincinnati Kid", "text": ""}
{"id": "4401375", "revid": "287204", "url": "https://it.wikipedia.org/wiki?curid=4401375", "title": "Derek Kilmer", "text": "Biografia.\nNato e cresciuto nello Stato di Washington, Kilmer frequent\u00f2 l'Universit\u00e0 di Princeton per poi studiare a Oxford grazie a una borsa di studio.\nDopo aver lavorato per qualche tempo come consulente di business, Kilmer entr\u00f2 in politica con il Partito Democratico e nel 2005 venne eletto all'interno della legislatura statale. Kilmer vi rimase fino al 2013, quando approd\u00f2 alla Camera dei Rappresentanti per il seggio lasciato libero da Norm Dicks.\nSposato con Jennifer, Kilmer ha due figli."}
{"id": "4401378", "revid": "767487", "url": "https://it.wikipedia.org/wiki?curid=4401378", "title": "Trinidad James", "text": "Trinidad James \u00e8 CEO della etichetta discografica di sua propriet\u00e0 Gold Gang Records ed ha firmato un contratto con la major discografica Def Jam\nCarriera.\nIl suo singolo di debutto \"All Gold Everything\" si \u00e8 classificato nella Billboard Hot 100 e nella Billboard R&amp;B/Hip-Hop Chart. Il brano \u00e8 estratto dal suo mixtape di debutto \"Don't Be S.A.F.E.\", pubblicato il 16 ottobre 2012. Come molti altri artisti Hip-Hop, Trinidad James \u00e8 arrivato al grande pubblico tramite video postati su You Tube.\nDiscografia.\nSingoli.\nIl Singolo \"All Gold Everything\" si \u00e8 posizionato 36\u00ba nella Billboard Hot 100, 9\u00ba nella classifica US Hot R&amp;B/Hip-Hop Songs e 9\u00ba nella classifica US Hot Rap Songs."}
{"id": "4401380", "revid": "131358", "url": "https://it.wikipedia.org/wiki?curid=4401380", "title": "Football Club Sapins de Libreville", "text": ""}
{"id": "4401381", "revid": "287204", "url": "https://it.wikipedia.org/wiki?curid=4401381", "title": "Ryan McBean", "text": "Carriera professionistica.\nPittsburgh Steelers.\nMcBean fu scelto dai Pittsburgh Steelers nel quarto giro del Draft 2007. Fece una sola apparizione in campo nella sua stagione da rookie prima di venire svincolato prima dell'inizio della stagione 2008.\nDenver Broncos.\nMcBean firm\u00f2 per far parte della squadra di allenamento dei Denver Broncos il 1\u00ba settembre 2008. Nella stagione successiva divenne il defensive end titolare della squadra diretta dall'allenatore Josh McDaniels. Nella stagione 2011 termin\u00f2 con un primato in carriera di 4,0 sack.\nNel marzo 2012 fu sospeso per sei partite dopo essere risultato positivo a un test antidoping.\nBaltimore Ravens.\nMcBean firm\u00f2 coi the Baltimore Ravens il 7 maggio 2012. Nella sua prima stagione nel Maryland non scese mai in campo."}
{"id": "4401382", "revid": "131358", "url": "https://it.wikipedia.org/wiki?curid=4401382", "title": "FC Sapins", "text": ""}
{"id": "4401385", "revid": "155634", "url": "https://it.wikipedia.org/wiki?curid=4401385", "title": "Bryon Wilson", "text": "Biografia.\nIn Coppa del Mondo ha esordito il 24 febbraio 2007 a Apex (27\u00ba), ha ottenuto il primo podio il 11 dicembre 2009 a Suomu (2\u00ba) e la prima vittoria il 22 dicembre 2012 a Kreischberg.\nIn carriera ha partecipato a un'edizione dei Giochi olimpici invernali, (3\u00ba nelle gobbe), e due dei Campionati mondiali (10\u00ba nelle gobbe a Voss-Myrkdalen 2013 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDM = gobbe in parallelo"}
{"id": "4401390", "revid": "537521", "url": "https://it.wikipedia.org/wiki?curid=4401390", "title": "North York Center", "text": ""}
{"id": "4401393", "revid": "1573940", "url": "https://it.wikipedia.org/wiki?curid=4401393", "title": "Uapou maculata", "text": "Uapou maculata \u00e8 un ragno appartenente alla famiglia Linyphiidae.\n\u00c8 l'unica specie nota del genere Uapou.\nEtimologia.\nIl genere prende il nome dall'isola di Ua Pou, dell'arcipelago delle isole Marchesi.\nDistribuzione.\nLa specie \u00e8 un endemismo delle isole Marchesi, appartenenti alla Polinesia francese; \u00e8 stata rinvenuta a circa 1000 metri di altitudine sul monte Tekohepu dell'isola Ua Pou.\nTassonomia.\nL'aracnologo Levi, in un suo lavoro (1972b) propose di trasferire questo genere alla famiglia Symphytognathidae; un successivo studio di Brignoli (1980j) respinse questa tesi.\nDal 1935 non sono stati esaminati altri esemplari, n\u00e9 sono state descritte sottospecie al 2012."}
{"id": "4401395", "revid": "767487", "url": "https://it.wikipedia.org/wiki?curid=4401395", "title": "Il rally dei campioni", "text": "Il rally dei campioni (\"On Any Sunday\") \u00e8 un film documentario del 1971 diretto da Bruce Brown.\n\u00c8 un film documentario statunitense con Steve McQueen. Ottenne una nomination ai premi Oscar nella categoria miglior documentario. Il documentario segue piloti di moto e appassionati di corse motociclistiche (tra cui lo stesso McQueen). Ebbe un seguito nel 1981, \"On Any Sunday II\".\nProduzione.\nIl film, diretto da Bruce Brown, fu prodotto da Robert Bagley, Bruce Brown e, non accreditato, da Steve McQueen per la Solar Productions (societ\u00e0 di McQueen) e girato in varie localit\u00e0 in California, nell'Ohio, nello Utah e nell'Indiana con un budget stimato in 313.000 dollari.\nDistribuzione.\nIl film fu distribuito con il titolo \"On Any Sunday\" negli Stati Uniti dal 28 luglio 1971 dalla Monterey Media.\nAlcune delle uscite internazionali sono state:\nPromozione.\nLe tagline sono:"}
{"id": "4401396", "revid": "46931", "url": "https://it.wikipedia.org/wiki?curid=4401396", "title": "On Any Sunday", "text": ""}
{"id": "4401397", "revid": "124339409", "url": "https://it.wikipedia.org/wiki?curid=4401397", "title": "North York (Toronto)", "text": "North York \u00e8 un distretto ed ex municipalit\u00e0, facente ora parte della citt\u00e0 di Toronto in Ontario, in Canada. \u00c8 situato lungo la Yonge Street e circonda l'omonima stazione metropolitana di Toronto.\nGeografia.\nGeograficamente, comprende la parte centrale della sezione settentrionale di Toronto. Secondo il censimento del 2006 ha una popolazione di 635.370 abitanti.\nSi trova direttamente a nord di York, Old Toronto e East York, tra Etobicoke a ovest e Scarborough a est. \nStoria.\nFino al 1998 fu la seconda pi\u00f9 grande delle sei municipalit\u00e0 che comprende l'Area metropolitana di Toronto. L'anno precedente il governo provinciale dell'Ontario legifer\u00f2 sull'unione di queste municipalit\u00e0 in una sola, fondendole nella Citt\u00e0 di Toronto.\nIl suo distretto affaristico prende il nome di \"North York Center\""}
{"id": "4401402", "revid": "31886", "url": "https://it.wikipedia.org/wiki?curid=4401402", "title": "Uapou", "text": ""}
{"id": "4401403", "revid": "125637174", "url": "https://it.wikipedia.org/wiki?curid=4401403", "title": "Jia Zongyang", "text": "Biografia.\nIn Coppa del Mondo ha esordito il 20 dicembre 2008 ad Adventure Mountain (4\u00ba) e ha ottenuto la prima vittoria, nonch\u00e9 primo podio, il 20 dicembre 2009 a Changchun.\nIn carriera ha partecipato a tre edizioni dei Giochi olimpici invernali, (6\u00ba nei salti), (3\u00ba nei salti) e , e a due dei Campionati mondiali, vincendo la medaglia di bronzo a Voss-Myrkdalen 2013.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "4401407", "revid": "850677", "url": "https://it.wikipedia.org/wiki?curid=4401407", "title": "Toronto Transit Commission", "text": "La Toronto Transit Commission (TTC) \u00e8 un'agenzia di trasporto pubblica che opera con autobus urbano, tram, trasporto a chiamata e servizi di trasporto rapido a Toronto in Canada.\nStoria.\nNacque nel 1921 e ora comprende 4 linee di trasporto rapido con 75 stazioni, 192 linee di autobus e 10 linee di tram."}
{"id": "4401410", "revid": "46931", "url": "https://it.wikipedia.org/wiki?curid=4401410", "title": "The Towering Inferno", "text": ""}
{"id": "4401413", "revid": "1543377", "url": "https://it.wikipedia.org/wiki?curid=4401413", "title": "Knut Nesb\u00f8", "text": "Fece parte del gruppo musicale pop rock Di Derre. Mor\u00ec improvvisamente nel 2013.\nBiografia.\nEra il fratello di Jo Nesb\u00f8, musicista (entrambi suonavano nei Di Derre) e scrittore.\nCarriera.\nGiocatore.\nClub.\nNesb\u00f8 gioc\u00f2 per il Molde dal 1979 al 1985, con delle parentesi al Rival (1980) e allo Harstad (1982). Sempre con il Molde, esord\u00ec nella 1. divisjon: il 29 aprile 1984, fu titolare nella sconfitta per 0-3 contro lo Start. Dal 1986 al 1989 fu in forza al Lyn Oslo. Nel 1990, gioc\u00f2 nello Stab\u00e6k.\nGiornalismo.\nLavor\u00f2 per Aftenposten, poi per Norsk rikskringkasting (NRK)."}
{"id": "4401417", "revid": "300067", "url": "https://it.wikipedia.org/wiki?curid=4401417", "title": "Roberto Ybur\u00e1n", "text": "Carriera.\nCon le ha disputato i Mondiali 1959 e le Olimpiadi 1960."}
{"id": "4401422", "revid": "1573940", "url": "https://it.wikipedia.org/wiki?curid=4401422", "title": "Ulugurella longimana", "text": "Ulugurella longimana \u00e8 un ragno appartenente alla famiglia Linyphiidae.\n\u00c8 l'unica specie nota del genere Ulugurella.\nDistribuzione.\nLa specie \u00e8 stata rinvenuta in Tanzania.\nTassonomia.\nDal 1986 non sono stati esaminati altri esemplari, n\u00e9 sono state descritte sottospecie al 2012."}
{"id": "4401425", "revid": "287204", "url": "https://it.wikipedia.org/wiki?curid=4401425", "title": "Mike Riddle", "text": "Biografia.\nHa debuttato in Coppa del Mondo il 15 gennaio 2006 a Les Contamines, subito ottenendo il primo podio (2\u00ba), e ha ottenuto la prima vittoria il 12 marzo 2008 a Valmalenco.\nIn carriera ha partecipato a due edizioni dei Giochi olimpici invernali, vincendo la medaglia d'argento e Pyeongchang 2018 arrivando al 6\u00ba posto, e a cinque dei Campionati mondiali, vincendo la medaglia d'oro a Park City 2011 e l'argento a Sierra Nevada 2017.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4401427", "revid": "31886", "url": "https://it.wikipedia.org/wiki?curid=4401427", "title": "Ulugurella", "text": ""}
{"id": "4401431", "revid": "107831", "url": "https://it.wikipedia.org/wiki?curid=4401431", "title": "Women's Games", "text": ""}
{"id": "4401433", "revid": "599013", "url": "https://it.wikipedia.org/wiki?curid=4401433", "title": "From the Shadows", "text": ""}
{"id": "4401434", "revid": "124152055", "url": "https://it.wikipedia.org/wiki?curid=4401434", "title": "Lindsey Graham", "text": "Biografia.\nNato e cresciuto nella Carolina del Sud, Graham rimase orfano di entrambi i genitori all'et\u00e0 di ventun anni, e dopo la loro scomparsa gli venne affidata la custodia della sorella. Laureatosi in legge, Graham si arruol\u00f2 nell'Air Force e prest\u00f2 servizio come JAG. Nel 1988 pass\u00f2 alla riserva, dove presta servizio tuttora con il grado di colonnello.\nTornato alla vita civile, Graham entr\u00f2 in politica con il Partito Repubblicano e venne eletto all'interno della legislatura statale della Carolina del Sud. Dopo un solo mandato, Graham si candid\u00f2 alla Camera dei Rappresentanti e riusc\u00ec a farsi eleggere. Venne poi riconfermato per altri tre mandati nel 1996, nel 1998 e nel 2000.\nNel 2002, dopo l'annuncio del ritiro del senatore centenario Strom Thurmond, Graham si candid\u00f2 per il seggio e venne eletto. I votanti lo riconfermarono anche nel 2008 e nel 2014.\nNelle elezioni del 3 novembre 2020 ottiene la riconferma per un quarto mandato senatoriale, sconfiggendo, con il 54,5% dei voti il candidato democratico Jaime Harrison.\nGraham, che \u00e8 un conservatore, non si \u00e8 mai sposato.\nIl 21 giugno del 2015 si candida alle primarie repubblicane per le presidenziali del 2016. I sondaggi lo quotavano tra lo 0,4% e l'1,1%. Il 21 dicembre sospende la sua campagna; il 15 gennaio 2016 sostiene ufficialmente il candidato moderato del partito Jeb Bush considerato favorito alla nomination alla vigilia. \u00c8 il primo ex candidato del 2016 in assoluto a dichiarare la sua preferenza (e primo tra i repubblicani) dopo la fine della sua campagna elettorale e prima del primo voto dell'Iowa e primo a sostenere Bush. \nDopo il ritiro di Jeb Bush a seguito delle disastrose primarie proprio in Carolina del Sud, Graham decide di non appoggiare nessuno degli altri competitor; per\u00f2 dopo il SuperTuesday del 15 marzo Graham decide, a sorpresa, di appoggiare l'ultraconsevatore Ted Cruz a discapito del moderato governatore John Kasich, con cui \u00e8 politicamente pi\u00f9 affine, ritenendo che fosse l'unico candidato in grado di tenere testa a Trump, e cercando di seguire la strategia perseguita dall'ex candidato repubblicano alle presidenziali del 2012 Mitt Romney, ovvero quello di arrivare ad una \"broken\" o \"open\" Convention del Partito Repubblicano dove nessun candidato raggiunge la maggioranza dei delegati a cui viene affidata la scelta del candidato Presidente senza vincolo di mandato senza tener conto del risultato delle primarie (cosiddetta \"nomina a tavolino\" tra delegati).\nVita privata.\nGraham \u00e8 celibe e vive attualmente nella cittadina di Seneca."}
{"id": "4401435", "revid": "318922", "url": "https://it.wikipedia.org/wiki?curid=4401435", "title": "Naruto Ninja Destiny 2 - European Version", "text": ""}
{"id": "4401437", "revid": "767487", "url": "https://it.wikipedia.org/wiki?curid=4401437", "title": "Dixie Dinamite &amp; Patsy Tritolo", "text": "Dixie Dinamite &amp; Patsy Tritolo (\"Dixie Dynamite\") \u00e8 un film del 1976 diretto da Lee Frost.\n\u00c8 un film d'azione statunitense con Warren Oates, Christopher George e Jane Anne.\nProduzione.\nIl film, diretto da Lee Frost su una sceneggiatura di Wes Bishop e dello stesso Frost, fu prodotto da Wes Bishop per la Dimension Films e girato a Piru in California.\nDistribuzione.\nIl film fu distribuito con il titolo \"Dixie Dynamite\" negli Stati Uniti dal 13 maggio 1976 (premi\u00e8re a Bismarck, Dakota del Nord) al cinema dalla Dimension Films.\nAlcune delle uscite internazionali sono state:\nPromozione.\nLa tagline \u00e8: \"They got 'em mad... now there's no stoppin 'em!\"."}
{"id": "4401438", "revid": "1305772", "url": "https://it.wikipedia.org/wiki?curid=4401438", "title": "Lowepro", "text": "Lowepro \u00e8 un'azienda statunitense che produce equipaggiamento di tipo fotografico.\nStoria.\nL'azienda \u00e8 nata nel 1967 in Colorado su iniziativa dei fratelli Greg, Jeff e Mike Lowe e attualmente, la sede aziendale si trova a Petaluma in California.\nNel 1981, la \"Uwe Mummenhoff and DayMen Photo Marketing Inc.\" si \u00e8 aggiudicata i diritti esclusivi per la produzione dei prodotti \"Lowepro\" sotto licenza in Canada.\nNel 1989, la \"Lowepro U.S.A.\" \u00e8 diventata una sussidiaria della DayMen \"Photo Marketing\" ed \u00e8 stata trasformata in \"corporation\".\nIl marchio registrato \"Lowepro\" \u00e8 stato acquistato nel 2002 dalla Brockway Moran &amp; Partners che ha avviato una collaborazione gestionale con la DayMen\nIn Italia, dal 2011, i prodotti Lowepro vengono distribuiti da Nital ."}
{"id": "4401439", "revid": "46931", "url": "https://it.wikipedia.org/wiki?curid=4401439", "title": "Dixie Dynamite", "text": ""}
{"id": "4401440", "revid": "46931", "url": "https://it.wikipedia.org/wiki?curid=4401440", "title": "Dixie Dinamite e Patsy Tritolo", "text": ""}
{"id": "4401445", "revid": "1480390", "url": "https://it.wikipedia.org/wiki?curid=4401445", "title": "Downtown Toronto", "text": "Il Downtown Toronto o in italiano Centro di Toronto \u00e8 il distretto affaristico principale di Toronto (Ontario) in Canada.\nSituato interamente nell'ex municipalit\u00e0 di Old Toronto (\"Vecchia Toronto\"), approssimativamente confinante a nord con Bloor Street, il Lago Ontario a sud, il Fiume Don a Est e Bathurst street a ovest.\nL'area contiene la pi\u00f9 grande concentrazione di grattacieli della citt\u00e0 oltre al governo municipale e provinciale dell'Ontario.\nToronto ha il pi\u00f9 massiccio skyline del Nord America dopo New York e Chicago."}
{"id": "4401446", "revid": "54354", "url": "https://it.wikipedia.org/wiki?curid=4401446", "title": "Centro di Toronto", "text": ""}
{"id": "4401452", "revid": "228587", "url": "https://it.wikipedia.org/wiki?curid=4401452", "title": "Abierto Internacional Varonil Club Casablanca 2003 - Singolare", "text": "Il singolare del torneo di tennis Abierto Internacional Varonil Club Casablanca 2003, facente parte dell'ATP Challenger Series, ha avuto come vincitore Adri\u00e1n Garc\u00eda che ha battuto in finale Santiago Gonz\u00e1lez 7-5, 6-3."}
{"id": "4401453", "revid": "228587", "url": "https://it.wikipedia.org/wiki?curid=4401453", "title": "Abierto Internacional Varonil Club Casablanca 2003 - Doppio", "text": "Il doppio del torneo di tennis Abierto Internacional Varonil Club Casablanca 2003, facente parte dell'ATP Challenger Series, ha avuto come vincitori Huntley Montgomery e Andres Pedroso che hanno battuto in finale Bruno Echagaray e Jean-Julien Rojer 63-7, 7-5, 6-4."}
{"id": "4401455", "revid": "1442080", "url": "https://it.wikipedia.org/wiki?curid=4401455", "title": "Samsung Securities Cup 2003 - Singolare", "text": "Il singolare del torneo di tennis Samsung Securities Cup 2003, facente parte della categoria ATP Challenger Tour, ha avuto come vincitore Hyung-Taik Lee che ha battuto in finale Dennis van Scheppingen 6-3, 6-3."}
{"id": "4401456", "revid": "1442080", "url": "https://it.wikipedia.org/wiki?curid=4401456", "title": "Samsung Securities Cup 2003 - Doppio", "text": "Il doppio del torneo di tennis Samsung Securities Cup 2003, facente parte della categoria ATP Challenger Tour, ha avuto come vincitori Alex Kim e Hyung-Taik Lee che hanno battuto in finale Alex Bogomolov, Jr. e Jeff Salzenstein 1-6, 6-1, 6-4."}
{"id": "4401457", "revid": "1442080", "url": "https://it.wikipedia.org/wiki?curid=4401457", "title": "Saint-Jean-de-Luz Challenger 2003 - Singolare", "text": "Il singolare del torneo di tennis Sain, facente parte dell'ATP Challenger Series, ha avuto come vincitore Irakli Labadze che ha battuto in finale Fabrice Santoro 1-6, 7-64, 6-4."}
{"id": "4401458", "revid": "1442080", "url": "https://it.wikipedia.org/wiki?curid=4401458", "title": "Saint-Jean-de-Luz Challenger 2003 - Doppio", "text": "Il doppio del torneo di tennis Sain, facente parte dell'ATP Challenger Series, ha avuto come vincitori Julien Benneteau e Nicolas Mahut che hanno battuto in finale Johan Landsberg e Myles Wakefield 6-4, 6-1."}
{"id": "4401459", "revid": "1442080", "url": "https://it.wikipedia.org/wiki?curid=4401459", "title": "Pekao Open 2003 - Singolare", "text": "Il singolare del torneo di tennis Pekao Open 2003, facente parte dell'ATP Challenger Series, ha avuto come vincitore Nicol\u00e1s Mass\u00fa che ha battuto in finale Albert Portas 6-4, 6-3."}
{"id": "4401461", "revid": "1442080", "url": "https://it.wikipedia.org/wiki?curid=4401461", "title": "Pekao Open 2003 - Doppio", "text": "Il doppio del torneo di tennis Pekao Open 2003, facente parte dell'ATP Challenger Series, ha avuto come vincitori Mariusz Fyrstenberg e Marcin Matkowski che hanno battuto in finale Jaroslav Levinsk\u00fd e David \u0160koch 6-1, 7-5."}
{"id": "4401464", "revid": "1442080", "url": "https://it.wikipedia.org/wiki?curid=4401464", "title": "Teheran Challenger 2003 - Singolare", "text": "Il singolare del torneo di tennis Teheran Challenger 2003, facente parte dell'ATP Challenger Series, ha avuto come vincitore \u00d3scar Hern\u00e1ndez che ha battuto in finale Jean-Claude Scherrer 4-6, 6-4, 6-3."}
{"id": "4401465", "revid": "1442080", "url": "https://it.wikipedia.org/wiki?curid=4401465", "title": "Teheran Challenger 2003 - Doppio", "text": "Il doppio del torneo di tennis Teheran Challenger 2003, facente parte dell'ATP Challenger Series, ha avuto come vincitori Daniel K\u00f6llerer e Philipp Mullner che hanno battuto in finale Ivo Klec e Josef Nesticky per walkover."}
{"id": "4401467", "revid": "1442080", "url": "https://it.wikipedia.org/wiki?curid=4401467", "title": "Grenoble Challenger 2003 - Singolare", "text": "Il singolare del torneo di tennis Grenoble Challenger 2003, facente parte dell'ATP Challenger Series, ha avuto come vincitore Richard Gasquet che ha battuto in finale Harel Levy 7-5, 7-61."}
{"id": "4401468", "revid": "1442080", "url": "https://it.wikipedia.org/wiki?curid=4401468", "title": "Grenoble Challenger 2003 - Doppio", "text": "Il doppio del torneo di tennis Grenoble Challenger 2003, facente parte dell'ATP Challenger Series, ha avuto come vincitori Paul Baccanello e Harel Levy che hanno battuto in finale Rik De Voest e Johan Landsberg 5-7, 6-4, 7-65."}
{"id": "4401470", "revid": "1442080", "url": "https://it.wikipedia.org/wiki?curid=4401470", "title": "San Antonio Challenger 2003 - Singolare", "text": "Il singolare del torneo di tennis San Antonio Challenger 2003, facente parte dell'ATP Challenger Series, ha avuto come vincitore Dmitrij Tursunov che ha battuto in finale S\u00e9bastien de Chaunac 6-2, 63-7, 6-4."}
{"id": "4401472", "revid": "1442080", "url": "https://it.wikipedia.org/wiki?curid=4401472", "title": "San Antonio Challenger 2003 - Doppio", "text": "Il doppio del torneo di tennis San Antonio Challenger 2003, facente parte dell'ATP Challenger Series, ha avuto come vincitori Paul Goldstein e Jeff Morrison che hanno battuto in finale Tom\u00e1\u0161 Cakl e Louis Vosloo 6-3, 6-2."}
{"id": "4401473", "revid": "1442080", "url": "https://it.wikipedia.org/wiki?curid=4401473", "title": "Fresno Challenger 2003 - Singolare", "text": "Il singolare del torneo di tennis Fresno Challenger 2003, facente parte dell'ATP Challenger Series, ha avuto come vincitore Alex Kim che ha battuto in finale Jeff Morrison 7-5, 7-66."}
{"id": "4401474", "revid": "1442080", "url": "https://it.wikipedia.org/wiki?curid=4401474", "title": "Fresno Challenger 2003 - Doppio", "text": "Il doppio del torneo di tennis Fresno Challenger 2003, facente parte dell'ATP Challenger Series, ha avuto come vincitori Diego Ayala e Travis Parrott che hanno battuto in finale Paul Goldstein e Jeff Morrison 7-5, 4-6, 6-3."}
{"id": "4401476", "revid": "599013", "url": "https://it.wikipedia.org/wiki?curid=4401476", "title": "Guilty or Not Guilty", "text": ""}
{"id": "4401477", "revid": "1442080", "url": "https://it.wikipedia.org/wiki?curid=4401477", "title": "Groningen Challenger 2003 - Singolare", "text": "Il singolare del torneo di tennis Groningen Challenger 2003, facente parte dell'ATP Challenger Series, ha avuto come vincitore Kristof Vliegen che ha battuto in finale Joachim Johansson 6-4, 6-4."}
{"id": "4401478", "revid": "1442080", "url": "https://it.wikipedia.org/wiki?curid=4401478", "title": "Groningen Challenger 2003 - Doppio", "text": "Il doppio del torneo di tennis Groningen Challenger 2003, facente parte dell'ATP Challenger Series, ha avuto come vincitori Amir Hadad e Harel Levy che hanno battuto in finale Fred Hemmes e Raemon Sluiter 6-4, 6-4."}
{"id": "4401479", "revid": "1442080", "url": "https://it.wikipedia.org/wiki?curid=4401479", "title": "Copa Sevilla 2003 - Singolare", "text": "Il singolare del torneo di tennis Copa Sevilla 2003, facente parte dell'ATP Challenger Series, ha avuto come vincitore Luis Horna che ha battuto in finale Guillermo Garc\u00eda L\u00f3pez 6-0, 4-6, 6-3."}
{"id": "4401480", "revid": "92723", "url": "https://it.wikipedia.org/wiki?curid=4401480", "title": "Copa Sevilla 2003 - Doppio", "text": "Il doppio del torneo di tennis Copa Sevilla 2003, facente parte dell'ATP Challenger Series, ha avuto come vincitori \u00d3scar Hern\u00e1ndez e Albert Portas che hanno battuto in finale Enzo Artoni e Sergio Roitman 6-4, 4-6, 6-4."}
{"id": "4401481", "revid": "1442080", "url": "https://it.wikipedia.org/wiki?curid=4401481", "title": "Tumkur Challenger 2003 - Singolare", "text": "Il singolare del torneo di tennis Tumkur Challenger 2003, facente parte dell'ATP Challenger Series, ha avuto come vincitore Philipp Kohlschreiber che ha battuto in finale Lee Childs 7-5, 7-65."}
{"id": "4401482", "revid": "1442080", "url": "https://it.wikipedia.org/wiki?curid=4401482", "title": "Thessaloniki Challenger 1990 - Singolare", "text": "Il tabellone singolare del Thessaloniki Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Christian Geyer (tds n. 6). In finale ha sconfitto Henrik Holm (tds n. 7) con il punteggio di 7-6, 6-3."}
{"id": "4401483", "revid": "110157", "url": "https://it.wikipedia.org/wiki?curid=4401483", "title": "Filippo Basile", "text": "Dipendente della Regione Siciliana, prima di lui era stato ucciso un altro funzionario, circa dieci anni prima, Giovanni Bonsignore.\nBiografia.\nNato a Palermo il 10 gennaio del 1961, completa gli studi obbligatori e frequenta il liceo classico Umberto I, trovandosi allievo del prof. Franco Salvo di cui riconoscer\u00e0 il contributo quasi \"paterno\" alla sua formazione culturale e spirituale. Dopo la maturit\u00e0 si iscrive presso l'Universit\u00e0 degli studi di Palermo, dove il 25 marzo 1986 consegue la laurea in Economia e commercio, con il massimo dei voti. Nel 1989 viene assunto come dirigente presso la Regione Siciliana.\nViene ucciso da Ignazio Gilberti il pomeriggio del 5 luglio 1999, all'uscita dagli uffici amministrativi; il mandante viene identificato in Antonino Velio Sprio, un collega di Basile di cui lui stesso aveva iniziato le pratiche per il licenziamento, essendo quest'ultimo accusato di associazione a delinquere e tentato omicidio."}
{"id": "4401484", "revid": "1442080", "url": "https://it.wikipedia.org/wiki?curid=4401484", "title": "Tumkur Challenger 2003 - Doppio", "text": "Il doppio del torneo di tennis Tumkur Challenger 2003, facente parte dell'ATP Challenger Series, ha avuto come vincitori Prakash Amritraj e Rik De Voest che hanno battuto in finale Michal Merti\u0148\u00e1k e Branislav Sek\u00e1\u010d 6-4, 6-3."}
{"id": "4401486", "revid": "1442080", "url": "https://it.wikipedia.org/wiki?curid=4401486", "title": "Ciutat de Barcelona 2003 - Singolare", "text": "Il singolare del torneo di tennis Ciutat de Barcelona 2003, facente parte dell'ATP Challenger Series, ha avuto come vincitore Albert Portas che ha battuto in finale Albert Monta\u00f1\u00e9s 6-4, 6-4."}
{"id": "4401487", "revid": "767487", "url": "https://it.wikipedia.org/wiki?curid=4401487", "title": "Don (fiume Canada)", "text": "Il fiume Don \u00e8 uno dei due fiumi che circondano l'originario insediamento di Toronto, lungo la riva del Lago Ontario.\nIl Don nasce dall'unione dei due fiumi che si incontrano 7 chilometri a nord dal lago Ontario.\nL'area sotto la confluenza \u00e8 chiamata \"Basso Don\" l'area sopra \"Alto Don\".\nIl Don si unisce anche ad un altro fiume all'altezza di Taylor-Massey Creek.\nLa Toronto and Region Conservation Authority (Autorit\u00e0 di conservazione di Toronto e della regione) in siglaTRCA \u00e8 la responsabile della gestione del fiume e del suo spartiacque.\nI primi umani ad arrivare lungo il Don furono gruppi di cacciatori nel 12.500 A.C.\nNon \u00e8 ancora chiaro se il fiume Don avesse un nome nella lingua dei nativi americani. Il perito inglese Alexander Aitkin, che lavor\u00f2 nell'Ontario meridionale, fa riferimento al fiume come: Ne cheng qua kekonk.\nIl primo insediamento europeo risale al 1793 con la nascita della citt\u00e0 di York."}
{"id": "4401489", "revid": "92723", "url": "https://it.wikipedia.org/wiki?curid=4401489", "title": "Ciutat de Barcelona 2003 - Doppio", "text": "Il doppio del torneo di tennis Ciutat de Barcelona 2003, facente parte dell'ATP Challenger Series, ha avuto come vincitori Juan Ignacio Carrasco e Mariano Delfino che hanno battuto in finale Enzo Artoni e Sergio Roitman 7-5, 6-3."}
{"id": "4401490", "revid": "599013", "url": "https://it.wikipedia.org/wiki?curid=4401490", "title": "His Reward", "text": ""}
{"id": "4401491", "revid": "287204", "url": "https://it.wikipedia.org/wiki?curid=4401491", "title": "Theta Herculis", "text": "Theta Herculis \u00e8 una stella della costellazione di Ercole. Con una magnitudine apparente di +3,85 \u00e8 la tredicesima stella pi\u00f9 brillante della costellazione. Dista 752 anni luce dal sistema solare. Possiede il nome tradizionale di Rukbalgethi Genubi, che deriva dall'arabo e significa \"ginocchio del sud\", riferito alla sua posizione nella costellazione.\nOsservazione.\nSi tratta di una stella situata nell'emisfero celeste boreale. La sua posizione moderatamente boreale fa s\u00ec che questa stella sia osservabile specialmente dall'emisfero nord, in cui si mostra alta nel cielo nella fascia temperata; dall'emisfero australe la sua osservazione risulta invece pi\u00f9 penalizzata, specialmente al di fuori della sua fascia tropicale. Essendo di magnitudine 3,85, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra aprile e ottobre; nell'emisfero nord \u00e8 visibile anche per un periodo maggiore, grazie alla declinazione boreale della stella, mentre nell'emisfero sud pu\u00f2 essere osservata solo durante i mesi d'inizio estate australi.\nCaratteristiche fisiche.\nTheta Herculis \u00e8 una gigante brillante arancione di tipo spettrale K1IIaCN+, ove il \"CN\" indica che la stella \u00e8 particolarmente ricca di cianogeno. Anche la presenza di carbonio e azoto \u00e8 superiore a quella del Sole; tuttavia la sua metallicit\u00e0 complessiva \u00e8 solo del 75% rispetto a quella del Sole. Nonostante un'et\u00e0 stimata dai 55 ai 78 milioni di anni si tratta di una stella in avanzato stadio evolutivo: con una massa oltre 6 volte quella del Sole, ha un raggio circa 80 volte quello solare ed una luminosit\u00e0 2800 volte superiore a quella della nostra stella."}
{"id": "4401492", "revid": "1442080", "url": "https://it.wikipedia.org/wiki?curid=4401492", "title": "Dharwad Challenger 2003 - Singolare", "text": "Il singolare del torneo di tennis Dharwad Challenger 2003, facente parte dell'ATP Challenger Series, ha avuto come vincitore Danai Udomchoke che ha battuto in finale Wang Yeu-tzuoo 7-65, 6-1."}
{"id": "4401493", "revid": "599013", "url": "https://it.wikipedia.org/wiki?curid=4401493", "title": "Dharwad Challenger 2003 - Doppio", "text": "Il doppio del torneo di tennis Dharwad Challenger 2003, facente parte dell'ATP Challenger Series, ha avuto come vincitori Sanchai Ratiwatana e Sonchat Ratiwatana che hanno battuto in finale Prakash Amritraj e Rik De Voest 3-6, 6-3, 7-5."}
{"id": "4401494", "revid": "640277", "url": "https://it.wikipedia.org/wiki?curid=4401494", "title": "Rukbalgethi Genubi", "text": ""}
{"id": "4401495", "revid": "1442080", "url": "https://it.wikipedia.org/wiki?curid=4401495", "title": "Challenger ATP Club Premium Open 2003 - Singolare", "text": "Il singolare del torneo di tennis Challenger ATP Club Premium Open 2003, facente parte dell'ATP Challenger Series, ha avuto come vincitore Giovanni Lapentti che ha battuto in finale Ricardo Mello 6-3, 68-7, 6-3."}
{"id": "4401496", "revid": "1442080", "url": "https://it.wikipedia.org/wiki?curid=4401496", "title": "Challenger ATP Club Premium Open 2003 - Doppio", "text": "Il doppio del torneo di tennis Challenger ATP Club Premium Open 2003, facente parte dell'ATP Challenger Series, ha avuto come vincitori Ricardo Mello e Alexandre Simoni che hanno battuto in finale Hugo Armando e Ricardo Schlachter 6-3, 6-4."}
{"id": "4401497", "revid": "287204", "url": "https://it.wikipedia.org/wiki?curid=4401497", "title": "Belgaum Challenger 2003 - Singolare", "text": "Il singolare del torneo di tennis Belgaum Challenger 2003, facente parte dell'ATP Challenger Series, ha avuto come vincitore Jurij \u0160\u010dukin che ha battuto in finale Dieter Kindlmann 6-3, 6-2."}
{"id": "4401498", "revid": "287204", "url": "https://it.wikipedia.org/wiki?curid=4401498", "title": "Belgaum Challenger 2003 - Doppio", "text": "Il doppio del torneo di tennis Belgaum Challenger 2003, facente parte dell'ATP Challenger Series, ha avuto come vincitori Michal Merti\u0148\u00e1k e Branislav Sek\u00e1\u010d che hanno battuto in finale Mustafa Ghouse e Vishal Uppal 7-63, 7-62."}
{"id": "4401499", "revid": "1442080", "url": "https://it.wikipedia.org/wiki?curid=4401499", "title": "Reunion Island Challenger 2003 - Singolare", "text": "Il singolare del torneo di tennis Reunion Island Challenger 2003, facente parte dell'ATP Challenger Series, ha avuto come vincitore Peter Wessels che ha battuto in finale Fred Hemmes 6-0, 6-2."}
{"id": "4401501", "revid": "1613689", "url": "https://it.wikipedia.org/wiki?curid=4401501", "title": "Reunion Island Challenger 2003 - Doppio", "text": "Il doppio del torneo di tennis Reunion Island Challenger 2003, facente parte dell'ATP Challenger Series, ha avuto come vincitori Federico Browne e Rogier Wassen che hanno battuto in finale Fred Hemmes e Peter Wessels 6-1, 64-7, 6-3."}
{"id": "4401503", "revid": "1442080", "url": "https://it.wikipedia.org/wiki?curid=4401503", "title": "Tiburon Challenger 2003 - Singolare", "text": "Il singolare del torneo di tennis Tiburon Challenger 2003, facente parte dell'ATP Challenger Series, ha avuto come vincitore Alex Bogomolov, Jr. che ha battuto in finale Jeff Morrison 7-64, 6-3."}
{"id": "4401504", "revid": "155634", "url": "https://it.wikipedia.org/wiki?curid=4401504", "title": "Dzmitryj Da\u0161\u010dynski", "text": "Biografia.\nIn Coppa del Mondo ha esordito il 9 dicembre 1995 a Tignes (14\u00ba), ha ottenuto il primo podio il 25 gennaio 1997 a Breckenridge (3\u00ba) e la prima vittoria il 17 gennaio 1999 a Steamboat.\nNel 2006 ha vinto la Coppa del Mondo di specialit\u00e0 dei salti.\nIn carriera ha partecipato a cinque edizioni dei Giochi olimpici invernali, \n (3\u00ba nei salti), (7\u00ba nei salti), (2\u00ba nei salti), (11\u00ba nei salti) e (8\u00ba nei salti), e a otto dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "4401505", "revid": "1442080", "url": "https://it.wikipedia.org/wiki?curid=4401505", "title": "Tiburon Challenger 2003 - Doppio", "text": "Il doppio del torneo di tennis Tiburon Challenger 2003, facente parte dell'ATP Challenger Series, ha avuto come vincitori Brandon Coupe e Justin Gimelstob che hanno battuto in finale Diego Ayala e Robert Kendrick 0-6, 6-3, 7-63."}
{"id": "4401511", "revid": "1126468", "url": "https://it.wikipedia.org/wiki?curid=4401511", "title": "Little Italy (Toronto)", "text": "La Little Italy di Toronto o semplicemente Little Italy, a cui ci si riferisce anche \"College Street West\" \u00e8 un distretto di Toronto in Ontario (Canada).\n\u00c8 conosciuto per il suo alto numero di ristoranti e imprese italo-canadesi. C'\u00e8 anche una significativa presenza della comunit\u00e0 latinoamericana e portoghese.\nDescrizione.\nIl distretto \u00e8 incentrato intorno ai ristoranti, bar, negozi lungo la via College Street, imprecisamente tra Harbord Street e Dundas Street, e si estende a est e ovest tra Bathurst Street e Ossington Avenue."}
{"id": "4401522", "revid": "1318658", "url": "https://it.wikipedia.org/wiki?curid=4401522", "title": "SOSUS", "text": "SOSUS, acronimo di Sound Surveillance System, \u00e8 una catena di postazioni subacquee di ascolto distribuite nell'oceano Atlantico settentrionale, vicino alla Groenlandia, all'Islanda e al Regno Unito (un'area denominata GIUK gap).\nIl sistema era in origine gestito dalla United States Navy allo scopo di monitorare gli spostamenti dei sottomarini della marina militare sovietica che, per poter attaccare obiettivi ad ovest, avrebbero dovuto necessariamente attraversare quella zona. Altre stazioni appartenenti a SOSUS erano dislocate nell'Oceano Pacifico. Il sistema fu successivamente implementato con dispositivi mobili come il \"Surveillance Towed Array Sensor System\" (SURTASS), per poi diventare parte integrante dell\"Integrated Undersea Surveillance System\" (IUSS). Molte postazioni di ascolto sono tuttora in funzione.\nStoria.\nLo sviluppo del SOSUS inizi\u00f2 nel 1949, quando la marina statunitense istitu\u00ec una commissione (\"Committee for Undersea Warfare\") con lo scopo di fare ricerca per la lotta antisommergibile. La commissione finanzi\u00f2 con 10 milioni di dollari all'anno lo sviluppo di sistemi per contrastare la flotta sottomarina sovietica, costituita principalmente da sottomarini a gasolio. L'attenzione della commissione si concentr\u00f2 sullo sviluppo di un sistema che monitorasse i suoni a bassa frequenza nel canale SOFAR mediante l'uso di molteplici postazioni di ascolto equipaggiate con idrofoni e mezzi per triangolare le posizioni dei sottomarini anche a centinaia di miglia di distanza.\nFase di ricerca.\nNel 1950 al MIT, la commissione sponsorizz\u00f2 il Progetto Hartwell, cos\u00ec chiamato in onore del ristorante \"Hartwell Farms\" di Lexington, dove furono mossi i primi passi verso la progettazione. Nel novembre dello stesso anno, affidarono alla Western Electric la costruzione di un sistema dimostrativo, e i primi sei idrofoni furono installati sull'isola diEleuthera, nelle Bahamas. Nel frattempo il Progetto Jezebel dei Bell Labs e il Progetto Michael della Columbia University concentravano gli studi sull'acustica a lungo raggio nell'oceano.\nAl 1952 erano stati fatti sufficienti passi in avanti nello sviluppo dei piani segreti, perci\u00f2 furono installati sei apparati nel nord Atlantico. Il sistema prese il nome di SOSUS. Il numero di apparati crebbe a nove verso la fine dello stesso anno; la Royal Navy, insieme ad alcune navi della marina statunitense, incluse la USS \"Neptune\" e la USS \"Peregrine\", iniziarono la posa del cablaggio con il Progetto Caesar. Nel 1953, le ricerche del Progetto Jezebel portarono allo sviluppo di un sistema ad alte frequenze per il tracciamento diretto delle navi passanti sopra le stazioni di ascolto, da posizionarsi sopra gli stretti. Tale progetto fu denominato Progetto Colossus.\nSOSUS diviene operativo.\nNel 1961, SOSUS tracci\u00f2 la rotta del sottomarino a missili balistici USS\"George Washington\" (SSBN-598) diretto dagli Stati Uniti verso il Regno Unito. L'anno successivo il SOSUS per la prima volta rilev\u00f2 e tracci\u00f2 la rotta di un sottomarino diesel sovietico. Pi\u00f9 tardi nello stesso anno, il sistema dimostrativo SOSUS delle Bahamas riusc\u00ec a tracciare un sottomarino sovietico della classe Foxtrot in piena crisi dei missili di Cuba. SOSUS ricevette continui aggiornamenti per far fronte al sempre maggiore \"silenzio\" dei sottomarini.\nI sistemi SOSUS sono costituiti da apparati idrofoni sottomarini connessi ad impianti a riva tramite cablaggio. I singoli apparati furono dapprima installati su pendenze continentali o su montagne sottomarine, in luoghi in cui fosse ottimale la propagazione a lungo raggio di onde acustiche. La scelta ottimale delle locazioni sottomarine, unitamente alla sensibilit\u00e0 degli apparecchi, permettevano al sistema di rilevare potenze acustiche inferiori al watt a distanze di molte centinaia di chilometri.\nLe stazioni di monitoraggio del SOSUS erano conosciute come \"Naval Facilities\" (NAVFAC, da non confondersi con l'unit\u00e0\"Naval Facilities Engineering Command\" della marina statunitense, che ha lo stesso acronimo).\nLa LOFAR (ovvero l'analisi delle frequenze) era portata avanti a partire dai segnali che gli apparati inviavano alla stazione a terra, che erano poi decodificati. Una stampante provvedeva a emettere degli output cartacei chiamati \"lofargrams\", utilizzati per rilevare e classificare i contatti. Uno stilo elettronico imprimeva su un rotolo di carta le forme d'onda dei suoni captati dall'oceano. Il personale navale incaricato di monitorare l'attivit\u00e0 sottomarina tramite i lofargram era chiamato \"OT\" (\"Ocean System Technicians\") La forma d'onda, a certe frequenze, poteva rivelare la possibilit\u00e0 della presenza di un sottomarino o di un velivolo: in tal caso venivano condotte ulteriori analisi per determinarne la posizione geografica. Oltre agli \"OT\" era sempre presente un capitano, di solito di grado inferiore, e due radiotelegrafisti per gestire le comunicazioni.\nQuando il sottomarino nucleare statunitense USS \"Thresher\" affond\u00f2 nel 1963, il SOSUS aiut\u00f2 a determinarne la posizione. Nel 1968, furono effettuati per la prima volta i rilevamenti dei sottomarini sovietici di classe Victor e Charlie, mentre nel 1974 fu tracciato un Delta.\nNel 1985, furono effettuati dei test del nuovo sistema \"FDS\" (\"Fixed Distributed System\"), che fu integrato nel SOSUS. Il nome dell'intero sistema divenne \"Integrated Undersea Surveillance System\" (IUSS). Nel 1991, la missione del sistema fu desecretata; l'anno successivo il SOSUS inizi\u00f2 a tracciare gli spostamenti delle balene e le stazioni dei \"lofargram\" furono sostituite da pi\u00f9 moderne stazioni operative.\nSOSUS dopo la guerra fredda.\nLe stazioni di monitoraggio del SOSUS furono gradualmente ridotte di numero tra gli anni 1970 e 1980. Con la fine della guerra fredda negli anni novanta l'effettiva utilit\u00e0 del sistema cal\u00f2, motivo per cui il SOSUS e lo IUSS furono declassati nel 1991. Nonostante ci\u00f2, l'esistenza del SOSUS e dello IUSS era comunque sempre stata risaputa.\nGli apparati del SOSUS sono attualmente utilizzati per fini scientifici, come il tracciamento delle vocalizzazioni delle balene e di altri mammiferi oceanici per vari progetti di studio."}
{"id": "4401536", "revid": "2149966", "url": "https://it.wikipedia.org/wiki?curid=4401536", "title": "Chokri Belaid", "text": "Il suo assassinio ha provocato manifestazioni violente e la pi\u00f9 grave crisi di governo dalla Rivoluzione dei Gelsomini, in Tunisia.\nBiografia.\nChokri Belaid (traslitterazione francesizzata di Shukr\u012b Bel\u02bf\u012bd) studia diritto in Iraq prima di proseguire i suoi studi di terzo ciclo all'Universit\u00e0 Paris-VIII, in Francia. Negli anni '80 \u00e8 attivo all'interno dell'Unione generale degli studenti di Tunisia (Unione Generale degli Studenti di Tunisia), della quale viene eletto membro dell'ufficio esecutivo al XVIII congresso straordinario del sindacato.\nDiventa capo del \u201cMovimento dei patrioti democratici\u201d nell'universit\u00e0 tunisina e nell'aprile 1987, sotto la presidenza di Habib Bourguiba, viene incarcerato \u00e0 Rejim Ma\u02bf\u0101tug, nel sud della Tunisia, per il suo attivismo politico all'interno dell'universit\u00e0. Verr\u00e0 rilasciato nel novembre 1987 dopo l'arrivo al potere di Zine El-Abidine Ben Ali.\nSotto il regime di Ben Ali, Belaid diviene avvocato difensore dei diritti dell\u2019uomo e spesso ha preso parte a processi politici, come quando ad esempio denunci\u00f2 la repressione dello sciopero a Gafsa del 2008.\nAll'indomani della Rivoluzione tunisina del 2011 (la cosiddetta Rivoluzione dei Gelsomini), diviene membro dell'\"Ente Supremo per la realizzazione degli obiettivi della rivoluzione, della riforma politica e della transizione democratica\". Diviene anche membro del Consiglio dell'Ordine degli avvocati. Il 12 marzo 2011 \u00e8 tra i fondatori del Movimento dei patrioti democratici (MPD), partito politico che si richiama al marxismo e al panarabismo. Nell'aprile dello stesso anno, Belaid guida l'unificazione del MPD con il Partito del lavoro patriottico e democratico (PLPD), socialista. Infine, il 7 ottobre 2012, i due partiti entrano a far parte del Fronte Popolare, insieme ad altri partiti d'ispirazione marxista, panaraba ed ecologista.\nParallelamente, Bela\u00efd continua l'attivit\u00e0 di avvocato difensore e si rende protagonista, nel maggio 2012, della difesa della catena televisiva Nessma, accusata di aver diffuso il film \"Persepolis\".\nL'omicidio.\nBelaid viene assassinato il 6 febbraio 2013 con tre colpi di pistola, mentre si trova in auto presso casa sua, nel quartiere di El Menzah (al-Manza). Trasportato d'urgenza alla clinica Ennasr (al-Na\u1e63r), muore alle 8,45 all'et\u00e0 di 48 anni.\nL'omicidio scatena numerose manifestazioni in tutto il Paese: in segno di protesta, le sedi del partito islamista al potere, Ennahda (al-Nah\u1e0da), vengono assaltate e incendiate a Sfax, Monastir, B\u00e9ja, Gafsa e Gab\u00e8s. I manifestanti chiedono le dimissioni del governo di Hamadi Jebali e della troika (coalizione parlamentare che riunisce Ennahda, Etakkatol (al-Takattul) e Partito democratico progressista), denunciando la loro incompetenza. Il fratello di Belaid accusa il partito Ennadha di avere incoraggiato l'omicidio: Belaid denunciava da mesi la violenza politica messa in atto dal governo e inoltre riceveva da tempo delle esplicite minacce di morte (l'ultima il giorno prima dell'omicidio).\nLa sera dell'omicidio, il Primo ministro Hamadi Jebali propone lo scioglimento del governo e la sua sostituzione con un gabinetto di tecnici, oltre che l'organizzazione di nuove elezioni nel minor tempo possibile. Tuttavia, il giorno successivo, il partito Ennahda smentisce le posizioni di Jebali e rifiuta di ricorrere a un governo tecnico per risolvere la crisi politico-istituzionale.\nIl 7 febbraio, l'Unione generale tunisina del lavoro, il massimo sindacato tunisino, dichiara uno sciopero generale per venerd\u00ec 8 febbraio su tutto il territorio tunisino. Lo stesso giorno si celebrano i funerali di Chokri Belaid al cimitero di Jellaz, cui partecipano circa 1.400.000 persone. La sua vedova, Basma Khalfaoui (Khalifawi), dichiara: \u00abAveva fiducia nel popolo, aveva fiducia nell'intelligenza umana, aveva fiducia nell'intelligenza dei tunisini\u00bb."}
{"id": "4401539", "revid": "1543377", "url": "https://it.wikipedia.org/wiki?curid=4401539", "title": "Lya De Barberiis", "text": "Biografia.\nInizi\u00f2 lo studio della musica in tenera et\u00e0 e gi\u00e0 a nove anni diede il suo primo concerto pubblico. Dopo essersi diplomata in pianoforte al Conservatorio di San Pietro a Majella di Napoli nel 1934, con il maestro Alessandro Longo, intraprese una lunga carriera concertistica durata quasi ottant'anni. Si perfezion\u00f2 poi al Conservatorio di Santa Cecilia in Roma, dove studi\u00f2 con Alfredo Casella. Studi\u00f2 anche a Parigi con Marguerite Long, grazie a una borsa di studio offertale dal Governo francese.\nNel corso della sua carriera le vennero dedicate composizioni dai pi\u00f9 grandi musicisti del Novecento, come Alfredo Casella, del quale fu l'ultima allieva, Goffredo Petrassi, Gian Francesco Malipiero, Ildebrando Pizzetti e molti altri.\nOltre che come solista, si esib\u00ec anche nell'interpretazione dei pi\u00f9 famosi concerti per pianoforte e orchestra, diretta dai direttori d'orchestra Alfredo Casella, Antal Dor\u00e1ti, Sergiu Celibidache e Claudio Abbado, giusto per citarne alcuni.\nStudi\u00f2 musica da camera con Arturo Bonucci e fu immensa anche l'attivat\u00e0 cameristica in duo con il violinista F\u00e9lix Ayo, con il flautista Severino Gazzelloni, e con il Trio concertistico italiano formato da Lya De Barberiis, il clarinettista Giuseppe Garbarino ed il violoncellista Antonio Pocaterra.\nAlla carriera concertistica affianc\u00f2 quella di docente presso il Conservatorio di Santa Cecilia a Roma, dove form\u00f2 centinaia di pianisti.\nIn riconoscimento dei suoi meriti venne insignita dell'onorificenza di Commendatore della Repubblica Italiana e della Medaglia d\u2019oro del Ministero della Pubblica Istruzione per i benemeriti della Scuola, della Cultura e dell\u2019Arte."}
{"id": "4401540", "revid": "547034", "url": "https://it.wikipedia.org/wiki?curid=4401540", "title": "Giovanni di Cosma", "text": "Biografia e opere.\nFu uno dei pi\u00f9 raffinati esponenti della scuola dei Cosmati, seppure nel periodo in cui l'esperienza artistica romana era destinata a chiudersi per il trasferimento della sede papale ad Avignone. \nGiovanni apprese l'arte della scultura e del mosaico nella bottega del padre, Cosma di Pietro Mellini, col quale forse collabor\u00f2 per un lungo periodo, per rendersi poi autonomo solo alla fine del secolo. \nConobbe certamente Arnolfo di Cambio, da cui fu influenzato verso forme e stilemi pi\u00f9 marcatamente gotici, senza trascurare gli elementi di classicit\u00e0 tipici dell'arte romana del Duecento. \nHa lasciato la sua firma su tre monumenti funerari a Roma che ci rendono testimonianza della sua arte e del suo stile; il ricorrere del suo nome accompagnato dal patronimico (JOHANNES filius COSMATI) ha fortemente contribuito alla confusa e indistinta creazione (da parte di storici dell'arte ottocenteschi) di una scuola romana di scultori e mosaicistici denominati Cosmati.\nLa firma dello scultore (\"+ Ioh(anne)s filius mag(ist)ri Cosmati fecit hoc opus\") \u00e8 incisa sul sarcofago del monumento funebre a Stefano Surdi, nipote del cardinale Riccardo Annibaldi e cappellano papale, la cui data di morte si fa risalire agli anni intorno al 1295: l'opera \u00e8 conservata nella basilica di Santa Balbina a Roma. \nIn Santa Maria sopra Minerva, si trova il monumento del cardinale Guglielmo Durando, vescovo di Mende (morto nel 1296), firmato da Giovanni nel listello inferiore dello zoccolo: \"Ioh(anne)s filius mag(ist)ri Cosmati fec(it) hoc op(us)\".\nL'ultima opera certa di Giovanni \u00e8 la tomba del cardinale Gonzalo Garc\u00eda Gudiel, arcivescovo di Toledo e poi cardinale vescovo di Albano (morto nel 1299). La tomba, che si trova nella navata laterale destra della basilica di Santa Maria Maggiore, porta nello zoccolo un'iscrizione con il nome del defunto e dell'artista (\"+ Hoc op(us) fec(it) Ioh(ann)es mag(ist)ri Cosme civis romanus\"). \nCon qualche dubbio sono attribuiti a Giovanni di Cosma anche il monumento funebre del cardinale francescano Matteo d'Acquasparta (morto nel 1302) nel transetto della basilica di Santa Maria in Aracoeli e la tomba del cardinale Pietro Duraguerra da Piperno (morto nel 1302) collocata in San Giovanni in Laterano."}
{"id": "4401541", "revid": "66837", "url": "https://it.wikipedia.org/wiki?curid=4401541", "title": "Dmitrij Da\u0161inskij", "text": ""}
{"id": "4401543", "revid": "66837", "url": "https://it.wikipedia.org/wiki?curid=4401543", "title": "Dmitri Dashinski", "text": ""}
{"id": "4401550", "revid": "682087", "url": "https://it.wikipedia.org/wiki?curid=4401550", "title": "Insufficienza multiorgano", "text": ""}
{"id": "4401556", "revid": "300067", "url": "https://it.wikipedia.org/wiki?curid=4401556", "title": "Giuseppe Bosa", "text": ""}
{"id": "4401560", "revid": "767487", "url": "https://it.wikipedia.org/wiki?curid=4401560", "title": "Mukarrib", "text": "Mukarrib () \u00e8 un titolo regio in auge in un periodo della storia yemenita, collocabile nel I millennio a. C., il cui significato resta dubbio.&lt;br&gt;\nSe infatti, agli inizi degli studi sud-arabici, si \u00e8 parlato di \"re-sacerdote\", pi\u00f9 tardi si \u00e8 affermato che esso significasse \"Unificatore\", anche se pi\u00f9 di recente un autorevole studioso come Christian Robin propende per \"Federatore\".\nEra comunque un titolo di assoluto prestigio nella cultura sud-arabica preislamica ed era usato sia nel regno di Saba (il primo a impiegarlo), sia nel Qataban, sia in quelli di Himyar, di Hadramawt e nel regno di Aws\u0101n. Oltre a governare i sudditi, il \"mukarrib\" era il garante del culto alla pluralit\u00e0 di divinit\u00e0 venerate localmente e strutturata secondo una gerarchia che, tuttavia, non era rigidamente fissata."}
{"id": "4401570", "revid": "367445", "url": "https://it.wikipedia.org/wiki?curid=4401570", "title": "Flow (psicologia)", "text": ""}
{"id": "4401573", "revid": "56032089", "url": "https://it.wikipedia.org/wiki?curid=4401573", "title": "Secondo me Giorgio Gaber", "text": ""}
{"id": "4401575", "revid": "155634", "url": "https://it.wikipedia.org/wiki?curid=4401575", "title": "John Teller", "text": "Biografia.\nIn Coppa del Mondo ha esordito il 19 gennaio 2009 a Lake Placid (53\u00ba), ha ottenuto il primo podio il 19 dicembre 2010 a San Candido (3\u00ba) e la prima vittoria il 7 gennaio 2011 a Sankt Johann in Tirol.\nIn carriera ha partecipato a un'edizione dei Giochi olimpici invernali, (28\u00ba nello ski cross), e due dei Campionati mondiali, vincendo una medaglia di bronzo a Voss-Myrkdalen 2013.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4401580", "revid": "124123", "url": "https://it.wikipedia.org/wiki?curid=4401580", "title": "Fiorella Farinelli", "text": "Biografia.\nFormazione.\nStudentessa all'Universit\u00e0 di Pisa e alla Normale di Pisa, Farinelli inizia a fare politica nel Movimento Studentesco e, successivamente nel Potere Operaio pisano. Qui conosce Adriano Sofri e Giorgio Pietrostefani, che sposer\u00e0 e da cui avr\u00e0 una figlia.\nLaureatasi in filosofia, \u00e8 assunta come insegnante precaria nella scuola media.\nLa manifestazione alla Bussola del capodanno 1968.\nIl 31 dicembre 1968 il Movimento studentesco e Potere operaio di Pisa organizzano una manifestazione di protesta davanti alla Bussola di Focette (Pietrasanta), dove si svolge un miliardario veglione di capodanno in cui dovranno esibirsi Fred Bongusto e la cantante inglese Shirley Bassey, con al seguito la sua orchestra. Farinelli \u00e8 ammalata ma intenzionata a partecipare ugualmente. I centosessanta manifestanti lanciano frutta e ortaggi contro il locale e i suoi clienti. Intervengono i carabinieri che caricano i contestatori ed esplodono alcuni colpi d'arma da fuoco. Lo studente Soriano Ceccanti, di 17 anni, viene colpito alla schiena e rester\u00e0 paralizzato per il resto della vita; tra i contestatori vi sono altri due feriti. Farinelli \u00e8 arrestata insieme ad altri quaranta dimostranti circa ed \u00e8 incriminata per resistenza aggravata, lesioni persistenti a pubblici ufficiali e danneggiamenti. In carcere, le sue condizioni fisiche peggiorano ma, dopo quattro mesi pu\u00f2 beneficiare della libert\u00e0 provvisoria.\nAttivit\u00e0 sindacale e politica.\nNell'autunno del 1969, insieme a Sofri e Pietrostefani, Farinelli fonda Lotta Continua, sorta da varie componenti tra le quali aderenti a Potere Operaio; nel 1976, il movimento si scioglie. Trasferitasi a Milano, inizia l'attivit\u00e0 di sindacalista del comparto scuola ed educazione della CGIL. In seguito, riveste l'incarico di Segretario confederale nazionale del settore scuola e pari opportunit\u00e0.\nLasciato il sindacato all'inizio degli anni novanta, aderisce al movimento Alleanza Democratica di Ferdinando Adornato e viene nominata assessore alle politiche delle Risorse Umane (1994-95) e alle Politiche scolastiche e formative (1995-2001) del Comune di Roma nelle due giunte guidate da Francesco Rutelli. In tale esperienza amministrativa si avvale della collaborazione di Luca Bergamo, futuro vice sindaco di Virginia Raggi, prima come consulente ai processi di informatizzazione della pubblica amministrazione (1994-1995) e poi per la creazione e l'organizzazione del festival culturale \"Enzimi\" (1995-1999). Tra le sue realizzazioni:\nl'introduzione dell'orario continuato negli uffici comunali e una maggiore integrazione scolastica e multiculturale; promuove, inoltre, la costituzione di Roma Multiservizi, con lo scopo di garantire la massima efficacia nei servizi di igiene e piccola manutenzione nelle scuole comunali, materne e elementari, assorbendo 537 lavoratori socialmente utili gi\u00e0 operanti nel settore. \nSegue, poi, il percorso politico di Francesco Rutelli in Democrazia e Libert\u00e0, dove riveste l'incarico di responsabile del settore scuola, per poi militare nel Partito Democratico. \nTra il 2006 e il 2008, dopo aver lasciato la politica attiva, \u00e8 nominata direttore generale per gli studi e la programmazione e i sistemi informativi del Ministero della pubblica istruzione dal ministro Giuseppe Fioroni. \u00c8 poi presidente del Comitato Scientifico della Scuola superiore della Pubblica Amministrazione Locale. Attualmente (2017), fa parte del consiglio di amministrazione di Biblioteche di Roma."}
{"id": "4401582", "revid": "56032195", "url": "https://it.wikipedia.org/wiki?curid=4401582", "title": "Per Gaber... io ci sono (Deluxe Edition)", "text": ""}
{"id": "4401586", "revid": "767487", "url": "https://it.wikipedia.org/wiki?curid=4401586", "title": "Jeremy Hefner", "text": "Carriera.\nInizi e Minor League.\nHefner frequent\u00f2 la Perkins Tryon High School a Perkins, Oklahoma, sua citt\u00e0 natale, e da l\u00ec venne scelto la prima volta, nel 46\u00ba turno del draft MLB 2004 dai New York Mets. Scelse di non firmare e si iscrisse al Seminole State College di Seminole, dove fu selezionato la seconda volta nel 48\u00ba turno del draft MLB 2005 nuovamente dai Mets. Rifiut\u00f2 di nuovo l'offerta e cambi\u00f2 universit\u00e0, iscrivendosi alla Oral Roberts University di Tulsa, dove fu selezionato al 5\u00ba giro del draft amatoriale MLB del 2007, come 177\u00aa scelta assoluta, dai San Diego Padres.\nFirm\u00f2 con la franchigia e nello stesso anno gioc\u00f2 nella Northwest League della classe A-breve con gli Eugene Emeralds, chiuse con 2 vittorie e 5 sconfitte, 3.90 di media PGL (ERA) in 17 partite di cui 11 da partente (62.1 inning).\nNel 2008 pass\u00f2 nella Midwest League della classe A con i Fort Wayne TinCaps, chiuse con 10 vittorie e 5 sconfitte, 3.33 di ERA e nessuna salvezza su una opportunit\u00e0 in 29 partite di cui 24 da partente (140.1 inning). Gioc\u00f2 poi una singola partita da partente nella California League della classe A-avanzata con i Lake Elsinore Storm chiudendo con 3.60 di ERA (5.0 inning).\nNel 2009 con gli Storm chiuse con 14 vittorie e 9 sconfitte, 4.12 di ERA in 27 partite tutte da partente (150.2 inning). Successivamente gioc\u00f2 una partita da partente nella Pacific Coast League della Tripla-A con i Portland Beavers chiudendo con 3.38 di ERA (5.1 inning). Nel 2010 pass\u00f2 nella Texas League della Doppia-A con i San Antonio Missions, chiudendo con 11 vittorie e 8 sconfitte, 2.95 di ERA in 28 partite (167.2 inning).\nNel 2011 pass\u00f2 nella Pacific Coast League della Tripla-A con i Tucson Padres, chiuse con 9 vittorie e 7 sconfitte, 4.98 di ERA in 28 partite tutte da partente (157.1 inning).\nIl 18 novembre 2011, i Pittsburgh Pirates prelevarono Hefner dalla lista dei trasferimenti dei Padres, mentre il 12 dicembre, venne prelevato dai New York Mets dalla lista dei trasferimenti dei Pirates.\nNel 2012 gioc\u00f2 nella International League della Tripla-A con i Buffalo Bisons con 5 vittorie e 2 sconfitte, 2.77 di ERA in 10 partite di cui 9 da partente (61.2 inning).\nMajor League.\nNew York Mets (2012-2013).\nIl 12 dicembre 2011 firm\u00f2 un contratto annuale di 480.000 dollari con i Mets. Debutt\u00f2 nella MLB il 23 aprile 2012, al Citi Field di New York City contro i San Francisco Giants. Chiuse la stagione con 4 vittorie e 7 sconfitte, 5.09 di ERA in 26 partite di cui 13 da partente (93.2 inning). Nello stesso anno disput\u00f2 nella minor league 10 partite, tutte nella Tripla-A.\nIl 3 marzo 2013 firm\u00f2 un contratto annuale del valore di 500.625 dollari. Il 10 agosto venne inserito nella lista infortunati dei (15 giorni) per una parziale lacerazione del legamento nel gomito destro. L'11 agosto venne assegnato ai Las Vegas 51s nella Minor League per liberare un posto al lanciatore rientrante Jon Niese. Il 26 agosto decise di sottoporsi alla Tommy John surgery, intervento chirurgico per riparare il legamento. Il 7 settembre pass\u00f2 nella lista infortunati dei (60 giorni), liberando un posto in squadra. Chiuse la stagione con 4 vittorie e 8 sconfitte, 4.34 di ERA in 24 partite di cui 23 da partente (130.2 inning). Il 2 dicembre divenne free agent.\nRitorno in Minor League e ritiro.\nIl 6 gennaio 2014 firm\u00f2 un contratto da minor sempre con i Mets. Durante la stagione gioc\u00f2 con i St. Lucie Mets nella classe A-avanzata e con i GCL Mets nella classe Rookie. Divenne free agent a fine stagione.\nIl 9 ottobre 2014, annunci\u00f2 la necessit\u00e0 di un secondo Tommy John surgery, si sottopose all'operazione e salt\u00f2 l'intera stagione 2015.\nHefner partecip\u00f2 durante la pausa invernale alla Dominican Winter League, campionato invernale disputato nella Repubblica Dominicana, giocando con i Gigantes del Cibao.\nIl 21 dicembre 2015, Hefner firm\u00f2 con i St. Louis Cardinals, con cui gioc\u00f2 nella classe Rookie con i GCL Cardinals e nella Tripla-A con i Memphis Redbirds, divenendo poi free agent a fine stagione 2016.\nDurante la pausa invernale sempre con i Gigantes, partecip\u00f2 nuovamente alla Dominican Winter League nella Repubblica Dominicana.\nIl 17 gennaio 2017, Hefner annunci\u00f2 il ritiro.\nAllenatore.\nDopo il ritiro come giocatore, Hefner venne assunto dai Minnesota Twins come osservatore, operando in tale ruolo nel 2017 e 2018. Hefner venne promosso assistente lanciatore nella MLB per la stagione 2019 dei Twins.\nL'8 dicembre 2019, Hefner venne assunto come allenatore dei lanciatore dei New York Mets."}
{"id": "4401593", "revid": "761306", "url": "https://it.wikipedia.org/wiki?curid=4401593", "title": "Sacello di San Satiro", "text": ""}
{"id": "4401597", "revid": "307923", "url": "https://it.wikipedia.org/wiki?curid=4401597", "title": "Allibaggio", "text": "Allibaggio \u00e8 un'operazione diffusasi con l'introduzione nel XIX secolo delle navi a vapore troppo grandi per entrare in alcuni porti, causa il pescaggio, che impediva loro l'accesso, in questo caso l'allibaggio era necessario per ridurne il pescaggio. Tale metodo \u00e8 principalmente in uso nel settore petrolifero ed \u00e8 attuato sia con bettoline sia con navi cisterna di tonnellaggio inferiore. Queste operazioni di allibaggio eseguito da navi petroliere, in special modo le VLCC, si compie in genere, ad una distanza dalla costa tra le 20 e le 60 miglia nautiche e pu\u00f2 essere fatto sia alla fonda, alla deriva o in movimento. Il prodotto \u00e8 trasferito, utilizzando speciali tubazioni di gomma rinforzata (manichette), che collegano la nave pi\u00f9 grande alla nave pi\u00f9 piccola. Speciali parabordi Yokohama fenders sono utilizzati per tenere separate le due navi ed evitare danni durante il trasferimento del carico."}
{"id": "4401598", "revid": "123053569", "url": "https://it.wikipedia.org/wiki?curid=4401598", "title": "Maksim Huscik", "text": "\u00c8 specializzato nella disciplina dei salti.\nBiografia.\nIn Coppa del Mondo ha esordito il 1\u00ba marzo 2008 a Mosca (10\u00ba), ha ottenuto il primo podio il 17 febbraio 2012 a Kreischberg (2\u00ba) e la prima vittoria il 1\u00ba febbraio 2013 a Deer Valley.\nIn carriera ha partecipato a tre edizioni dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "4401599", "revid": "66837", "url": "https://it.wikipedia.org/wiki?curid=4401599", "title": "Maxim Gustik", "text": ""}
{"id": "4401604", "revid": "56032510", "url": "https://it.wikipedia.org/wiki?curid=4401604", "title": "Museo d'arte delle generazioni italiane del 900 &quot;Bargellini&quot;", "text": ""}
{"id": "4401607", "revid": "1605525", "url": "https://it.wikipedia.org/wiki?curid=4401607", "title": "Stringimi forte, non lasciarmi andare", "text": "Stringimi forte, non lasciarmi andare (\"Friend of My Youth\") \u00e8 una raccolta di dieci racconti di Alice Munro, pubblicata per la prima volta nel 1990 dalla casa editrice canadese McClelland and Stewart. Nel 1990 la raccolta ha vinto il Trillium Book Award, premio letterario sponsorizzato dal governo della provincia dell'Ontario."}
{"id": "4401612", "revid": "332094", "url": "https://it.wikipedia.org/wiki?curid=4401612", "title": "Reale Aeronautica militare norvegese", "text": ""}
{"id": "4401617", "revid": "599013", "url": "https://it.wikipedia.org/wiki?curid=4401617", "title": "The Scrub Lady", "text": ""}
{"id": "4401622", "revid": "339392", "url": "https://it.wikipedia.org/wiki?curid=4401622", "title": "Mito di Osiride", "text": ""}
{"id": "4401623", "revid": "22475", "url": "https://it.wikipedia.org/wiki?curid=4401623", "title": "TLDP", "text": ""}
{"id": "4401628", "revid": "1851848", "url": "https://it.wikipedia.org/wiki?curid=4401628", "title": "David Wise (sciatore)", "text": "Biografia.\nIn Coppa del Mondo ha esordito il 31 gennaio 2009 a Park City (12\u00ba), ha ottenuto il primo podio il 19 marzo successivo a La Plagne (2\u00ba) e la prima vittoria il 4 marzo 2012 a Mammoth.\nHa vinto la Coppa del Mondo di halfpipe nel 2012 e nel 2015.\nIn carriera ha partecipato a un'edizione dei Giochi olimpici invernali, (1\u00ba nell'halfpipe), e tre dei Campionati mondiali, vincendo la medaglia d'oro nell'halfpipe a Oslo-Tryvann 2013.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4401633", "revid": "1993636", "url": "https://it.wikipedia.org/wiki?curid=4401633", "title": "Rivolta albanese del 1912", "text": "La rivolta albanese del 1912 avvenne nei territori dell'Impero ottomano dal gennaio all'agosto di quell'anno. Dopo una serie di successi, i rivoltosi riuscirono a prendere possesso di \u00dcsk\u00fcb (nome turco di Skopje, centro amministrativo dell'allora vilayet del Kosovo) ottenendo infine in settembre l'accettazione delle proprie richieste da parte della Sublime porta.\nAntefatti.\nLe principali motivazioni della rivolta albanese furono le modifiche introdotte dal regime ottomano dei Giovani Turchi, come ad esempio l'aumento della tassazione, l'introduzione della coscrizione obbligatoria e il disarmo delle milizie civili albanesi. Rivolte erano in corso o erano scoppiate anche in Siria e nella penisola araba, mentre nell'attuale Albania, allora divisa tra vari vilayet, la popolazione si era gi\u00e0 sollevata nel 1910 sotto la guida di Idriz Seferi e Isa Boletini con il supporto dei regni di Bulgaria e del Montenegro, venendo per\u00f2 sconfitti dopo due settimane di scontri.\nNel giugno 1911 il sultano Mehmet V visit\u00f2 Pristina e dichiar\u00f2 l'amnistia per tutti i rivoltosi, eccetto quelli che si erano macchiati di omicidi. Per prevenire ulteriori attriti Mehmet V autorizz\u00f2 anche alcune concessioni, come la costruzione di scuole albanesi, la sospensione per due anni delle tasse e della coscrizione obbligatoria (comunque limitata al solo vilayet del Kosovo) e la nomina di personale del governo in grado di parlare la lingua albanese. Alla fine dell'anno Ismail Kemali, scelto da un gruppo di parlamentari albanesi come loro capo, chiese al parlamento ottomano di elargire nuovi diritti amministrativo-culturali agli albanesi, una richiesta rafforzata nel gennaio 1912 dal deputato, anch'esso albanese, Hasan Prishtina, che mise in guardia il parlamento dalla probabile rivolta che sarebbe scoppiata in Albania se il governo dei Giovani Turchi non avesse mutato linea politica. Concordi nelle loro idee, Kemali, Prishtina e altri parlamentari tra cui Essad Pasci\u00e0, decisero di comune accordo di organizzare una rivolta in Albania. Il solenne giuramento si svolse nella casa del deputato Syreja Bey.\nVenne deciso che Kemali si sarebbe preoccupato di far arrivare nel Kosovo, facendoli passare per il Montenegro, quindicimila fucili Mauser, mentre Prishtina avrebbe ricercato l'appoggio della Bulgaria proponendo al deputato bulgaro Pavlof, incontrato al consolato britannico di \u00dcsk\u00fcb (nome turco dell'odierna Skopje), la creazione di uno Stato albanese-macedone. Al tempo stesso, il console britannico promise l'appoggio del suo paese ai rivoltosi; in seguito, durante la rivolta, fu proprio grazie al consolato che Kemali, in viaggio per l'Europa a raccogliere fondi e supporto internazionale, riusc\u00ec a tenersi in contatto con Prishtina.\nScoppio della rivolta.\nLa rivolta esplose per prima nel vilayet del Kosovo capeggiata, tra gli altri, da Prishtina, Riza bej Gjakova, Bajram Curri e Nexhip Draga Essad Pasci\u00e0 invece diede il via alla rivolta nell'Albania centrale e nel distretto di Mirdita. Soldati e ufficiali albanesi in servizio nell'esercito ottomano disertarono e si unirono agli insorti. Entro agosto i rivoltosi avevano il pieno controllo dei vilayet del Kosovo e di parte dei vilayet di Monastir, Janina e Scutari, grazie anche alla guerra italo-turca che distolse l'attenzione dell'esercito ottomano, debilitato inoltre dal fatto che i soldati musulmani erano restii a prendere le armi contro una popolazione della stessa religione qual era quella albanese.\nNel marzo 1912 intanto gli albanesi del Kosovo riuscirono a pubblicare in Bulgaria un giornale in cui avanzarono ai Giovani Turchi una serie di richieste che riprendevano, rafforzandole, le concessioni che aveva fatto Mehmet V nel 1911. I ribelli, comunque, non erano tutti uniti sulla strada da intraprendere per il futuro: parte della popolazione appoggiava i Giovani Turchi, altri erano favorevoli al liberalismo, mentre altri ancora auspicavano un ritorno all'autocrazia del sultano Abdul Hamid II, predecessore di Mehmet V. Nonostante queste divisioni i ribelli riuscirono a presentare, il 9 agosto, altre richieste (i cosiddetti \"quattordici punti\") che possono essere sintetizzate come segue:\nIl 4 settembre il governo ottomano pose fine alla rivolta accettando tutti i punti.\nConseguenze.\nIl successo degli albanesi e l'andamento sfavorevole della guerra con l'Italia resero evidenti le debolezze dell'Impero ottomano. Allo stesso tempo, la concessione dell'autonomia ai vilayet albanesi rappresent\u00f2 una seria minaccia per la sopravvivenza dei cristiani del posto e apr\u00ec la strada alla contesa riguardo alla creazione della cosiddetta \"Albania etnica\", che il Regno di Serbia preferiva invece spartire tra i membri della Lega Balcanica."}
{"id": "4401639", "revid": "729019", "url": "https://it.wikipedia.org/wiki?curid=4401639", "title": "DFW Mars", "text": "Il DFW Mars era un aereo monomotore, in configurazione traente, e biposto sviluppato dall'azienda tedesco imperiale Deutsche Flugzeugwerke GmbH nei primi anni dieci del XX secolo.\nDisponibile in varie configurazioni alari, sia monoplana che biplana, e destinato all'emergente mercato dell'aviazione civile trov\u00f2 impiego anche in ambito militare acquistato dai governi dell'Impero tedesco, Regno Unito e Impero ottomano, da quest'ultimo utilizzato durante la prima e e la seconda guerra balcanica nel periodo 1912-1913. Questo rende il modello il primo aereo di costruzione tedesca ad aver mai partecipato attivamente in operazioni belliche."}
{"id": "4401640", "revid": "1745361", "url": "https://it.wikipedia.org/wiki?curid=4401640", "title": "Borsa dell'acqua calda", "text": "La borsa dell'acqua calda, nota anche come \"boule\" o \"bouillotte\", \u00e8 un oggetto, solitamente di gomma, riempito con acqua calda e usato per scaldare il letto o direttamente le persone, tramite il contatto.\nStoria.\nOriginariamente si trattava di una bottiglia di vetro riempita d'acqua calda e rivestita di panni per mantenere pi\u00f9 a lungo il calore, oppure di una specie di pentola schiacciata di metallo, da mettere sul fuoco. La prima borsa dell'acqua calda in gomma fu brevettata nel 1903 dall'inventore croato Slavoljub Eduard Penkala con il nome di Termofor. I modelli in gomma (caucci\u00f9) sostituirono presto quelli in altri materiali, dal momento che la gomma mantiene maggiormente il calore. \nSorpassata tecnologicamente dalle coperte elettriche e dai materassini riscaldati, la borsa dell'acqua calda non \u00e8 mai stata definitivamente soppiantata, ed \u00e8 diffusa in tutto il mondo. Al giorno d'oggi si trovano in commercio anche modelli elettrici, che provvedono a riscaldare l'acqua in modo automatico, senza necessit\u00e0 di doverla svuotare e scaldare l'acqua separatamente."}
{"id": "4401645", "revid": "399", "url": "https://it.wikipedia.org/wiki?curid=4401645", "title": "L\u00e1szl\u00f3 T\u00f3th", "text": "Biografia.\nNato in Ungheria, a Pilisv\u00f6r\u00f6sv\u00e1r, in una famiglia cattolica, si trasfer\u00ec in Australia nel 1965, divenendo cittadino australiano, e visse nella citt\u00e0 di Sydney. Bench\u00e9 fosse in possesso di un titolo di studio in geologia, questo non venne riconosciuto in Australia, e Laszl\u00f2 dovette lavorare in altri campi, venendo impiegato in fabbrica. In Australia risultava residente a Sydney in 13 Ashcroft Avenue, Casula. Poco si conosce della sua vita prima del fatto che lo rese famoso. \nIl 22 luglio 1971 giunse in Italia, a Roma, dove trov\u00f2 dapprima alloggio all'Ostello della giovent\u00f9 nel Foro Italico e poi nel quartiere Gianicolense, presso il dormitorio delle suore spagnole. Durante l'estate 1971 si present\u00f2 a San Pietro, nella Citt\u00e0 del Vaticano, chiedendo insistentemente di vedere l'allora Papa Paolo VI, affermando di essere Ges\u00f9 Cristo in persona: in seguito a tale comportamento fu bloccato dalle autorit\u00e0 vaticane e rimpatriato in Australia, venendo schedato quale \"persona indesiderabile\". Secondo l'articolo pubblicato da \"L'Unit\u00e0\", invece, T\u00f3th rimase in Italia per 10 mesi prima di compiere il vandalismo.\nL'atto vandalico.\nL\u00e1szl\u00f3 entr\u00f2 nella Basilica di San Pietro nella mattinata del 21 maggio 1972 e, verso le ore 11.30, scavalc\u00f2 d'un tratto la balaustra che separava la folla di visitatori dalla scultura della Piet\u00e0. Era vestito con una pesante giacca blu, tipo impermeabile, e una camicia rossa; alto e slanciato, portava i capelli lunghi e aveva una corta barbetta bionda. Toltosi la giacca per esser pi\u00f9 libero nei movimenti, con un martello da geologo colp\u00ec dapprima il capo della Madonna e poi, pi\u00f9 volte, il volto e le braccia, lasciando per\u00f2 integra la figura del Cristo. Nel far questo, grid\u00f2, in lingua italiana: \"Cristo \u00e8 risorto! Io sono il Cristo!\".\nT\u00f3th venne poi fermato da un vigile, Marco Ottaggio, con l'ausilio di altri sorveglianti, e portato via, sottratto all'ira della folla che intendeva percuoterlo. Interrogato in seguito, bench\u00e9 durante il vandalismo avesse proclamato frasi in italiano, dichiar\u00f2 di non comprendere le domande che gli venivano rivolte, sostenendo di saper parlare solo l'inglese. Secondo altre fonti, invece, ripet\u00e9 frasi sconnesse per tutti gli interrogatori, permanendo nella sua convinzione di essere il Cristo: giunse anche a dire \"Che ci sta a fare questa statua qui? Cristo sono io e sono vivo, sono il Cristo reincarnato, distruggete tutti i suoi simulacri\". Nonostante l'atto, non fu incriminato, ma fu internato in un manicomio italiano per due anni. Successivamente venne rimpatriato in Australia. Dei suoi anni dopo il rimpatrio non si hanno notizie certe, sebbene alcune fonti affermino che T\u00f3th venne spostato dalla sua residenza di Willetton, Australia Occidentale, per trascorrere gli ultimi anni della sua vita in una casa di riposo a Strathfield, nel Nuovo Galles del Sud, dove mor\u00ec l'11 settembre 2012. Oggi riposa nel Cimitero di Fremantle, nell'Australia Occidentale. \nDopo l'atto vandalico, la \"Piet\u00e0\" fu prontamente restaurata sotto la supervisione dei Gabinetti Ricerche Scientifiche dei Musei Vaticani."}
{"id": "4401650", "revid": "709565", "url": "https://it.wikipedia.org/wiki?curid=4401650", "title": "INTP", "text": ""}
{"id": "4401655", "revid": "709406", "url": "https://it.wikipedia.org/wiki?curid=4401655", "title": "5-ht", "text": ""}
{"id": "4401656", "revid": "709406", "url": "https://it.wikipedia.org/wiki?curid=4401656", "title": "5ht", "text": ""}
{"id": "4401660", "revid": "767487", "url": "https://it.wikipedia.org/wiki?curid=4401660", "title": "Steve Young (musicista)", "text": " Fu uno dei precursori di quella che egli stesso defin\u00ec \"Southern music\" (musica del sud), una miscela di country, folk, rock, blues, gospel e musica celtica.\nBiografia.\nNato in Georgia, Young trascorse la sua giovinezza per tutto il sud degli Stati Uniti e da adolescente inizi\u00f2 a suonare la chitarra e a scrivere alcune canzoni. Nei primi anni sessanta, si trasfer\u00ec a New York e si inser\u00ec nella fiorente scena folk di Greenwich Village. Dopo del tempo trascorso in Alabama, nel 1964 inizi\u00f2 a risiedere stabilmente in California.\nSulla costa occidentale, Young trov\u00f2 lavoro come postino ed inizi\u00f2 a stringere amicizia con artisti quali Stephen Stills e Van Dyke Parks.\nNel frattempo form\u00f2 il gruppo psychedelic folk Stone Country, con il quale, nel 1968 pubblic\u00f2 un album, dal titolo omonimo. Un anno pi\u00f9 tardi, Young pubblic\u00f2 il suo album di debutto da solista, \"Rock Salt &amp; Nails\". Alcuni brani dell'album videro la partecipazione di musicisti come Gram Parsons, Chris Hillman e Gene Clark.\nNel 1971 firm\u00f2 un contratto con la Reprise Records e con la title-track \"Seven Bridges Road\" (gi\u00e0 presente nel primo album) pubblic\u00f2 quello che probabilmente \u00e8 il suo album pi\u00f9 noto, dal titolo omonimo. Il brano divenne tanto popolare da venire reinterpretato svariate volte, tra gli altri da Eagles, Joan Baez, Rita Coolidge e Iain Matthews. Ottenne un altro grande successo quando Waylon Jennings, nel 1973, riarrangi\u00f2 \"Lonesome, On'ry and Mean\", trasformandolo in un inno del movimento outlaw country. Pi\u00f9 tardi, Hank Williams Jr. riscosse un discreto successo reinterpretando il brano \"Montgomery in the Rain\".\nIntanto, Young pubblic\u00f2 \"Honky Tonk Man\" nel 1975, il quale gli valse un contratto con la RCA Records, con la quale pubblic\u00f2 \"Renegade Picker\" nel 1976 e \"No Place to Fall\" nel 1978.\nNonostante il suo successo come cantautore, Young non riusc\u00ec mai ad ottenere delle discrete posizioni in classifica. Trascorse la maggior parte degli anni ottanta girando per il mondo, e pubblicato dischi occasionali come \"To Satisfy You\", \"Look Homeward Angel\" e \"Long Time Rider\", gli ultimi due dei quali vennero registrati nei Paesi Bassi. Questa tendenza prosegu\u00ec anche negli anni seguenti: nel 1991, infatti, pubblic\u00f2 il suo primo album live, \"Solo/Live\", e nel 1993 \"Switchblades of Love\". Usc\u00ec dalla scena musicale per il resto degli anni novanta, per poi tornare nel 2000 con \"Primal Young\".\n\u00c8 morto il 17 marzo 2016 all'et\u00e0 di 73 anni."}
{"id": "4401661", "revid": "1372005", "url": "https://it.wikipedia.org/wiki?curid=4401661", "title": "Christian Settipani", "text": "Premio ricevuto.\nHa ricevuto il premio \"Payard 1995\" attribuitogli dall\"'Acad\u00e9mie Nationale de Reims\" per il suo libro \"La Pr\u00e9histoire des Cap\u00e9tiens, 481-987, premi\u00e8re partie: M\u00e9rovingiens, Carolingiens et Robertiens\".\nPubblicazioni.\nElenco delle sue pubblicazioni :"}
{"id": "4401662", "revid": "125911546", "url": "https://it.wikipedia.org/wiki?curid=4401662", "title": "Francesca Fialdini", "text": "Biografia.\nDopo aver conseguito la laurea in Scienze della comunicazione presso l'Universit\u00e0 degli Studi di Roma \"La Sapienza\", inizia la sua carriera lavorando in radio come collaboratrice per la redazione esteri e come conduttrice del notiziario di Radio Vaticana nel 2004. Dal 2005 al settembre 2013 lavora come inviata e conduttrice del notiziario presente all'interno del programma \"A sua immagine\", in onda su Rai 1. Dal 2008 al 2012 conduce \"Videozine\", rubrica di cinema e serie TV su Fox. \nDal gennaio 2010 presenta la trasmissione di cultura letteraria \"Cultbook - Storie\" su Rai 2, mentre dal luglio dello stesso anno conduce insieme a Roberto Zampa il programma radiofonico \"Un'estate fa\" su Rai Radio 1. Dal novembre 2012 \u00e8 inviata per il programma settimanale \"Fictionmania\", in onda su Rai Premium. Nel luglio 2012 presenta il \"Premio Strega\" con Luca Salerno su Rai 1 e dal gennaio 2013 affianca Fabio Volo nella conduzione delle ultime 8 puntate di \"Volo in diretta\" su Rai 3. Dal 13 marzo 2013 presenta la rubrica settimanale di cinema \"Moviextra\", in onda su Rai Movie. Nel luglio dello stesso anno conduce le prime due puntate di \"Movie Talk\" la versione talk della rubrica \"Movie Drugstore\", sempre su Rai Movie.\nDall'ottobre 2013 conduce con Tiberio Timperi \"Unomattina in famiglia\" su Rai 1. Nella stagione successiva approda a \"Unomattina\", che conduce al fianco di Franco Di Mare per tre stagioni consecutive. Dal 2016 al 2018, insieme ad Alberto Matano, conduce da Sorrento tre edizioni del Premio Biagio Agnes, importante riconoscimento per l'ambito giornalistico . Nel novembre 2016 pubblica il romanzo \"Il sogno di un venditore di accendini\" per l'editrice Citt\u00e0 Nuova e dal 19 dello stesso mese conduce la 59\u00aa edizione dello Zecchino d'Oro insieme a Giovanni Caccamo, esperienza che ripete anche nel novembre del 2017. Nella stagione 2017/2018 passa alla conduzione di \"La vita in diretta\", al fianco di Marco Liorni. Viene confermata alla guida del programma anche nella stagione 2018/2019, questa volta al fianco di Tiberio Timperi. Nell'estate 2018 conduce insieme ad Angela Rafanelli su Rai 3 il programma \"In viaggio con lei\", mentre a novembre dello stesso anno \u00e8 nuovamente la padrona di casa dello Zecchino d'Oro, in onda sempre su Rai 1 e giunto alla 61\u00aa edizione.\nNella stagione 2019/2020 conduce lo speciale di Rai 1 \"Tutti a Scuola\", ed \u00e8 la padrona di casa, sempre sulla prima rete Rai di \"Da noi...a ruota libera\". A novembre 2019, in occasione della \"Settimana della Ricerca\" in favore dell'AIRC presenta su Rai 3 insieme a Michele Mirabella la serata speciale \"Conta su di Noi\". A maggio 2020 conduce in seconda serata su Rai 3 \"Fame d'amore\", programma in 4 puntate che segue le vicende di un gruppo di ragazzi con disturbi alimentari e il loro percorso di cura all'interno di una comunit\u00e0. A giugno dello stesso anno presenta su Rai Storia la trasmissione itinerante \"\u00c8 l'Italia, Bellezza!\", mentre a luglio, su Rai 3, conduce la trasmissione \"Cos\u00ec \u00e8 la vita!\".\nNella stagione 2020/2021 \u00e8 riconfermata alla conduzione di \"Da noi... a ruota libera\", nel pomeriggio domenicale di Rai 1, e della seconda stagione di \"Fame d'amore\", in seconda serata su Rai 3. Dal 19 settembre 2020 al 19 dicembre 2020 conduce su Rai Radio 2 \"Milledonne e un uomo\" assieme a Franz Coriasco in onda il sabato dalle 18 alle 19:30 mentre dal 9 gennaio 2021 \u00e8 alla guida di \"Radio 2 a ruota libera\" assieme a Max Novaresi in onda il sabato dalle 18 alle 19:30. Sabato 13 marzo 2021 su Rai 3 in prima serata conduce una puntata speciale di \"Fame d'amore\" (in occasione della giornata mondiale dedicata ai disturbi del comportamento alimentare).\nNella stagione 2021/2022 \u00e8 riconfermata per il terzo anno consecutivo alla conduzione di \"Da noi... a ruota libera\", nel pomeriggio domenicale di Rai 1, della terza stagione di \"Fame d'amore\", in seconda serata su Rai 3 e della trasmissione radiofonica \"Radio 2 a ruota libera\" assieme a Valerio Scarponi, in onda il sabato dalle 18 alle 19:30 su Rai Radio 2. Il 3 e il 4 dicembre 2021 \u00e8 tornata a condurre lo Zecchino d'Oro, giunto alla sua 64\u00b0 edizione, insieme a Paolo Conticini."}
{"id": "4401670", "revid": "104458", "url": "https://it.wikipedia.org/wiki?curid=4401670", "title": "Tom\u00e1\u0161 Kraus", "text": "Gareggiando nello ski cross, la specialit\u00e0 del freestyle nella quale ha ottenuto i miglior risultati, si \u00e8 aggiudicato due titoli mondiali, una Coppa del Mondo assoluta e quattro di specialit\u00e0.\nBiografia.\nStagioni 1995-2003.\nKraus inizi\u00f2 la sua carriera nello sci alpino e, dopo aver gareggiato in circuiti minori, nel 1997 esord\u00ec ai Campionati mondiali ottenendo, nella rassegna iridata di Sestriere, il 28\u00ba posto nello slalom speciale e non completando il supergigante; fu al cancelletto di partenza iridato anche a Vail/Beaver Creek 1999, senza portare a termine n\u00e9 lo slalom gigante n\u00e9 lo slalom speciale. In Coppa del Mondo esord\u00ec il 6 febbraio 2000 a Todtnau in slalom speciale, senza completare la prova, e anche ai Mondiali di Sankt Anton am Arlberg 2001 non port\u00f2 a termine lo slalom speciale.\nPrese per l'ultima volta il via in Coppa del Mondo il 28 gennaio 2003 a Schladming in slalom speciale, senza completare la prova (non port\u00f2 a termine nessuna delle 6 gare di Coppa del Mondo a cui prese parte, tutti slalom speciali), e ai successivi Mondiali di Sankt Moritz 2003, sua ultima partecipazione iridata nello sci alpino, fu 28\u00ba nello slalom speciale. Nella stessa stagione inizi\u00f2 a gareggiare anche nello ski cross, debuttando nella Coppa del Mondo di freestyle con la prima vittoria il 30 novembre 2002 a Tignes; nello sci alpino la sua ultima gara fu lo slalom speciale dei Campionati cechi 2003, disputato il 26 marzo a \u0160pindler\u016fv Ml\u00fdn e nel quale Kraus vinse la medaglia d'argento.\nStagioni 2004-2016.\nDalla stagione 2003-2004 si dedic\u00f2 a tempo pieno al freestyle. Nel 2005 partecip\u00f2 ai Mondiali di Ruka, vincendo la medaglia d'oro, si aggiudic\u00f2 la sua prima Coppa del Mondo di ski cross con 8 punti di vantaggio su Isidor Gr\u00fcner, e fu 2\u00ba nella classifica generale, a 7 punti da Jeremy Bloom; nel 2006 vinse la sua seconda coppa di cristallo di specialit\u00e0 (con 144 punti di margine su Roman Hofer) e si impose anche nella classifica generale, sopravanzando Dale Begg-Smith per 11 punti. Nuovamente oro iridato a Madonna di Campiglio 2007; nella stessa stagione 2006-2007 fu 2\u00ba nella classifica di ski cross, superato da Audun Gr\u00f8nvold di 2 punti. Vinse ancora la Coppa del Mondo di ski cross nel 2008, con 107 punti di margine su Lars Lew\u00e9n (in classifica generale fu 2\u00ba con 17 punti in meno di Steve Omischl), e nel 2009, sopravanzando Christopher Del Bosco di 112 punti (in classifica generale fu nuovamente 2\u00ba, con 24 punti in meno di Alexandre Bilodeau). Sempre nel 2009 prese il via ai suoi terzi Mondiali di freestyle, a Inawashiro, classificandosi 23\u00ba.\nEsord\u00ec ai Giochi olimpici invernali a , dove si piazz\u00f2 all'11\u00ba posto; l'anno dopo ai Mondiali di Deer Valley 2011 chiuse la gara al 4\u00ba posto. Nel 2013 conquist\u00f2 l'ultima vittoria in Coppa del Mondo, a Grasgehren il 3 febbraio, e ai successivi Mondiali di Oslo/Voss fu 13\u00ba, mentre l'anno dopo ai XXII Giochi olimpici invernali di si classific\u00f2 al 18\u00ba posto e, il 7 marzo, ottenne ad Arosa l'ultimo podio in Coppa del Mondo (2\u00ba). Nel 2015 partecip\u00f2 ai Mondiali di Kreischberg, classificandosi 20\u00ba, e prese per l'ultima volta il via in Coppa del Mondo, il 7 febbraio ad Arosa (32\u00ba); \u00e8 inattivo dal 14 febbraio 2016, quando prese parte a una gara FIS disputata ad Albrechtice v Jizersk\u00fdch hor\u00e1ch.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4401672", "revid": "761672", "url": "https://it.wikipedia.org/wiki?curid=4401672", "title": "Normativa della radiotelevisione terrestre", "text": ""}
{"id": "4401682", "revid": "324090", "url": "https://it.wikipedia.org/wiki?curid=4401682", "title": "Bouillotte", "text": "Nel campo dell'arredamento d'antiquariato il termine francese bouillotte indica un lume da tavolo in metallo (solitamente ottone, anche dorato) di una certa importanza, che presenta una base circolare, due o pi\u00f9 bracci (inizialmente portacandela con candele, poi portalampade ad imitazione di candele pi\u00f9 lampadine) ed un paralume circolare o ovale in metallo verniciato di altezza modesta.\nHa incontrato una certa diffusione negli ambienti classici di tenore medio-alto, specie negli Stati Uniti d'America, oltre che in Francia.\nEsemplari di \"bouillotte\" si intravedono spesso in versioni cinematografiche delle sale studio pi\u00f9 importanti della Casa Bianca.\nRiguardo al nome esistono due ipotesi: la prima che sia legata alla somiglianza del paralume con uno scaldino, la seconda che fosse usata come lampada per il gioco di carte chiamato \"bouillotte\"."}
{"id": "4401687", "revid": "97008251", "url": "https://it.wikipedia.org/wiki?curid=4401687", "title": "Archetto (disambigua)", "text": ""}
{"id": "4401690", "revid": "84184", "url": "https://it.wikipedia.org/wiki?curid=4401690", "title": "Archetti", "text": ""}
{"id": "4401692", "revid": "767487", "url": "https://it.wikipedia.org/wiki?curid=4401692", "title": "Remorse (film 1914)", "text": "Remorse \u00e8 un cortometraggio muto del 1914 diretto da James Durkin. La sceneggiatura \u00e8 firmata da Maude Fealy, nota attrice teatrale - all'epoca moglie di Durkin - che gir\u00f2 nella sua carriera anche numerosi film.\nTrama.\nJack, un uomo di trentacinque anni, emaciato, con i capelli grigi sulle tempie, vestito con l'uniforme dell'Esercito della Salvezza, racconta la storia della sua vita a una folla di derelitti.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche statunitensi il 16 June 1914."}
{"id": "4401694", "revid": "2058375", "url": "https://it.wikipedia.org/wiki?curid=4401694", "title": "Some Kind of Bliss", "text": "Some Kind of Bliss \u00e8 un brano musicale della cantante australiana Kylie Minogue, pubblicato nel 1997 come primo singolo estratto dal suo sesto album, \"Impossible Princess\"."}
{"id": "4401697", "revid": "479409", "url": "https://it.wikipedia.org/wiki?curid=4401697", "title": "Bern-L\u00f6tschberg-Simplon", "text": ""}
{"id": "4401705", "revid": "767487", "url": "https://it.wikipedia.org/wiki?curid=4401705", "title": "Salvatore Cirillo", "text": "Biografia.\nIl suo primo diploma \u00e8 stato in pianoforte, per poi innamorarsi del jazz e della libert\u00e0 creativa della composizione. Anche queste due passioni sono diventate diplomi da inserire nel suo curriculum, insieme al clavicembalo.\nNel 2004 sono stati pubblicati i suoi primi tre lavori di adattamento e arrangiamento di brani di Astor Piazzolla e in seguito sono arrivate le colonne sonore per il teatro e i premi nel 2008 e nel 2009 al Barga Jazz Festival.\nIl primo album jazz a sua firma, \"Unpretentious\", risale al 2009 mentre l'ultimo lavoro, \"Looking for Listeners\", \u00e8 del 2012. \"Wild\" invece \u00e8 il suo primo cd di soundtrack edito nel 2011 da Sifare Edizioni Musicali Publishing.\nIl documentario Inside Africa prodotto da Vision editoriale srl e Terra di Cinema, con la regia di Gaetano Ippolito e vincitore del Premio \u201cHai visto mai?\u201d 2012 di Luca Zingaretti, ha per colonna sonora musiche di Salvatore Cirillo. Nel 2014 una sua variazione sul tema di \"Twinkle Twinkle Little Star\", dal titolo \"Autunno Lidio\", \u00e8 stata selezionata ai fini della pubblicazione dalla World Humanities Press di Hong Kong e nel 2016 il Conservatorio di Shangai pubblica \"Autunno Lidio\". Ad agosto dello stesso anno ha vinto il premio IMAs (Independent Music Awards) Vox Pop e il premio Barga Jazz Festival 2014 nella sezione A - Arrangiamento su musiche di Paolo Fresu. Nel 2018 \u00e8 finalista con il brano \"Just a Friend\" alla competizione internazionale \"Scrivere in Jazz\"."}
{"id": "4401708", "revid": "110157", "url": "https://it.wikipedia.org/wiki?curid=4401708", "title": "Santa Ana (Misiones)", "text": "Santa Ana \u00e8 una citt\u00e0 dell'Argentina, capoluogo del dipartimento di Candelaria nella provincia di Misiones."}
{"id": "4401715", "revid": "767487", "url": "https://it.wikipedia.org/wiki?curid=4401715", "title": "The Scrub Lady (film 1914)", "text": "The Scrub Lady \u00e8 un cortometraggio muto del 1914. Il nome del regista non viene riportato nei credit del film.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale cinematografiche USA il 7 giugno 1914."}
{"id": "4401720", "revid": "486946", "url": "https://it.wikipedia.org/wiki?curid=4401720", "title": "ASD Roma Calcio Femminile", "text": ""}
{"id": "4401722", "revid": "110157", "url": "https://it.wikipedia.org/wiki?curid=4401722", "title": "Casa Minerbi-Del Sale", "text": "Casa Minerbi-Del Sale o Dal Sale \u00e8 un edificio di origine medievale in via Giuoco del Pallone a Ferrara, in parte chiuso per lavori di restauro. \nAl suo interno sono conservati due ambienti decorati con affreschi trecenteschi attribuiti al pittore Stefano da Ferrara: il salone con le allegorie delle \"Virt\u00f9 e dei Vizi\" con al centro un \"Giudizio particolare\" e la Sala degli Stemmi dove sono raffigurati i \"Mesi\" associati ad altre immagini probabilmente astrologiche.\nIl corpo di fabbrica medievale di Casa Minerbi Del Sale \u00e8 inserito in un complesso di edifici tra loro collegati e in parte impiegati dal 2016 come sede del Centro di Studi Bassaniani e da altri uffici comunali.\nStoria.\nL'edificio \u00e8 stato edificato attorno alla met\u00e0 del Trecento dalla famiglia Del Sale.\nL'identificazione della committenza con questa famiglia \u00e8 stata resa possibile grazie al riconoscimento dell'impresa araldica, un leone rampante con testa d'elefante, scolpita nei capitelli del loggiato e affrescata nei clipei della sala degli Stemmi. Non \u00e8 noto il componente della famiglia che fece edificare questa casa signorile anche se alcune fonti di archivio attestano dal 1355 al 1359 la presenza di Tilbertus a Sale attivo come notaio e residente in contrada Santa Marie de Bucho, l'antica chiesa ferrarese ora non pi\u00f9 esistente, situata nei pressi delle propriet\u00e0 della famiglia Del Sale. Lo stesso notaio ferrarese era attivo a Venezia nel 1354 presso la Cancelleria Inferiore di palazzo Ducale. A partire dai primi studi della seconda met\u00e0 del Novecento, la casa ha assunto per la sua identificazione i nomi degli ultimi e dei primi proprietari che l'hanno abitata: Minerbi e Del Sale. \nFino all'Ottocento i documenti e le notizie storiche, emersi da archivi e da indagini svolte in occasione dei restauri, sono insufficienti a definire i diversi passaggi della propriet\u00e0 di casa Del Sale che si sono succeduti nel corso dei secoli. \nNel 1995 il Comune di Ferrara e il Demanio dello Stato hanno acquistato dagli eredi Minerbi la propriet\u00e0 dell'intero immobile.\nArte.\nL'edificio ha una pianta a forma di quadrilatero irregolare ed \u00e8 disposto su due livelli tra loro un tempo comunicanti probabilmente attraverso scale di legno. \nIl piano terra presenta in facciata un portico a tre arcate dove, nei capitelli dei pilastri, \u00e8 scolpito il simbolo araldico della famiglia Del Sale. Sempre al piano terra in una delle due grandi stanze, con soffitti lignei, all'interno di una nicchia semitamponata \u00e8 stato rinvenuto un affresco che raffigura San Cristoforo.\nAl primo piano in corrispondenza del portico \u00e8 situato il salone delle Allegorie delle \"Virt\u00f9 e dei Vizi\", in origine una loggia. Da questo salone si pu\u00f2 accedere attraverso un arco, di recente riaperto, a due ambienti. Sulla sinistra si trova la sala degli Stemmi mentre sulla destra \u00e8 situata un'altra sala. In quest'ultima le decorazioni alle pareti sono completamente scomparse e resta solo un timpano affrescato con specchiature a finto marmo.\nCasa Minerbi-Del Sale, oltre che per gli affreschi, riveste particolare importanza anche come testimonianza architettonica. Infatti gli esempi di edifici privati trecenteschi che si sono conservati nella citt\u00e0 di Ferrara e in generale nell'Italia Settentrionale sono abbastanza rari e spesso hanno subito trasformazioni tali da renderne difficile la lettura.\nIl salone delle allegorie delle Virt\u00f9 e dei Vizi.\nDal punto di vista iconografico gli affreschi del salone delle Allegorie delle \"Virt\u00f9 e dei Vizi\" sono incentrati prevalentemente nel rapporto di dipendenza tra il ciclo ferrarese e quello realizzato agli inizi del Trecento da Giotto nello zoccolo della cappella degli Scrovegni a Padova.\nDai confronti serrati tra le diverse allegorie emergono evidenti ed esplicite citazioni del maestro fiorentino, gi\u00e0 sommariamente evidenziate nei pochi studi che hanno analizzato il salone. Si tratta di una dipendenza che non \u00e8 mai ossequiosa e che non manca di scelte autonome legate al diverso periodo stilistico (almeno cinquanta anni separano i due cicli) ed a riferimenti iconografici provenienti da ambiti diversi. In particolare l'immagine allegorica della Temperanza, nella versione ferrarese raffigurata di profilo con la mano sinistra che sostiene il modellino di una citt\u00e0 murata e turrita mentre la mano destra introduce una chiave nella porta d'accesso alla stessa, \u00e8 un'esplicita citazione di modelli bolognesi.\nFondamentale per la ricerca iconografica \u00e8 stata l'identificazione da parte di Boskovits del tema raffigurato al centro del salone: un \"Giudizio Singolare\" o \"Particolare\". Questo soggetto ebbe una limitata diffusione nel corso del Medioevo e fu fonte di un acceso dibattito all'interno della chiesa a causa delle posizioni assunte da papa Giovanni XXII.\nAncora da indagare resta l'iconografia delle teste inserite nei quadrilobi mistilinei che affiancano le allegorie.\nLa Sala degli Stemmi.\nSotto l'aspetto strutturale la sala degli Stemmi ha subito nel corso dei secoli diverse modifiche dovute all'apertura di porte e finestre che hanno distrutto in maniera irreparabile ampie porzioni delle pareti affrescate da Stefano da Ferrara. Il tetto della sala \u00e8 a capanna con capriate a vista e nelle pareti nord e sud sono presenti timpani affrescati. Nel primo sono visibili decorazioni a finto a marmo e nel secondo una scena di lotta o di gioco tra due personaggi affiancati dai rispettivi cani. Al momento appare difficile l'identificazione degli ingressi originali anche se \u00e8 probabile che fossero collocati ad un'altezza tale da non interrompere la continuit\u00e0 del ciclo affrescato. Nella parete nord era collocato un camino con ai lati di due finestre a sesto acuto appartenenti alla fase costruttiva trecentesca, mentre le altre due finestre, tuttora presenti sulla parete est, sembrerebbero aggiunte, o quanto meno allargate, in epoche successive.\nLa decorazione pittorica ricopre tutta la superficie delle pareti. Nella parte superiore si trovano specchiature rettangolari a finto marmo al cui interno sono disposte tredici losanghe romboidali contorniate da cornici colorate di bianco scorciate prospetticamente dal basso verso l'alto, che racchiudono una serie di teste di uomini e di donne raffigurati prevalentemente di profilo. Nella parte inferiore tutta la sala \u00e8 avvolta da con un finto velario giallo con bordo rosso appeso per punti cos\u00ec da formare profonde e ampie ricadute delle pieghe. La fascia centrale delle quattro pareti \u00e8 composta da un reticolato ad intreccio geometrico che pu\u00f2 essere suddiviso in tre registri. Il registro in alto e quello in basso racchiudono una teoria di clipei dipinti a chiaroscuro ad eccezione di due colorati presenti nella parete ovest che raffigurano busti di profilo. Il registro centrale riporta in maniera seriale l'impresa araldica della famiglia Del Sale. L'effetto coloristico delle pareti \u00e8 di grande impatto visivo e non si pu\u00f2 non apprezzare il gusto per l'uso del colore presente in questa sala. \nAltre \u00abtappezzerie\u00bb dipinte con un disegno geometrico simile ma meno elaborato si trovano a Ferrara nel Palazzo Marchionale e sono riconducibili a non oltre la met\u00e0 del Trecento. La testimonianza pi\u00f9 vicina a casa Minerbi-Del Sale di utilizzo di questa tipologia di \u00abtappezzerie\u00bb in un ambiente profano sembrerebbe essere quella presente nell'Anticamera dei Cimieri situata al piano terra della reggia dei Carraresi a Padova. L'analogia tra le due decorazione potrebbe testimoniare la presenza della stessa bottega operante tra Ferrara e Padova. Evento possibile vista la presenza documentata nelle fonti di Stefano da Ferrara nella Basilica del Santo per la cappella contenente l'arca di Sant'Antonio e per la \"Madonna del Pilastro\"."}
{"id": "4401732", "revid": "305248", "url": "https://it.wikipedia.org/wiki?curid=4401732", "title": "Irene Bredt", "text": ""}
{"id": "4401734", "revid": "767487", "url": "https://it.wikipedia.org/wiki?curid=4401734", "title": "His Uncle's Wives", "text": "His Uncle's Wives \u00e8 un cortometraggio muto del 1913 diretto da Lawrence Marston.\nTrama.\nA New York, un pittore scopre di avere ereditato un harem. Il problema che si pone \u00e8 quello di essere sposato, con una moglie che non approva quel tipo di eredit\u00e0.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual Film, usc\u00ec nelle sale cinematografiche USA il 2 febbraio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"Seven Ages of an Alligator\".\nIl film fa parte del fondo della Thanhouser Company Film Preservation Inc.; la copia in pellicola \u00e8 stata masterizzata e inserita in un cofanetto DVD (in NTSC) dal titolo \"The Thanhouser Collection, DVD Volumes 10, 11 and 12 (1910-1916)\" della durata complessiva di 384 minuti che \u00e8 uscito nel 2009."}
{"id": "4401755", "revid": "986213", "url": "https://it.wikipedia.org/wiki?curid=4401755", "title": "Francis Seymour-Conway, III marchese di Hertford", "text": "Biografia.\nEra l'unico figlio di Francis Seymour-Conway, II marchese di Hertford, e della sua seconda moglie, Isabella Ingram.\nCarriera politica.\nFu deputato per Orford (1797-1802), per Lisburn (1802-1812), per Antrim (1812-1818) e per Camelford (1820-1822). Nel marzo 1812 entr\u00f2 nel Privy Council e nominato Vice Ciambellano sotto Spencer Perceval.\nNel 1822 succedette al padre e venne nominato cavaliere della Giarrettiera.\nMatrimonio.\nSpos\u00f2, il 18 maggio 1798, Maria Emilia Fagnani, presumibilmente figlia illegittima del IV duca di Queensberry e di una nobile italiana. Ebbero tre figli:\nMorte.\nMor\u00ec il 1\u00ba marzo 1842, a 64 anni, a Dorchester House."}
{"id": "4401762", "revid": "767487", "url": "https://it.wikipedia.org/wiki?curid=4401762", "title": "Last Time (Secondhand Serenade)", "text": "Last Time \u00e8 un singolo di Secondhand Serenade, pubblicato il 13 maggio 2008.\nLa canzone.\nIl brano, inizialmente reso disponibile per coloro che avessero prenotato \"A Twist in My Story\" su iTunes, \u00e8 stato poi pubblicato come singolo discografico. \u00c8 stato successivamente inserito come una delle bonus track dell'edizione speciale dell'album. \"Last Time\" si differenzia dai precedenti lavori di Secondhand Serenade per il quasi esclusivo uso del pianoforte e di un sintetizzatore, che per la prima volta fa capolino in un singolo dell'artista. Tale svolta stilistica sar\u00e0 confermata nel terzo album, \"Hear Me Now\", che vede un maggiore approccio al pop e all'elettronica rispetto agli altri album."}
{"id": "4401764", "revid": "1566286", "url": "https://it.wikipedia.org/wiki?curid=4401764", "title": "Seven Ages of an Alligator", "text": "Seven Ages of an Alligator \u00e8 un documentario muto del 1913. Il nome del regista non viene riportato, la fotografia \u00e8 attribuita a Carl Gregory.\nTrama.\nIn una fattoria di alligatori della California del Sud, si mostrano le varie fasi di crescita degli animali.\nProduzione.\nIl film fu prodotto dalla Thanhouser Film Corporation. Venne girato in California, a Los Angeles.\nDistribuzione.\nDistribuito dalla Mutual Film, usc\u00ec nelle sale cinematografiche USA il 2 febbraio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio \"His Uncle's Wives\".\nIl film fa parte del fondo della Thanhouser Company Film Preservation Inc.; la copia in pellicola \u00e8 stata masterizzata e inserita in un cofanetto DVD (in NTSC) dal titolo \"The Thanhouser Collection, DVD Volumes 10, 11 and 12 (1910-1916)\" della durata complessiva di 384 minuti che \u00e8 uscito nel 2009."}
{"id": "4401768", "revid": "287204", "url": "https://it.wikipedia.org/wiki?curid=4401768", "title": "Bo (parashah)", "text": "Bo (ebraico: \u05d1\u05b9\u05bc\u05d0 \u2014 tradotto in italiano esprime la forma imperativa di comando, equivalente a \"vai\" o \"vieni\", incipit e parola che Dio pronuncia in questa parashah, in ) quindicesima porzione settimanale della Torah (ebr. \u05e4\u05b8\u05bc\u05e8\u05b8\u05e9\u05b8\u05c1\u05d4 \u2013 \"parashah\" o anche parsha/parsci\u00e0) nel ciclo annuale ebraico di letture bibliche dal Pentateuco, terza nel Libro dell'Esodo. Rappresenta il passo di Esodo, che gli ebrei leggono durante il quindicesimo Shabbat dopo Simchat Torah, generalmente in gennaio o nei primi di febbraio.\nLa parashah narra l'episodio delle ultime tre piaghe d'Egitto.\nIn Pesach gli ebrei leggono anche parte della parashah, , quale lettura iniziale della Torah per il primo giorno di Pesach, e un'altra parte, , quale parte iniziale della Torah per il primo giorno intermedio (\"Chol haMoed\") di Pesach, Festival ritenuto infatti uno tra i Capodanno ebraici. Gli ebrei leggono anche un'altra parte della parashah, , che descrive le leggi di Pesach, quale lettura biblica del \"maftir\" per lo speciale \"Shabbat haChodesh\", che cade nel Rosh Chodesh di Nisan, mese in cui gli ebrei celebrano la Pesach.\nAntichi paralleli.\nEsodo capitolo 12.\nIl comando di applicare del sangue sull'architrave e sugli stipiti in con del sangue, del Korban, spalmato sugli stipiti e probabilmente anche sull'architrave o le porte (non chiaro se all'interno o anche o solo all'esterno delle porte), che Dio vedendo non ne colp\u00ec le abitazioni, riporta in ricordo di questa salvazione all'affissione delle Mezuzot.\nInterpretazione intrabiblica.\nLa parasha ha paralleli o viene discussa nelle seguenti fonti bibliche:\nEsodo capitoli 7\u201312.\nLa descrizione delle 10 piaghe presenta schemi e progressioni come segue:\n\"La traduzione dall'ebraico nelle altre lingue, anche attuali e \"moderne\", e quindi l'esegesi ebraica sono per alcune di queste talvolta congetturali\"\n e raccontano rispettivamente ordinamenti diversi delle sette piaghe. ricorda le piaghe di (1) sangue, (2) mosconi, (3) rane, (4) locuste, (5) grandine, (6) bestiame e (7) primogeniti, ma non le piaghe delle zanzare, pustole o tenebre. ricorda le piaghe di (1) tenebre, (2) sangue, (3) rane, (4) mosconi e pidocchi, (5) grandine, (6) locuste e (7) primogeniti, ma non le piaghe del bestiame o delle pustole.\nHaftarah.\nLa haftarah della parashah \u00e8 .\nCollegamenti alla Parashah.\nSia la parashah che la haftarah descrivono il giudizio di Dio contro l'Egitto. La parashah riporta che Dio disse a Mos\u00e8 di andare (\"bo\u2019\") dal Faraone; la haftarah riporta la parola di Dio che Nabucodonosor sarebbe venuto (\"la-vo\u2019\") dal Faraone. Entrambe narrano di una piaga di locuste \u2014 letteralmente nella, figurativamente nella haftarah. Sia la parashah che la haftarah raccontano la punizione divina degli d\u00e8i d'Egitto. Entrambe descrivono la liberazione finale degli Israeliti dalla cattivit\u00e0.\nRiferimenti.\nLa parashah ha paralleli o viene discussa nelle seguenti fonti :"}
{"id": "4401774", "revid": "757396", "url": "https://it.wikipedia.org/wiki?curid=4401774", "title": "Serie A-1 2012-2013 (pallacanestro in carrozzina)", "text": "La Serie A1 FIPIC 2012-2013 \u00e8 la 36\u00aa edizione del massimo campionato italiano di pallacanestro in carrozzina.\nLe squadre partecipanti sono 7 e contendono alla SSD Santa Lucia Sport Roma il titolo. Le societ\u00e0 avrebbero dovuto essere 8 (7 provenienti dalla precedente stagione di Serie A-1 e 1 proveniente dalla Serie A-2). Non \u00e8 invece presente la Lottomatica Elecom Roma finalista dello scorso anno ai Play-Off (ripescato S.Stefano Banca Marche). I Delfini 2001 Vicenza, vincitori del campionato 2011-2012 di Serie A-2, rinunciano a salire di categoria e decidono di ripartire dalla Serie B (terzo livello). La crisi economica ha avuto influenze anche sull'organizzazione di questo campionato.\nRegolamento.\nFormula.\nLe 7 squadre partecipanti disputano un girone unico all'italiana, con partite d'andata e ritorno. Al termine della stagione regolare, le prime quattro classificate sono ammesse ai play-off scudetto. Non sono previste retrocessioni in A2 al fine di avere 8 squadre nel campionato di Serie A-1 2013-2014\nPlay-off.\nTabellone"}
{"id": "4401779", "revid": "1439131", "url": "https://it.wikipedia.org/wiki?curid=4401779", "title": "Bristol 400", "text": "La 400 \u00e8 un'autovettura prodotta dalla Bristol dal 1947 al 1950. \u00c8 stato il primo modello di automobile assemblato dalla casa automobilistica britannica.\nIl contesto.\nDopo la seconda guerra mondiale, la Bristol Aeroplane Company decise di diversificare la produzione istituendo una divisione per la produzione di autovetture. Pi\u00f9 tardi, questa divisione divent\u00f2 indipendente, costituendo la \"Bristol Cars\". La Bristol Aeroplane Company acquis\u00ec dalla Frazer Nash la licenza di costruire modelli BMW.\nPer la produzione del proprio primo modello, la Bristol si ispir\u00f2 quindi a vetture BMW prebelliche. Dalla BMW 328 prese il motore, mentre dalla BMW 326 acquis\u00ec il telaio. La carrozzeria invece provenne dalla BMW 327.\nCaratteristiche.\nLa 400 aveva in dotazione una versione leggermente modificata del motore della BMW 328. Questo propulsore, che era a sei cilindri in linea, possedeva le valvole montate in testa e aveva una cilindrata di 1.971 cm\u00b3. L'alesaggio e la corsa erano, rispettivamente, 66\u00a0mm e 96\u00a0mm. Il motore, considerato all'avanguardia per la presenza di camere di combustione semisferiche e per l'installazione di corti condotti di aspirazione e scarico, sviluppava 80 CV di potenza a 4.500 giri al minuto. Ci\u00f2 permetteva al modello di raggiungere una velocit\u00e0 massima di 148 km/h. Il motore era installato anteriormente, mentre la trazione era posteriore. La 400 era dotata di un cambio manuale a quattro rapporti. Le tre marce pi\u00f9 alte erano sincronizzate.\nLa 400 aveva installato una carrozzeria in acciaio ed era fornita di vetri piatti. L'unico vetro curvo era il lunotto, che poteva essere aperto grazie a una cerniera montata superiormente. Quest'ultima caratteristica era apprezzata dai clienti che abitavano in zone dal clima caldo. Infatti, la sola apertura dei finestrini laterali forniva una scarsa ventilazione dell'abitacolo, perlomeno in confronto con la possibilit\u00e0 di aprire anche il lunotto posteriore.\nIl modello aveva installato delle sospensioni indipendenti a balestra. Erano anche installati un assale rigido e una barra di torsione. La calandra ricordava quella installata sui modelli BMW dell'epoca, e il cofano era piuttosto lungo.\nLa 400 fu offerta con un solo tipo di carrozzeria, berlina sportiva due porte."}
{"id": "4401786", "revid": "187", "url": "https://it.wikipedia.org/wiki?curid=4401786", "title": "Acceleratore grafico", "text": ""}
{"id": "4401791", "revid": "56036520", "url": "https://it.wikipedia.org/wiki?curid=4401791", "title": "L'amore \u00e8 femmina Tour", "text": ""}
{"id": "4401792", "revid": "1494169", "url": "https://it.wikipedia.org/wiki?curid=4401792", "title": "Rock Salt &amp; Nails", "text": ""}
{"id": "4401793", "revid": "249561", "url": "https://it.wikipedia.org/wiki?curid=4401793", "title": "Turbina a gas (turbomacchina)", "text": "La turbina a gas \u00e8 una macchina motrice a fluido comprimibile, usato in abbinamento al compressore assiale nel gruppo turbogas. Sono utilizzate in centrali a gas per la produzione elettrica oppure in centrali a ciclo combinato in serie con il ciclo a vapore.\nSono turbine che alternano palettatura rotorica e statorica, ci\u00f2 implica che ci sono stadi ad azione e alternati a quelli a reazione. \nVi sono turbine a gas di due tipologie: \nStoria.\nLe turbine a gas furono brevettate intorno al 1890, ma fu solo dagli anni 1930 che si ebbero le prime realizzazioni pratiche, con il primo impianto per la produzione di energia elettrica basato su un ciclo a gas che venne realizzato nel 1939 in Svizzera dalla Brown, Boveri &amp; Cie. \nNegli anni successivi si ebbe un sempre pi\u00f9 diffuso utilizzo di queste macchine a Ciclo di Brayton-Joule sia nelle centrali elettriche sia per il trasporto aereo.\nTurbine a gas assiali per alte temperature.\nLe turbine a gas assiali sono la prima scelta come turboespansore di un Ciclo di Brayton-Joule per produzione stazionaria di potenza per grandi taglie e per propulsione.\nIn queste condizioni prevedono una temperatura di ingresso molto alta rispetto al punto critico del fluido di lavoro, e spesso problemi considerevoli anche per i materiali di costruzione della turbina stessa.\nL'alta temperatura \u00e8 frequentemente richiesta per aumentare l'efficienza del ciclo termodinamico, ma causa problemi non indifferenti nella realizzazione della macchina stessa.\nLe alte temperature a cui sono esposti i materiali possono infatti causare fenomeni di scorrimento viscoso.\nPer ridurre questi problemi, tre strategie vengono solitamente seguite:\nQueste strategie, da sole o in combinazione tra di loro, consentono la riduzione della temperatura dei materiali, consentendo una pi\u00f9 lunga vita utile o una maggiore temperatura di utilizzo della macchina.\nRaffreddamento.\nLa palettatura sia statorica sia rotorica, e i dischi della turbina, pu\u00f2 essere raffreddata facendola interagire con una portata di fluidi freddi, solitamente aria o vapore, a seconda delle necessit\u00e0 e della disponibilit\u00e0.\nQuesta interazione pu\u00f2 avvenire senza che il fluido refrigerante entri a contatto con il fluido di lavoro, in tal caso \u00e8 definito raffreddamento a circuito chiuso, o miscelando, anche successivamente, il refrigerante con il fluido di lavoro.\nTipicamente la palettatura, che \u00e8 la componente pi\u00f9 critica da raffreddare, per macchine ad aria o gas combusti \u00e8 raffreddata con un ciclo aperto in cui il fluido refrigerante prima scorre all'interno del singolo componente poi viene scaricato da appositi ugelli posti sull'area esposta ai gas della paletta.\nIn questo modo vengono garantiti due differenti tipi di raffreddamento: il raffreddamento convettivo, nel quale il fluido refrigerante scambia calore con le componenti della macchina, e un raffreddamento a film, nel quale il fluido refrigerante forma uno strato limite termico pi\u00f9 freddo in prossimit\u00e0 della paletta eventualmente portato alla condizione estrema di raffreddamento per traspirazione nel quale la palettatura si comporta come un mezzo poroso attraverso il quale esce il liquido di raffreddamento.\nPer alcuni particolari dettagli soggetti ad alti carichi termici, come i bordi d'attacco della palettatura, l'utilizzo di tecniche di raffreddamento per impingement.\nL'utilizzo di vapore \u00e8 preferibile, per i migliori coefficienti di scambio termico ed il pi\u00f9 elevato calore specifico del vapore che consente di rimuovere pi\u00f9 calore a parit\u00e0 di massa e salto termico del fluido refrigerante.\nTuttavia l'utilizzo di vapore richiede l'accoppiamento con generatore di vapore e quindi questo metodo \u00e8 usato in ciclo combinato, ma questo causa un prolungamento dei tempi di accensione dell'impianto che risulta in un grande svantaggio per i ridotti tempi di accensione che rendevano attraente l'utilizzo di un turbogas.\nMa d'altra parte consente un grande incremento di efficienza dell'impianto soprattutto se in ciclo chiuso: il vapore pu\u00f2 essere riscaldato e poi inviato ad una turbina a vapore in grado di estrarre potenza utile dal flusso.\nMateriali.\nPer ovviare al problema del surriscaldamento si possono usare, come alternativa ai metalli, i materiali ceramici che sono in grado di resistere a temperature pi\u00f9 alte e anche per la loro resistenza alla corrosione, problematica accentuata dalle alte temperature raggiunte.\nTuttavia lo stato di trazione delle palettature associato alla presenza di un forte momento flettente sulle palette rende poco consigliabile l'utilizzo di materiali ceramici a causa della loro ridotta capacit\u00e0 di resistenza a trazione.\nPer questo motivo sono attualmente in uso leghe speciali metalliche, come gli Inconel, in grado di resistere alle alte temperature ed alla corrosione.\nNonostante i problemi di sforzo meccanico della palettatura, i materiali ceramici si sfruttano sotto forma di un sottile strato ceramico attorno alle palette, questo aiuta sia a ridurre il carico termico sulla componente metallica sia ad incrementare la resistenza alla corrosione, senza tuttavia andare a compromettere significativamente la resistenza agli sforzi.\nTurbine a gas radiali.\nIn particolari condizioni, si ricorre all'uso di turbine radiali per garantire un maggiore salto entalpico con un minor numero di stadi. Questa opzione viene attuata in microturbine a gas, dove la ridotta dimensione consente una grande riduzione di costi mentre la ridotta efficienza non causa eccessive perdite del ciclo. Si hanno comunque problematiche di surriscaldamento e l'utilizzo di circuiti di raffreddamento sofisticati \u00e8 reso difficile dalla particolare struttura e dal percorso del fluido di lavoro."}
{"id": "4401797", "revid": "177966", "url": "https://it.wikipedia.org/wiki?curid=4401797", "title": "Saverio Dalla Rosa", "text": "Biografia.\nFiglio di Nicola Dalla Rosa e di Felice Cignaroli, Saverio Dalla Rosa apparteneva ad una famiglia veronese di umili origini. Dopo aver compiuto studi di umanistica e di retorica, egli divenne allievo dello zio materno, il pittore Giambettino Cignaroli, che lo avvi\u00f2 sulla strada dell'arte dandogli un'impronta di stampo classicistico.\nDalla Rosa visse e oper\u00f2 principalmente a Verona e dintorni. Nel 1770, su commissione del funzionario della Repubblica di Venezia Pietro Lugiati, realizz\u00f2 un ritratto ad olio del compositore Wolfgang Amadeus Mozart, all'epoca quattordicenne, giunto a Verona in occasione del suo primo viaggio in Italia. Risalgono a quel periodo altri ritratti di gusto aulico, che testimoniano il graduale avvicinamento del pittore al neoclassicismo.\nIl 13 luglio 1777 si spos\u00f2 con Angela Malfatti Verit\u00e0. Dal matrimonio nacquero tre figli, uno dei quali, Domenico Giuseppe, divenne pure pittore di un certo rilievo. Secondo alcuni biografi pi\u00f9 antichi, Saverio Dalla Rosa avrebbe trascorso circa vent'anni in Russia, ma tale notizia non trova riscontri pi\u00f9 precisi ed \u00e8 pertanto giudicata infondata dai critici contemporanei.\nIl 31 gennaio 1796 Dalla Rosa fu nominato socio onorario dell'Accademia Clementina di Bologna, ma fu soprattutto nella sua citt\u00e0 che si distinse per l'impegno nel campo dell'arte. Determinante fu la sua azione volta ad impedire la dispersione del patrimonio pittorico veronese durante la dominazione napoleonica, segnata dalla soppressione di chiese e conventi con la conseguente acquisizione dei loro averi al demanio pubblico. Il 24 novembre 1805 egli venne designato direttore dell'Accademia veronese di pittura e scultura e nel 1807 entr\u00f2 a far parte, insieme ad Angelo Da Campo e Gaetano Cignaroli, di una commissione incaricata di formare una pinacoteca pubblica attingendo ai circa settemila dipinti incamerati dal demanio. Il 26 ottobre 1812 la commissione consegn\u00f2 al podest\u00e0 197 pezzi e Dalla Rosa fu nominato custode della pinacoteca, che si pu\u00f2 considerare il primo nucleo dell'odierno museo di Castelvecchio.\nDalla Rosa si occup\u00f2 anche di architettura, ma nessuno dei suoi progetti fu realizzato. Fu inoltre un attento catalogatore del patrimonio artistico veronese. Oltre ai suoi articoli apparsi nei \"Diari veronesi\" (pubblicati dagli editori Moroni negli anni 1796, 1809, 1810, 1811, 1812), di fondamentale importanza \u00e8 ancor oggi il \"Catastico delle pitture e scolture esistenti nelle chiese e luoghi pubblici di Verona, alla destra e alla sinistra dell'Adige\", pubblicato nel 1803-1804, al quale segu\u00ec, nel 1806, \"L'esatto catalogo delle pitture e scolture di pregio esistenti in Verona ne' conventi e nelle chiese che vanno ad essere soppresse e chiuse\".\nPubblic\u00f2 nel 1821 un trattato sulla datazione dell'anfiteatro di Verona, da lui ritenuto di epoca etrusca come - negli stessi anni - sosteneva Bartolomeo Giuliari."}
{"id": "4401798", "revid": "599013", "url": "https://it.wikipedia.org/wiki?curid=4401798", "title": "Eugenio Morel", "text": ""}
{"id": "4401801", "revid": "123807136", "url": "https://it.wikipedia.org/wiki?curid=4401801", "title": "Francis Seymour-Conway, V marchese di Hertford", "text": "Biografia.\nEra il figlio dell'ammiraglio Sir George Seymour, e di sua moglie, Lady Georgiana Mary Berkeley, figlia dell'ammiraglio Sir George Berkeley. Era il nipote di Lord Hugh Seymour e un pronipote di Francis Seymour-Conway, I marchese di Hertford. Studi\u00f2 a Harrow.\nCarriera politica.\nLord Hertford \u00e8 stato Groom of the Robes tra il 1833 e il 1870. Nel 1870 un suo lontano cugino, Richard Seymour-Conway, IV marchese di Hertford mor\u00ec celibe e senza eredi, ed egli gli succedette. Nel 1874 fu membro del Privy Council e nominato Lord Ciambellano, incarico che mantenne fino al 1879.\nMatrimonio.\nSpos\u00f2, il 9 maggio 1839, Lady Emily Murray, figlia di David Murray, III conte di Mansfield, e di Frederica Markham. Ebbero dieci figli:\nMorte.\nMor\u00ec il 25 gennaio 1884, a 71 anni, a Ragley Hall, Arrow."}
{"id": "4401802", "revid": "56036749", "url": "https://it.wikipedia.org/wiki?curid=4401802", "title": "Non ti scordar di me (erba)", "text": ""}
{"id": "4401804", "revid": "119006500", "url": "https://it.wikipedia.org/wiki?curid=4401804", "title": "Rescalda", "text": "Rescalda \u00e8 una frazione del comune italiano di Rescaldina posta a nord del centro abitato. Costitu\u00ec un comune autonomo fino al 1869.\nStoria.\nRescalda e Rescaldina furono due paesi gemelli legati nel nome fin dalla loro origine. Entrambi appartenevano alla Pieve di Olgiate Olona del Ducato di Milano. Abitata da 270 abitanti al censimento del 1751, nel 1786 Rescalda entr\u00f2 nella neocostituita Provincia di Varese, soppressa cinque anni dopo. Al censimento del 1805 si registrarono solo 264 abitanti. Il governo napoleonico decret\u00f2 la soppressione del comune nel 1809, aggregandolo dapprima a Rescaldina e poi, nel 1811 a Gorla Minore. La politica restauratrice degli austriaci port\u00f2 nel 1816 al ristabilimento del Comune di Rescalda, con la costituzione del Regno Lombardo-Veneto, e l'abitato cominci\u00f2 lentamente a crescere, giungendo a 436 residenti nel 1853, e 469 nel 1861. Con regio decreto di Vittorio Emanuele II del 1869 si decret\u00f2 nuovamente la soppressione del comune e la sua aggregazione a Rescaldina."}
{"id": "4401805", "revid": "1043175", "url": "https://it.wikipedia.org/wiki?curid=4401805", "title": "Jordy Croux", "text": ""}
{"id": "4401807", "revid": "1793900", "url": "https://it.wikipedia.org/wiki?curid=4401807", "title": "Downtown Miami", "text": "Downtown Miami \u00e8 un quartiere residenziale ed il centro economico di Miami, nella Contea di Miami-Dade della Florida, negli Stati Uniti d'America. L'area della zona \u00e8 di 5,48 km2 e la popolazione nel 2011 di 71.000 abitanti.\nCome sede della Contea di Miami-Dade, Downtown \u00e8 la sede dell'amministrazione della contea con il quartier generale presso lo Stephen P. Clark Government Center. Sebbene il municipio della citt\u00e0 di Miami sia a Coconut Grove, anche molti uffici del comune si trovano a Downtown.\nGeografia.\nDowntown copre la parte centrale della citt\u00e0 di Miami ed al suo interno si possono individuare altri distretti, come:\nDi fronte Downtown, sulla baia si trovano una serie di isole, alcune delle quali naturali ed altre artificiali, condivise con la vicina citt\u00e0 di Miami Beach; in particolare:\nStoria.\nDowntown, insieme a Coconut Grove, \u00e8 l'abitato pi\u00f9 antico di Miami, con i primi insediamenti risalenti all'inizio del XIX secolo. Lo sviluppo della citt\u00e0 inizi\u00f2 negli anni 1890 con la costruzione della Florida East Coast Railway da parte di Henry Flagler della Standard Oil, estesa fino a Miami su sollecitazione di Julia Tuttle e segnando l'inizio dello sviluppo dell'area con imprenditori come William Brickell e George Edgar Merrick.\nMonumenti e luoghi d'interesse.\nArchitetture civili.\nDowntown ha tre \"distretti storici\": il \"Downtown Miami Commercial Historic District\", il \"Downtown Miami Historic District\" e il \"Lummus Park Historic District\".\nIl Downtown Miami Historic District si estende su 1.5 km2 con oltre 60 edifici nel centro di Downtown di periodi compresi tra 1900\u20131924, 1925\u20131949 e 1950-1974. Il Downtown Miami Commercial Historic District \u00e8 diventato distretto storico nel 1988 e comprende 20 edifici ad est di Downtown con stili che vanno dal XIX all'inizio del XX secolo.\nIl Lummus Park Historic District, designato nel 1988, \u00e8 un'area di 1.1 km2 con 43 edifici ad ovest di Downtown nei pressi di Lummus Park, compresa tra la Interstate 95 ed il Miami River. Gli edifici sono del periodo 1900-1924 e 1925-1949, con stile che vanno dal XIX all'inizio del XX secolo.\nIl panorama di Downtown \u00e8 caratterizzato da imponenti grattacieli, principalmente lungo la costa della Baia di Biscayne.\nAree naturali.\nI parchi principali di Downtown sono il Bayfront Park, il Bicentennial Park ed il \"Pace Park\". Bayfront Park \u00e8 caratterizzato da un anfiteatro che ospita una serie di concerti gratuiti durante l'anno, oltre ad essere il punto di ritrovo per molte manifestazioni, come l'Orange Drop, Bike Miami ed l'\"America's Birthday Bash at Bayfront Park\" per l'Independence Day.\nAnche il Bicentennial Park ospita numerosi concerti all'aperto, cole il Warped Tour e l'Ultra Music Festival. Bicentennial Park, invece, \u00e8 attualmente in ristrutturazione.\nAltri parchi nell'area di Downtown sono:\nSociet\u00e0.\nNel 2010, la popolazione di Downtown Miami era di 71.000 persone su di un'area di 5.48 km2, in crescita rispetto ai 39.176 del 2000 ed i 36.140 del 1990.\nIl centro vero e proprio \u00e8 il \"Central Business District\", ma fanno parte di Downtown anche i quartieri di Brickell, a sud del Miami River, Omni, a nord lungo il Biscayne Boulevard, Park West, sul Bicentennial Park, ed il \"Miami Jewelry District\", tra la North Miami Avenue, NE 2nd Avenue, East Flagler Street e la NE 2nd Street.\nBrickell \u00e8 il quartiere con la maggiore crescita di Miami ed anche uno di quelli a densit\u00e0 maggiore al di fuori di New York City\nLa composizione della popolazione nel 2010 \u00e8 data dal 57.6% di ispanici, il 30.8% di bianchi, il 7.2% di persone di colore ed il 2.9% di asiatici.\nFacendo riferimento ai dati del 2000, la percentuale di persone che non parla bene o affatto inglese \u00e8 del 23.1%. La percentuale dei residenti nati in Florida \u00e8 del 26.9%, quelli nati in un altro stato americano del 25.0%, i residenti americani nati all'estero del 6.4%, mentre la percentuale di stranieri \u00e8 del 41.7%.\nCultura.\nScuole.\nA Downtown si trovano le seguenti scuole:\nEconomia.\nDowntown \u00e8 il polo principale del sud della Florida per quello che riguarda la finanza, il commercio e gli affari internazionali. Brickell Avenue ha la maggiore concentrazione di banche internazionali negli Stati Uniti. Con 1.900.000 m2 di spazio uffici \u00e8 la sede di numerosissime aziende.\nAnche diverse organizzazioni pubbliche hanno i loro uffici nella zona, come il Beacon Council, la Downtown Development Authority, l'amministrazione della contea di Miami-Dade, il Miami Police Department ed il Miami-Dade Parks and Recreation. Anche molti ufficio della citt\u00e0 di Miami sono a Downtown, sebbene la sede del municipio sia a Coconut Grove.\nInfrastrutture e trasporti.\nFlagler Street \u00e8 la strada principale in direzione est-ovest, mentre le strade principali in direzione nord-sud sono Brickell Avenue e Biscayne Boulevard, quest'ultima che rappresenta il tratto urbano della U.S. Route 1. Flagler Street e Miami Avenue rappresentano i riferimenti per la numerazione delle strade di Miami nei quadranti nordest, sudest, sudovest e nordovest, con le strade in direzione est-ovest chiamate \"Street\" e quelle in direzione nord-sud \"Avenue\".\nPer quanto riguarda la Metropolitana di Miami, Downtown \u00e8 servita sia dal \"Metrorail\", con le fermate di \"Historic Overtown/Lyric Theatre\", \"Government Center\" e \"Brickell\", che dal \"Metromover\", con 22 stazioni distribuite in senso orario nell'Inner loop ed antiorario per il Brickell loop (verso sud) ed Omni loop (verso nord). La stazione principale \u00e8 \"Government Center\" allo Stephen P. Clark Government Center, con trasferimenti tra Metromover, Metrorail e le linee del trasporto urbano del Metrobus.\nSport.\nL'American Airlines Arena \u00e8 un palazzetto dello sport situato lungo il Biscayne Boulevard che viene impiegato per lo svolgimento di concerti ed ospita le partite di basket casalinghe dei Miami Heat."}
{"id": "4401808", "revid": "247222", "url": "https://it.wikipedia.org/wiki?curid=4401808", "title": "Rock Salt &amp; Nails (album)", "text": "Rock Salt &amp; Nails \u00e8 l'album di debutto del cantautore statunitense Steve Young, pubblicato nel 1969. Nel 1986 fu riedito dalla Edsel Records e distribuito nel Regno Unito."}
{"id": "4401809", "revid": "1442080", "url": "https://it.wikipedia.org/wiki?curid=4401809", "title": "Torrance Challenger 2003 - Singolare", "text": "Il singolare del torneo di tennis Torrance Challenger 2003, facente parte dell'ATP Challenger Series, ha avuto come vincitore Janko Tipsarevi\u0107 che ha battuto in finale Zack Fleishman 6-4, 6-4."}
{"id": "4401812", "revid": "1442080", "url": "https://it.wikipedia.org/wiki?curid=4401812", "title": "Torrance Challenger 2003 - Doppio", "text": "Il doppio del torneo di tennis Torrance Challenger 2003, facente parte dell'ATP Challenger Series, ha avuto come vincitori Ram\u00f3n Delgado e Andr\u00e9 S\u00e1 che hanno battuto in finale Diego Ayala e Robert Kendrick 6-3, 6-4."}
{"id": "4401813", "revid": "1442080", "url": "https://it.wikipedia.org/wiki?curid=4401813", "title": "Lambertz Open by STAWAG 2003 - Singolare", "text": "Il singolare del torneo di tennis Lambertz Open by STAWAG 2003, facente parte dell'ATP Challenger Series, ha avuto come vincitore Alexander Peya che ha battuto in finale J\u00fcrgen Melzer 7-62, 6-1."}
{"id": "4401815", "revid": "1442080", "url": "https://it.wikipedia.org/wiki?curid=4401815", "title": "Lambertz Open by STAWAG 2003 - Doppio", "text": "Il doppio del torneo di tennis Lambertz Open by STAWAG 2003, facente parte dell'ATP Challenger Series, ha avuto come vincitori Mariusz Fyrstenberg e Marcin Matkowski che hanno battuto in finale Todd Perry e Thomas Shimada 7-63, 7-63."}
{"id": "4401818", "revid": "1543377", "url": "https://it.wikipedia.org/wiki?curid=4401818", "title": "Como (Carolina del Nord)", "text": "Como \u00e8 un comune (\"town\") degli Stati Uniti d'America della contea di Hertford nello Stato della Carolina del Nord. La popolazione era di 91 persone al censimento del 2010.\nGeografia fisica.\nComo \u00e8 situata a (36.499873, -77.014601).\nSecondo lo United States Census Bureau, ha un'area totale di 3,4 miglia quadrate (8,7\u00a0km\u00b2).\nStoria.\nLa comunit\u00e0 deve il suo nome al lago di Como in Italia.\nSociet\u00e0.\nEvoluzione demografica.\nSecondo il censimento del 2000, c'erano 78 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dall'83,33% di bianchi e il 16,67% di afroamericani."}
{"id": "4401820", "revid": "212348", "url": "https://it.wikipedia.org/wiki?curid=4401820", "title": "Dean Heller", "text": "Biografia.\nNato in California, Heller crebbe in Nevada e dopo gli studi trov\u00f2 lavoro come agente di borsa. In seguito si dedic\u00f2 alla politica con il Partito Repubblicano e venne eletto all'interno della legislatura statale del Nevada nel 1990.\nDopo quattro mandati Heller riusc\u00ec a farsi eleggere \"Segretario di stato del Nevada\" e fu riconfermato due volte. Nel 2006 si candid\u00f2 alla Camera dei Rappresentanti e venne eletto deputato. Fu riconfermato nel 2008 e nel 2010.\nNel 2011 il senatore repubblicano John Ensign rassegn\u00f2 le dimissioni in seguito ad uno scandalo sessuale e cos\u00ec il governatore del Nevada Brian Sandoval si trov\u00f2 a dover scegliere un sostituto. Sandoval nomin\u00f2 Heller per il seggio e questi, dopo aver portato a termine il mandato di Ensign, decise di candidarsi per un mandato completo nel 2012. Nelle elezioni affront\u00f2 la deputata democratica Shelley Berkley e la sconfisse di misura, con un margine di scarto di appena un punto percentuale.\nSei anni dopo, ricandidatosi per un secondo mandato, Heller venne sconfitto con ampio margine dall'avversaria democratica Jacky Rosen e lasci\u00f2 cos\u00ec il Congresso.\nIdeologicamente Heller si configura come un fervente conservatore. Sposato con Lynne, Heller \u00e8 padre di quattro figli."}
{"id": "4401824", "revid": "767487", "url": "https://it.wikipedia.org/wiki?curid=4401824", "title": "Winton (Carolina del Nord)", "text": "Winton \u00e8 una citt\u00e0 statunitense dello stato della Carolina del Nord, Contea di Hertford, della quale \u00e8 capitale."}
{"id": "4401829", "revid": "669126", "url": "https://it.wikipedia.org/wiki?curid=4401829", "title": "Commedia erotica all'italiana", "text": ""}
{"id": "4401835", "revid": "110157", "url": "https://it.wikipedia.org/wiki?curid=4401835", "title": "Abbazia di Jedburgh", "text": "L'abbazia di Jedburgh \u00e8 un edificio storico del Regno Unito che si trova a Jedburgh nei Border scozzesi.\nUn tempo adibito a uso religioso e appartenente all'Ordine di Sant'Agostino, \u00e8 dal 1917 di propriet\u00e0 dello Stato e sotto tutela dell'istituto per i beni storici di Scozia.\nLe sorti alterne.\nNella met\u00e0 del IX secolo quando l'attuale Jedburgh era parte del Regno di Northumbria, governato dagli Anglosassoni esistevano due Gedworths, nome con il quale era conosciuta la citt\u00e0, una di esse divenne il villaggio attualmente esistente, mentre l'altro si costitu\u00ec qualche miglio pi\u00f9 a sud. Secondo le cronache di Simeone di Durham Ecgred, Vescovo di Lindisfarne dall'830 all'845, don\u00f2 i due villaggi omonimi alla diocesi di Lindisfarne. Il paese pi\u00f9 meridionale divenne sede della chiesa, la prima della parrocchia, mentre il secondo si distingueva per essere la sede del castello locale; solo il Jedburgh attuale sopravvisse, dell'altro si sono da lungo tempo perse le tracce.\nLa sola evidenza storica della chiesa di Gedworths \u00e8 da attribuirsi a Simeone quando descrive la tomba, l\u00ec collocata, di Eadulf uno degli assassini di William Walcher (morto nel 1080) vescovo di Durham.\nNel 1118 Davide I di Scozia, ancora prima di ascendere al trono cre\u00f2 un'abbazia per i monaci dell'Ordine di Sant'Agostino nell'attuale Jedburgh, sin dall'inizio viene descritto come un priorato e attorno al 1139 pare che fosse stato retto da un uomo di nome \"Daniele\". Pi\u00f9 tardi la chiesa venne elevata al rango di monastero, prima di diventare, negli anni antecedenti (forse nel 1147) la morte di Davide avvenuta nel 1153, una vera e propria Abbazia dedicata alla Vergine Maria.\nDopo la morte di Davide la protezione dell'abbazia e i privilegi che da essa derivavano passarono ai suoi nipoti, figli di suo figlio Enrico di Scozia, Malcolm IV di Scozia e Guglielmo I di Scozia. Nel corso dei secoli la chiesa dell'abbazia venne ampliata, nel XIII secolo vennero costruiti il coro e la navata che erano gi\u00e0 in piedi quando Alessandro III di Scozia spos\u00f2 Iolanda di Dreux nel 1285 in quella stessa chiesa. Si diceva che l'abbazia contenesse il meglio dell'eleganza dell'Architettura normanna e della nascente architettura in pi\u00f9 schietto stile inglese. Col cresce della chiesa e dell'abbazia anche i suoi abitanti acquisirono importanza tanto che i suoi abati vennero chiamati a presenziare alle sedute del parlamento. L'abbazia non solo possedeva terre e altre chiese nel sud della Scozia, ma anche in Northumberland tanto che nel 1296 l'abate in carica giur\u00f2 fedelt\u00e0 a Edoardo I d'Inghilterra a Berwick-upon-Tweed. Edoardo intendeva governare l'abbazia tanto che nello stesso anno nomin\u00f2 abate uno scozzese fedele agli inglesi, William de Jarum, l'anno seguente Giovanni de Warenne, VI conte di Surrey sub\u00ec un'amara sconfitta alla Battaglia di Stirling Bridge per mano di William Wallace e l'abbazia venne depredata e in parte distrutta come rappresaglia dagli inglesi. Una volta salito al trono Roberto I di Scozia Jedburgh torn\u00f2 sotto la protezione della corona scozzese, anche se, nel 1346, dopo la sconfitta inflitta agli scozzesi alla Battaglia di Durham, gli inglesi la saccheggiarono nuovamente. Nel 1370 i danni erano stati riparati e Davide II di Scozia ordin\u00f2 la costruzione del transetto settentrionale che esiste a tutt'oggi, negli anni per\u00f2 l'abbazia pat\u00ec di nuovo molti danni nel 1410, 1416 e nel 1464 per mano di Richard Neville, XVI conte di Warwick. Nel 1523 Thomas Howard, II duca di Norfolk diede l'abbazia alle fiamme e di nuovo venne danneggiata nel 1544 da Edward Seymour, I duca di Somerset. La vita travagliata dell'abbazia di Jedburgh si chiuse nel 1560 quando la riforma della chiesa di Scozia pose fine al cattolicesimo. Dopo la riforma ai monaci venne permesso di restare anche se la chiesa divenne sede del nuovo culto, nel 1671 la parte occidentale della chiesa venne rimossa per ragioni di sicurezza, una situazione che perdur\u00f2 per un paio di secoli. Nel 1871 si decise che era poco proficuo continuare i lavori di ripristino e si prefer\u00ec dare il via alla costruzione di una nuova chiesa, le sorti della vecchia vennero curate da Schomberg Kerr, IX marchese di Lothian che inizi\u00f2 dei lavori di restauro. Il marchese mor\u00ec nel 1900 e nel 1917 l'abbazia e la chiesa vennero donate allo stato e sono attualmente sotto la tutela dell'Historic Scotland."}
{"id": "4401838", "revid": "436907", "url": "https://it.wikipedia.org/wiki?curid=4401838", "title": "Messaggi dal vivo", "text": "Messaggi dal vivo \u00e8 il primo album dal vivo dei Matia Bazar, pubblicato nel 2002 su CD dall'etichetta discografica Bazar Music (catalogo 997 5 07686 2) di propriet\u00e0 del gruppo per conto della Sony Music Italy, \u00e8 stato anticipato dal singolo \"Messaggio d'amore\" vincitore del \"Festival di Sanremo 2002\".\nIl disco.\nHa raggiunto la 10\u00aa posizione nella classifica settimanale degli album pi\u00f9 venduti in Italia nel 2002, rimanendo fra i primi 20 per 6 settimane.\nUltimo album con Silvia Mezzanotte come solista, prima del suo ritorno col gruppo nel 2010.\nContiene i due inediti registrati in studio: \"Messaggio d'amore\", vincitore del \"Festival di Sanremo 2002\", e \"Ritmo della luna\". Le altre canzoni sono versioni live registrate durante il \"Brivido caldo Tour\" del 2000 e il \"Dolce canto Tour\" del 2001. Tutte cantate da Silvia Mezzanotte."}
{"id": "4401839", "revid": "287204", "url": "https://it.wikipedia.org/wiki?curid=4401839", "title": "Jerry Moran", "text": "Biografia.\nNato e cresciuto in Kansas, Moran lavor\u00f2 nell'ufficio del deputato Keith Sebelius e successivamente si laure\u00f2 in legge. Dopo aver esercitato la professione di avvocato per alcuni anni, Moran entr\u00f2 in politica con il Partito Repubblicano e venne eletto all'interno della legislatura statale del Kansas nel 1989.\nMoran vi rimase fino al 1997, anno in cui approd\u00f2 alla Camera dei Rappresentanti. Qui venne rieletto per altri sei mandati, finch\u00e9 nel 2011 si candid\u00f2 al Senato per il seggio lasciato dal compagno di partito Sam Brownback. Moran riusc\u00ec a farsi eleggere con una maggioranza netta e divenne cos\u00ec senatore.\nJerry Moran \u00e8 un conservatore ed \u00e8 padre di due figlie."}
{"id": "4401844", "revid": "837073", "url": "https://it.wikipedia.org/wiki?curid=4401844", "title": "Fogprison", "text": ""}
{"id": "4401846", "revid": "767487", "url": "https://it.wikipedia.org/wiki?curid=4401846", "title": "Rick Fisher (cestista)", "text": ""}
{"id": "4401847", "revid": "69794", "url": "https://it.wikipedia.org/wiki?curid=4401847", "title": "Richard Fisher", "text": ""}
{"id": "4401850", "revid": "287204", "url": "https://it.wikipedia.org/wiki?curid=4401850", "title": "Dotonbori", "text": ""}
{"id": "4401851", "revid": "1048993", "url": "https://it.wikipedia.org/wiki?curid=4401851", "title": "Plinio Mesciulam", "text": "Ha realizzato anche attivit\u00e0 da performer.\nBiografia.\nNel 1948 \u00e8 presente all V Quadriennale di Roma nella sala degli astrattisti, assieme a Dorazio, Vedova, Munari, Soldati, Consagra. \nNel marzo 1950 tiene una personale di disegni del 1949 al Caff\u00e8 Venchi di Genova, la prima a carattere astratto-informale in Liguria, in cui si vuole affermare l'autonomia del segno manuale svicolato da ogni riferimento descrittivo, muovendosi tra le colature di inchiostro di china.\nDal 1952 al 1954 Mesciulam fa parte del comitato promotore del MAC - Movimento Arte Concreta, sviluppando ricerche sul rapporto colore-forma-spazio architettonico. Negli stessi anni fonda il gruppo genovese del movimento con pittori locali di tendenza astratta.\nNel 1955 entra in crisi nei confronti del' avanguardia. L'utopia delle forme e dei colori puri perde la luce del futuro.\nNegli anni successivi le tele si colorano di nero e l'artista si dedica con passione allo studio del Nuovo Testamento. Sente il bisogno di riferirsi all' arte del passato (soprattutto alla pittura del Seicento), in una tendenza che s'incontra e s'intride con la scoperta di un magma materico (Vinavil e segatura), in assonanza con la contemporanea Art Brut. Mesciulam ritiene superata (e questa convinzione non lo abbandoner\u00e0 pi\u00f9) la radicale alternativa astrazione/figurazione: cos\u00ec gli sar\u00e0 facile passare da una figurazione \"sacrale\" a un'astrazione simbolica.\nFino al 1962 , dunque, lavora a una tematica religiosa in cui emerge un elemento che sar\u00e0 importante anche in periodi successivi: la goccia. Diventando emblema e protagonista, la goccia si libera della sua origine di colatura pittorica e si isola nella sua valenza simbolica; il pianto.\nDal 1963 inizia la svolta medialista. Le immagini ora non provengono pi\u00f9 \"dall' interno\", ma vengono elaborate su quelle fornite dalla pubblicit\u00e0. Lavora anche sulla \"parola-immagine\", in assonanza inconsapevole con le contemporanee ricerche dei poeti visivi. Nel 1965 fonda il gruppo Cond, scrivendone il testo teorico. Fino ai primi anni Settanta prosegue le ricerche sulla comunicazione visiva (figure mediali trasmesse da retini inventati e ingranditi, scomposti su lastre di vetro distanziate).Sono gli anni in cui elabora tra le sue opere pi\u00f9 riuscite, tecniche miste con collage in tridimensione come nel caso dell\u2019opera \u201cDito nell\u2019orecchio\u201d del 1966.\nNel 1973, aiutato tecnicamente dal' amico Mauro Buffoni, pubblica Macroscopia del segno precario, Rinaldo Rotta Editore: un'investigazione fotografica con forte ingrandimento di dettagli di piccoli segni di scrittura quotidiana affrettata. Dal 1974 al 1976 seguono varie installazioni in diverse citt\u00e0 d'Italia. Operando sempre con la fotografia, ma anche con attenzione ai problemi della comunicazione di questo particolare rivelarsi del segno, il giorno del' Epifania del 1976 propone il suo principio di arte ostensoria con le Epifanie ostensibili portate in corteo da giovani attraverso il porticciolo di Boccadasse a Genova. Significativa \u00e8 la sua partecipazione alla Settimana Internazionale della Performance a Bologna nel 1977. \nNel 1976 Plinio Mesciulam avvia anche il progetto \"Centro di Comunicazione Ristretta Mohammed\", invenzione di un circuito di comunicazione mondiale (da un famoso critico verr\u00e0 chiamato \"incunabolo di Internet\"), documentato con 1.300 esemplari conservati al Getty Museum di Los Angeles e del quale un intero carteggio \u00e8 conservato al MART di Trento); Mohammed \u00e8 Net Art, originario concetto di costruzione di una rete con tanti nodi a propagazione indefinita, basata sul numero fisso dei destinatari (12) per ogni messaggio. \nNel 1978, mentre a Genova e a Bologna presenta un'altra forma di arte ostensoria, I Trionfi, nel contempo torna alla pittura con l'iperdecorativismo (dilagare di tessuti variegati ed esplosione di particelle monodiche coloratissime da lui chiamate \"micromondi di luce\"). Questo mondo ipercromatico si espande su diversi piani (pittura eteroplanare). Esempio estremo, Lebensraum, 1982, torrione pieno di rientranze ma istoriato senza interruzione e basato sulla propria ombra resa corposa da un spessore innaturale (Museo Civico Ricchieri, Pordenone).\nRitorna, per tutti gli anni Ottanta, l'interesse al rapporto tra pittura e architettura (Boh\u00e8me, 1987) e l'uso frequente della finestra contorta, che negli anni Novanta diventer\u00e0 molle e fantasmatica.\nE ancora nel 1987, fino agli anni novanta inizia il ciclo degli Horrores (fotomontaggio di particolari architettonici e di interni con prospettive speculari impossibili). Vi si aggiungono, nel 1996, le Preghiere, ostensorii sagome sculto-pittoriche.\nNel 1998 inizia la serie delle Ombre attraversate, di cui fa parte l'Album di famiglia (ombre dei famigliari proiettate su strutture architettoniche a rilievo).\nDal 2002 al 2004 crea la serie \"L'artista e la modella\".\nNel 2006 rivisita la sua esperienza sul \"Segno precario\" degli anni settanta. Pur riconoscendogli, nostalgicamente un'insuperabile \"purezza\", non esita a contaminarlo con segni pittorici esacerbati. Ritorna anche il principio dell'ostensione con le Tavole autoindicate, il cui tema si ricollega a una grande installazione con il lavoro \"Le firme dei maestri\" (1974) alla Galleria Rotta di Genova nel 1975.\nOpere di pittura, libri d'artista e incisioni di Plinio Mesciulam si trovano presso musei, archivi e collezioni private in Italia e all'estero."}
{"id": "4401852", "revid": "226458", "url": "https://it.wikipedia.org/wiki?curid=4401852", "title": "Stemma di New York (stato)", "text": ""}
{"id": "4401853", "revid": "1305772", "url": "https://it.wikipedia.org/wiki?curid=4401853", "title": "Stadio Carlo Pedroli", "text": "Lo stadio Carlo Pedroli \u00e8 uno stadio ubicato nella citt\u00e0 italiana di Verbania.\nMaggiore arena scoperta del comune di appartenenza, ha perlopi\u00f9 ospitato le partite interne del , principale club calcistico della citt\u00e0, nonch\u00e9 quelle di altri club di vario livello sia suoi antesignani che suoi successori.\nStoria.\nIl primo campo di calcio in cui l'U.S. Intrese disput\u00f2 i suoi campionati fu quello di via Monterosso, inaugurato il 18 gennaio 1920 con il taglio del nastro effettuato dalla madrina Maria Angiolini. Il regime fascista, cultore della forma fisica, attraverso il CONI incentivava la costruzione di nuovi stadi. Nel 1928 il sottosegretario e presidente della FIGC on. Leandro Arpinati impart\u00ec le direttive per i nuovi stadi, subito recepite dal podest\u00e0 di Intra Riccardo Lucini, che sollecit\u00f2 la costruzione di un nuovo campo sportivo proporzionato all'importanza della citt\u00e0, essendo quello esistente su propriet\u00e0 privata non abbastanza vasto.\nLucini individu\u00f2 un'ampia area verde verso Renco, vicina al cimitero di Intra, per la costruzione dello stadio. Questa soluzione fu osteggiata da una parte dell'opinione pubblica (in special modo dai proprietari dei terreni da espropriare), che riteneva pi\u00f9 utile destinare l'area a usi residenziali e proponeva di costruire il nuovo stadio lungo l'argine destro del torrente San Bernardino. Dopo vari ricorsi al prefetto, il podest\u00e0 Lucini riusc\u00ec a imporre la propria proposta e la delibera per l'acquisto del terreno port\u00f2 la data dell'8 febbraio 1930.\nAll'inizio del 1931 cominci\u00f2 la costruzione del nuovo \"Stadio del Littorio\", su progetto dell'architetto milanese Paolo Vietti Violi (gi\u00e0 autore delle tribune di San Siro e dello stadio di Genova, e dei pi\u00f9 famosi ippodromi italiani). La costruzione venne appaltata all'impresa di Carlo Girolzini e per la spianata del terreno vennero asportati circa 33500 metri cubi di terra. Il nuovo stadio venne inaugurato il 13 novembre 1932 alla presenza di Renato Ricci, capo della Giovent\u00f9 d'Italia e uno dei gerarchi pi\u00f9 in vista del Fascismo. Al termine dell'inaugurazione venne giocato l'incontro di Prima Divisione Intra - Monza, vinto dai lacuali per 2-0.\nDurante la permanenza in Serie C del Verbania Calcio lo stadio, nel frattempo rinominato \"Campo sportivo comunale\" o \"Stadio dei Pini\" (in virt\u00f9 del filare di conifere situato sul lato ovest), fu dotato di nuove tribune e di una curva a carattere non permanente, che furono rimosse nei primi anni ottanta.\nIl 2 maggio 2009 l'amministrazione comunale di Verbania intitol\u00f2 lo stadio cittadino alla memoria di Carlo Pedroli, direttore sportivo e \"anima\" della societ\u00e0 biancocerchiata per pi\u00f9 di venticinque anni.\nNell'estate del 2012 il comune di Verbania autorizz\u00f2 alcuni lavori di riqualificazione dell'impianto sportivo: vennero pertanto poste in opera nuove recinzioni conformi alle normative della Lega Nazionale Dilettanti e il terreno di gioco venne rizollato con un tappeto di erba mista naturale e sintetica denominato \"Power Grass\".\nTale ultimo intervento (tra i primi in Italia nel suo genere) venne per\u00f2 effettuato senza contestuali collaudi a norma di legge, finendo per dare luogo a varie problematiche: dal 2012 in poi lo stadio fu infatti pi\u00f9 volte giudicato non idoneo alla pratica agonistica dalla commissione impianti della FIGC, mettendo a repentaglio la regolare iscrizione ai campionati delle societ\u00e0 cittadine beneficiarie dello stesso; a tale situazione si \u00e8 via via ovviato mediante l'irrogazione di deroghe normative \"ad hoc\". \nIn relazione a quanto sopra, l'amministrazione comunale di Verbania nel 2015 accus\u00f2 la maggior societ\u00e0 calcistica cittadina di aver proceduto agli interventi di cui sopra in modo non conforme alle procedure legali e beneficiando di autorizzazioni concesse in modo irrituale. Sempre a detta del municipio, il club avrebbe al contempo omesso di pagare regolarmente canoni e bollette, nonch\u00e9 di praticare nell'impianto la regolare manutenzione minima.\nLa situazione venne peraltro complicata dall'esponenziale aumento delle societ\u00e0 autorizzate ad operare allo stadio: nel 2015, oltre al Verbania 1959 (peraltro ormai avviato alla cessazione dell'attivit\u00e0 e infine sfrattato per morosit\u00e0), al Pedroli facevano infatti base anche i club dilettantistici Sinergy Verbania, Inter Farmaci Verbania, Virtus Verbania e Accademia Calcio Verbania. \nDall'estate 2016 l'impianto \u00e8 tornato in gestione esclusiva all'amministrazione comunale verbanese; parallelamente sono andate calando le societ\u00e0 usufruttuarie (il Verbania \"storico\" si \u00e8 infatti disciolto, l'Inter Farmaci - divenuta brevemente Citt\u00e0 di Verbania - ha cessato l'attivit\u00e0 nel 2018, e la Virtus Verbania - divenuta Calcio Verbania - ha inglobato la Sinergy nel 2017), ma ci\u00f2 non \u00e8 bastato per rendere meno critica la situazione infrastrutturale, col campo sempre pi\u00f9 dissestato soggetto a problemi di drenaggio.\nNell'estate 2019 la risalita in Serie D del Calcio Verbania (frattanto rimasto l'unica societ\u00e0 a proclamare continuit\u00e0 con la tradizione sportiva biancocerchiata) ha comportato l'esecuzione di alcuni lavori di ristrutturazione imposti dai criteri strutturali della Lega Nazionale Dilettanti: sono stati ampliati e riconfigurati i locali tecnici (spogliatoi, infermerie, sale di controllo), risanati gli spalti (con riverniciatura, posa di nuove recinzioni e apertura di nuovi accessi) ed \u00e8 stata costruita una piccola \"curva\" per le tifoserie ospiti sul lato ovest del campo.\nStruttura.\nA differenza di altri stadi coevi, il Pedroli \u00e8 stato fin da subito concepito per l'uso prettamente calcistico: attorno al terreno di gioco non vi \u00e8 la pista d'atletica leggera, n\u00e9 ausili analoghi. Gli spalti constano di due settori: la tribuna centrale sul lato ovest (dotata di copertura e seggiolini individuali, entro la quale sono altres\u00ec situati i locali tecnici principali) e la gradinata sul lato est (priva di copertura e serrata tra due basse costruzioni a parallelepipedo, dette colloquialmente \"torrette\"). L'illuminazione notturna del campo \u00e8 assicurata da due cluster di riflettori montati su tralicci metallici posti ai lati della tribuna principale.\nNegli anni di militanza del Verbania in Serie C alle tribune in muratura vennero temporaneamente aggiunte ulteriori gradinate in materiale metallico, in particolare alle spalle dei lati corti del campo (normalmente sprovvisti di spalti).\nNei primi anni d'esistenza la capienza era di circa 10.000 spettatori, poi progressivamente ridotta (complici l'introduzione di pi\u00f9 stringenti misure di sicurezza e le alterne vicende del calcio in citt\u00e0) a circa 3.000 unit\u00e0. \nLe varie ristrutturazioni effettuate non hanno intaccato la fisionomia dell'impianto, che ha mantenuto le originarie caratteristiche architettoniche di stampo razionalista, le quali sono particolarmente evidenti sull'ingresso monumentale di via Farinelli: una sorta di piccolo arco trionfale in cemento armato intonacato, con le cancellate metalliche rette da due colonne a forma di Fascio littorio (le asce sono state rimosse a seguito della Liberazione) e un largo frontone recante iscritta l'intitolazione della struttura. Nel 1959 vennero aggiunte all'intonaco bianco delle fasce decorative nei colori blu-giallo-rosso, in modo da richiamare i colori sociali del ."}
{"id": "4401854", "revid": "729019", "url": "https://it.wikipedia.org/wiki?curid=4401854", "title": "Carlo Valentini (giornalista)", "text": "Ha incominciato a scrivere per \"Il Resto del Carlino\", con l'avvio della terza rete \u00e8 entrato nella redazione Rai per l'Emilia-Romagna, sede di Bologna, dove \u00e8 diventato inviato speciale e collaboratore in particolare di TG1 e TG2. Tra i giornali per i quali ha scritto o scrive: \"Il Giorno\", con la direzione di Guglielmo Zucconi e Pierluigi Magnaschi, \"Panorama\", \"l'Europeo\", \"La Domenica del Corriere\", \"Italia Oggi\", \"MF-Milano Finanza\".\n\u00c8 autore di numerosi libri di saggistica, tra i quali \"Il blob-blob della seconda repubblica\" (premio Bordighera), \"La mia Italia\", \"La coppia in amore\", e di un romanzo-biografia, \"Elvira, la modella di Modigliani\", Graus editore, 2012, ISBN 978-88-8346-399-0.\nSi \u00e8 laureato in Sociologia all'universit\u00e0 di Trento con una tesi sull'editoria, ha tenuto lezioni di giornalismo all'universit\u00e0 di Bologna e pubblicato numerosi contributi sul mondo dell'informazione tra i quali un'analisi intitolata \"Il rapporto tra lettore e giornale analizzato attraverso le lettere al direttore\"."}
{"id": "4401855", "revid": "287204", "url": "https://it.wikipedia.org/wiki?curid=4401855", "title": "Roberto Yburan", "text": ""}
{"id": "4401856", "revid": "729019", "url": "https://it.wikipedia.org/wiki?curid=4401856", "title": "Operazione Market Time", "text": "Operazione Market Time (in inglese \"Operation Market Time\") fu il nome in codice di un'operazione navale, avvenuta nel periodo tra il 1965 ed il 1968 durante la guerra del Vietnam, condotta congiuntamente dalla marina statunitense e da quella sudvietnamita nel Mar Cinese Meridionale, allo scopo di bloccare le rotte marittime, pi\u00f9 agevoli e veloci del sentiero di Ho Chi Minh, che il Vietnam del Nord utilizzava per trasportare materiali e rifornimenti ai Viet Cong nel sud del paese.\nIl controllo del traffico costiero.\nLa marina sudvietnamita, nel periodo precedente all'incidente del Golfo del Tonchino, e del conseguente aumento delle forze americane presenti nel Vietnam del Sud, disponeva di circa 300 unit\u00e0, con le quali pattugliava le coste e sorvegliava il traffico marittimo costiero. Durante il 1963, erano state controllate circa 136.000 imbarcazioni mentre, nell'anno successivo, il totale crebbe a 212.000, facendo ritenere al governo di Saigon che i Viet Cong erano impossibilitati a ricevere rifornimenti via mare, mantenendo tuttavia l'interrogativo sul come, stante anche la difficile percorribilit\u00e0 del sentiero di Ho Chi Minh, all'epoca non ancora strutturato a livello di strada, i materiali ed i rifornimenti provenienti dal nord potessero giungere a destinazione.\nA seguito del massiccio ingresso delle forze statunitensi in Vietnam la marina sudvietnamita venne affiancata, nel controllo del traffico costiero, da quella americana, ed il compito venne affidato alla \"Task Force 71\", la quale, l'11 marzo 1965, dette il via all'operazione \"Market Time\"; il 1\u00ba agosto tuttavia questa pass\u00f2 sotto al comando diretto del generale William Westmoreland ed assegnata alla \"Task Force 115\".\nL'operazione.\nLo scontro nella baia di Vung Ro.\nIl 16 febbraio 1966 un elicottero statunitense UH-1, sorvolando la baia di Vung Ro, sita nella provincia di Khanh Hoa, territorio in quel momento controllato dai Viet Cong, avvist\u00f2 un peschereccio in acciaio all'ancora e sulla spiaggia erano visibili decine di casse, presumibilmente contenenti rifornimenti per i guerriglieri. Informato del fatto il MACVSOG ordin\u00f2 un attacco aereo che distrusse il peschereccio mentre unit\u00e0 della marina sudvietnamita di stanza a Tuy H\u00f2a vennero incaricate del recupero dei materiali; tali unit\u00e0 tuttavia per due giorni non riuscirono ad avvicinarsi alla riva a causa del fuoco proveniente da terra e solo il 19 febbraio i reparti sudvietnamiti riuscirono a sbarcare quando il nemico, sfruttando il buio della notte, si ritir\u00f2 nell'interno, rinvenendo un grande quantitativo di armi, munizioni e medicinali.\nLo scontro nella baia di Vung Ro forn\u00ec al comando di assistenza militare americano la prova che i Viet Cong disponevano di una rotta sicura lungo le coste del Vietnam per il trasporto dei materiali, utilizzando pescherecci, giunche e sampan, che fino a quel momento non erano mai stati scoperti, poich\u00e9, negli anni precedenti, la marina sudvietnamita non era stata in grado di intercettare alcun carico. L'operazione \"Market Time\" ebbe quindi lo scopo di limitare e di bloccare l'afflusso ai Viet Cong dei materiali provenienti dal nord, attraverso il controllo dei natanti che incrociavano lungo i circa 2.000 chilometri della costa sudvietnamita.\nLa Task Force 115.\nLa \"Task Force 115\", attiva nel 1965 e 1966, divise la zona di operazioni nelle acque costiere del mar Cinese Meridionale in 9 settori operativi, ognuno dei quali aveva una lunghezza di circa 120 miglia ed una profondit\u00e0 di circa 40; in ognuno dei settori operava un cacciatorpediniere di scorta, i cosiddetti \"Destroyer Escort Radar\" (DER), con il duplice compito di controllo dell'attivit\u00e0 delle imbarcazioni americane e sudvietnamite e di intercettazione di quelle considerate sospette.\nL'attivit\u00e0 navale dei cacciatorpediniere era integrata dalla ricognizione aerea, effettuata dagli aerei Lockheed P-3A e Lockheed AP-2H e dagli idrovolanti Martin SP-5B; i primi, provenienti dalla base navale di Cavite, sita a Sangley Point nelle Filippine, avevano l'incarico di pattugliare i 5 settori settentrionali, nello spazio che partiva da V\u0169ng T\u00e0u e terminava lungo il 17\u00ba parallelo, ai secondi, provenienti dalla base di Tan Son Nhut, competeva la sorveglianza dei 4 settori meridionali, mentre gli idrovolanti coprivano le zone del delta del Mekong e quelle della cosiddetta \"linea Bevie\", lungo le coste del golfo di Thailandia.\nI problemi connessi alla sorveglianza di un cos\u00ec vasto tratto di mare indussero tuttavia il generale Westmoreland a potenziare la Task Force e ad integrarla con mezzi pi\u00f9 piccoli, pi\u00f9 veloci e con basso pescaggio, tanto che, alla fine del 1966, lungo le coste operavano circa 100 tra motovedette veloci \"PBR\" e motoscafi armati \"PCF\", 30 cutter della guardia costiera americana, affiancate da circa 500 giunche armate sudvietnamite, con il compito di fermare e di perquisire tutte le imbarcazioni sospette.\nLe problematiche inerenti all'intercettazione di imbarcazioni adibite a rifornimenti non erano tuttavia dovute semplicemente alla vastit\u00e0 del teatro di operazioni ma altri elementi contribuivano ad aumentarne le difficolt\u00e0: innanzitutto l'enorme numero di natanti presenti nelle acque da sorvegliare, si stimava infatti che circa 50.000 imbarcazioni incrociassero giornalmente lungo le coste sudvietnamite. A questo problema si aggiungeva quello delle condizioni ambientali, poich\u00e9 le coste sul mar Cinese Meridionale, da novembre a febbraio, erano battute dal monsone di nord est, mentre le acque del golfo della Thailandia, da maggio ad ottobre, dal monsone di sudovest, i quali rendevano molto difficile la governabilit\u00e0 delle imbarcazioni di piccole dimensioni. A queste difficolt\u00e0 di carattere logistico si aggiungeva il pericolo costante di agguati provenienti da terra, nelle zone controllate dai Viet Cong.\nL'intercettazione e le perquisizioni.\nL'intercettazione delle imbarcazioni sospette spettava, in alto mare, ai cacciatorpediniere mentre, per quelle sotto costa, era delegata alle unit\u00e0 di piccole dimensioni, con il compito di perquisire i natanti e di identificare i marinai a bordo. Una volta fermata all'imbarcazione da perquisire veniva dato ordine di mettersi alla poppa e, dopo che questa era stata abbordata, i marines od i soldati sudvietnamiti salivano a bordo per effettuare la perquisizione e l'identificazione dell'equipaggio e tale attivit\u00e0 veniva compiuta con l'ausilio di metal detector ed aste flessibili.\nL'operazione Market Time continu\u00f2 fino al 1968, quando, dopo che il numero di imbarcazioni carichi di materiali continu\u00f2 progressivamente a diminuire, i Viet Cong iniziarono stabilmente ad utilizzare il sentiero di Ho Chi Minh, evitando di servirsi delle rotte marittime."}
{"id": "4401865", "revid": "88740", "url": "https://it.wikipedia.org/wiki?curid=4401865", "title": "Frou Frou (brano musicale)", "text": "Frou Frou \u00e8 una celebre canzone composta nel 1897 da Hector Monr\u00e9al ed Henri Blondeau, autori francesi di operette attivi durante la Belle \u00c9poque, su una preesistente musica di Henry Chatau.\nStoria della canzone.\nIn origine su questa melodia (nata come polca) era stato adattato un testo dal paroliere Lucien Delormel dal titolo \"Frou Frou Polka\", per la rivista parigina \"La f\u00eate du souffleur\" che and\u00f2 in scena nel 1889. Questa canzone era stata composta per la cantante Gabrielle Lange, ma non sollev\u00f2 pi\u00f9 di tanto l'entusiasmo del pubblico parigino. Un musicista tedesco di passaggio per Parigi assistette per\u00f2 allo spettacolo, ud\u00ec la melodia, e ne intu\u00ec le potenzialit\u00e0. Egli ne modific\u00f2 l'arrangiamento trasformandola in un valzer poi, dopo averla ribattezzata \"Beim-Supper Waltz\" la port\u00f2 con s\u00e9 a Vienna e la fece conoscere al pubblico della Capitale dell'Impero Austro-ungarico. Questo valzer incontr\u00f2 un immediato favore, e sull'onda del successo in tutta Europa del valzer viennese, ritorn\u00f2 a Parigi, proprio nel momento in cui Hector Monr\u00e9al ed Henri Blondeau, avendo ricevuto l'incarico dal \"Th\u00e9\u00e2tre des Vari\u00e9t\u00e9s\" di allestire la rivista \"Paris qui marche\", erano alla ricerca di arie da impiegare nello spettacolo. Venne loro in mente di utilizzare la melodia di \"Beim-Supper Waltz\"; essi composero un nuovo testo, ispirandosi a un fatto in quel momento d'attualit\u00e0: la scoperta della bicicletta da parte del pubblico femminile. Le lunghe gonne di fine Ottocento impacciavano la pedalata, ma soltanto le donne pi\u00f9 coraggiose ed emancipate osavano indossare dei pantaloni alla zuava, simili a quelli usati dai ciclisti dell'epoca (i famosi bloomers ), che agli occhi dell'opinione pubblica addosso ad una donna parevano una bizzarria ridicola e sconveniente. Li indossava, per esempio, l'americana Annie \u201cLondonderry\u201d Kopchovsky, la prima donna a compiere nel 1894 il giro del mondo in bicicletta. Ma nella Parigi di quel tempo vigeva, fin dal 1799, il divieto per le donne parigine di \u201cvestire come un uomo\u201d. Nello specifico il veto proveniva da un'ordinanza della Prefettura di Parigi, che concedeva l'uso dei pantaloni alle signore unicamente dopo essere state autorizzate dalla polizia previa esibizione di un certificato medico. A causa di questo divieto, la polizia poteva arrestare qualsiasi donna fosse stata sorpresa con indosso questo capo di abbigliamento. Questa rigida norma aveva subito una prima deroga nel 1892, quando era stato eccezionalmente permesso alle donne che avessero voluto andare a cavallo di indossare pantaloni femminili da equitazione. Nel 1908 verr\u00e0 concessa una seconda deroga, permettendo finalmente di indossare i pantaloni anche alle donne in sella ad una bicicletta. La nuova canzone, dal titolo \"Frou Frou\", composta quando il divieto era ancora in vigore, prendeva bonariamente in giro.le velleit\u00e0 femminili di indossare i pantaloni per praticare gli sport, e venne interpretata per la prima volta dalla cantante Juliette M\u00e9aly. Fu un trionfo. La canzone venne anche utilizzata dal regista Jean Renoir nel suo film del 1937 La grande illusione, ambientato sul Fronte francese nel periodo 1914 - 1918.\nTesto francese originario del 1889 (di Lucien Delormel, polca).\n&lt;poem&gt;Comme c'est subtil\nComme c'est gentil\nD'entrevoir les dessous\nQui dont frou-frou-frou.\nTous les vieux messieurs\nLes jeunes gommeux\nAllument les dentelles\nDes petites demoiselles.\nEt voil\u00e0 pourquoi\nOui-da l'on composa\nFrou-frou polka.\n&lt;/poem&gt;\nTesto francese del 1897 (di Monr\u00e9al e Blondeau, valzer).\n&lt;poem&gt;La femme porte quelques fois\nLa culotte dans son m\u00e9nage\nLe fait est constat\u00e9, je crois\nDans les liens du mariage\nMais quand elle va p\u00e9dalant\nEn culotte, comme un zouave\nLa chose me semble plus grave\nEt je me dis en la voyant:\n\"refrain\"\nFrou-frou, frou-frou\nPar son jupon la femme\nFrou-frou, frou-frou\nDe l'homme trouble l'\u00e2me\nFrou-frou, frou-frou\nCertainement la femme\nS\u00e9duit surtout\nPar son gentil frou-frou\nLa femme ayant l'air d'un gar\u00e7on\nNe fut jamais tr\u00e8s attrayante\nC'est le frou-frou de son jupon\nQui la rend surtout excitante\nLorsque l'homme entend ce frou-frou\nC'est \u00e9tonnant tout ce qu'il ose\nSoudain il voit la vie en rose\nIl s'\u00e9lectrise, il devient fou\n\"refrain\"\nEn culotte, me direz-vous\nOn est bien mieux \u00e0 bicyclette\nMais moi je dis que sans frou-frous\nUne femme n'est pas compl\u00e8te\nLorsqu'on la voit se retrousser\nSon cotillon vous ensorcelle\nSon frou-frou, c'est comme un bruit d'aile\nQui passe et vient vous caresser\n\"refrain\"\n&lt;/poem&gt;\nTesto in italiano.\n&lt;poem&gt;Sovente nell'intimit\u00e0\nLa donna si mette i calzoni\nDai tempi d'Adamo, si sa,\nFunzionan cos\u00ec i matrimoni.\nMa se in velocipede va\nSfoggiando la moda alla zuava,\nLe dico: \u201cSarai molto brava,\nMa l'abito no, non mi va\".\n\"ritornello\"\nFru fru, fru fru\nCol suo frusciar la gonna,\nFru fru, fru fru\nDa' fascino alla donna.\nFru fru, fru fru\nCi fa sognar la gonna\nAncor di pi\u00f9\nCol suo gentil fru fru\nLa donna che sembra un garzon\nRinuncia a un'antica poesia\nIn lei l'uomo cerca illusion,\nDei veli l'arcana mag\u00eca.\nChe importa se coi pantalon\nPi\u00f9 svelta sarai in bicicletta?\nLa donna soltanto \u00e8 perfetta\nSe ha un abito che fa fru fru.\n\"ritornello\"\n&lt;/poem&gt;\nTesto in spagnolo.\n&lt;poem&gt;Las ni\u00f1as en la actualidad\nSe visten con rara elegancia\nY copian la excentricidad\nde modas que importan los barcos de Francia\nYa no hay en las modas el chic\nQue usaban las ni\u00f1as de anta\u00f1o\nY un corte de trajes extra\u00f1os \nnos llega del viejo Par\u00eds\nSe\u00f1or se\u00f1or qu\u00e9 horror \nLas cosas que hay que ver \nSe ve que el pantal\u00f3n lo lleva la mujer\nBa\u00f1istas sin rubor, ciclistas sin fald\u00f3n\nA d\u00f3nde va la moda con tanta innovaci\u00f3n\n\"estribillo\"\nFru fru, fru fru canci\u00f3n de pluma y seda\nFru fru, fru fru te llevas la virtud\nY en su rumor el hombre se nos queda\ncon la inquietud de nuestro fru fru fru.\nLas ropas que impone el sport\nOcultan las gracias del alma\nCon ellas se ahuyenta el amor \nY el sue\u00f1o del hombre se alarga \nPor eso es que suelen rezar\nLas buenas abuelas que han sido\nY al vernos pasar se santiguan\nDiciendo: \"El mundo va mal...\".\n\"estribillo\"\n&lt;/poem&gt;"}
{"id": "4401866", "revid": "729019", "url": "https://it.wikipedia.org/wiki?curid=4401866", "title": "Interstate 91", "text": "L'Interstate 91 (abbreviato in I-91) \u00e8 una autostrada interstatale nella regione del New England negli Stati Uniti d'America. Segue un percorso nord-sud nella parte occidentale della regione; l'autostrada termina a sud presso New Haven dove confluisce nell'Interstate 95, mentre a nord giunge fino a Derby Line, nel Vermont, un villaggio della citt\u00e0 di Derby, presso il confine con il Canada, dove continua come Quebec Autoroute 55. La I-91 \u00e8 la pi\u00f9 lunga delle tre interstatali il cui intero percorso \u00e8 situato interamente all'interno degli Stati del New England, ed \u00e8 anche l'unica autostrada primaria (con due cifre) nel New England ad intersecare tutte le altre cinque che stanno nella regione. Le maggiori citt\u00e0 lungo il percorso sono Springfield (Massachusetts), Hartford e New Haven nel Connecticut, in ordine da nord a sud.\nLa Interstate 91 \u00e8 lunga circa 470\u00a0km e corre in linea quasi retta da nord a sud: 93\u00a0km nel Connecticut, 89\u00a0km nel Massachusetts e 285 nel Vermont, per uno spostamento netto di 417\u00a0km; la direzione \u00e8 di 9 gradi in senso orario da nord a sud. La I-91 corre parallela alla U.S. Route 5 per tutta la sua lunghezza, e molte uscite lungo la I-91 offrono accesso diretto o indiretto alla strada pi\u00f9 vecchia.\nGran parte del percorso della I-91 segue il fiume Connecticut, da Hartford a St. Johnsbury.\nDescrizione del percorso.\nConnecticut.\nLa I-91 \u00e8 un grande corridoio di trasporto nord-sud che passa per il centro dello Stato; \u00e8 la principale comunicazione tra le grandi citt\u00e0 di New Haven, Hartford e Springfield. Come tale, \u00e8 quasi sempre molto trafficata, specialmente durante le ore di punta, e conta almeno tre corsie in ogni direzione lungo tutto il Connecticut, ad eccezione di una piccola porzione ad Hartford dove vi \u00e8 l'interscambio con la I-84. Le tre citt\u00e0 servono anche da punti di riferimento nei cartelli stradali dell'interstatale nel Connecticut.\nL'autostrada inizia ad est del centro di New Haven, all'intersezione con la Interstate 95 al Connecticut Turnpike e la Connecticut Route 34. Al termine della rampa dell'uscita 5, vi \u00e8 il margine meridionale della U.S. Route 5 e il primo dei molti interscambi con l'autostrada. Lasciando New Haven, la I-91 segue un percorso verso nord-est attraverso la periferia di New Haven e di Wallingford prima di entrare nella citt\u00e0 di Meriden. Qui, a circa met\u00e0 strada tra Hartford e New Haven, la I-91 permette di passare sulla Interstate 691, che va verso ovest collegandosi con la I-84 e la citt\u00e0 di Waterbury. Lasciando Meriden, la I-91 va verso Middletown prima di passare per Cromwell, Rocky Hill e Wethersfield, per entrare infine ad Hartford. Poco a sud della capitale dello Stato, l'autostrada inizia ad avere un tracciato parallelo al fiume Connecticut; ad Hartford la I-91 permette l'interscambio con la I-84. La I-91 mantiene un carattere urbano fino a Springfield; a met\u00e0 strada tra le due citt\u00e0, l'uscita 40 permette accesso diretto tramite la Connecticut Route 20 all'Aeroporto Internazionale Bradley. La I-91 corre attraverso Windsor, Windsor Locks, East Windsor e Enfield, con diverse uscite in ogni citt\u00e0, prima di passare nel Massachusetts al miglio 58.\nL'ultima uscita della I-91 nel Connecticut \u00e8 la numero 49, che permette nel percorso verso nord l'accesso a Longmeadow, Massachusetts, dopodich\u00e9 la I-91 entra nel Massachusetts.\nMassachusetts.\nLa I-91 viaggia per 89\u00a0km lungo la Pioneer Valley nel Massachusetts occidentale, parallela al fiume Connecticut. L'autostrada serve il grande corridoio dei trasporti lungo tre contee dello Stato, collegando le citt\u00e0 di Springfield, Northampton e Greenfield. Le tre citt\u00e0 servono da punti di riferimento e sono elencate anche sui segnali stradali, insieme a Brattleboro, Vermont, all'inizio del primo segnale stradale direzionale a Longmeadow.\nA Springfield, la I-91 incrocia la Interstate 291 presso l'uscita 8, una strada di circa 9\u00a0km che collega con il Massachusetts Turnpike, per i viaggiatori diretti sia ad est verso Boston sia verso ovest ad Albany, NY.\nA nord di Springfield, la I-91 entra per un breve tratto a Chicopee, dove \u00e8 possibile passare sull'Interstate 391 presso l'uscita 12, prima di svoltare verso ovest per attraversare il fiume Connecticut verso West Springfield. La I-391 permette accesso diretto a Holyoke, mentre la I-91 continua sul lato sinistro del fiume.\nPoco dopo l'attraversamento del fiume, l'uscita 14 \u00e8 un grande svincolo per il Massachusetts Turnpike (I-90) prima di entrare nella citt\u00e0 di Holyoke dove si trova l'uscita 15. Dopo l'uscita 16, la I-91 si restringe da tre corsie a due in ogni direzione, fino al confine con il Vermont.\nDopo un breve tratto senza uscite, la I-91 entra a Northampton, passando il Northampton Airport ed una lanca. Le citt\u00e0 di Hadley e Amherst, sede dei principali campus dell'Universit\u00e0 del Massachusetts Amherst, sono accessibili dalle uscite della I-91 a Northampton tramite la Route 9.\nContinuando verso nord, la I-91 entra ad Hatfield, dove inizia un lungo tratto senza curve, 9,7\u00a0km in linea retta. Diverse uscite permettono lo scambio con la U.S. Route 5 e la Massachusetts Route 10 ad Hatfield e Whately, prima di entrare a Deerfield.\nLa I-91 ha due uscite a Greenfield; all'uscita 26 vi \u00e8 un'area di servizio e informazioni per la Contea di Franklin. L'uscita 28 a Bernardston \u00e8 l'ultima uscita nello Stato; dopo questa, la I-91 continua per circa 8\u00a0km prima di entrare nel Vermont.\nIl tratto di 89\u00a0km della I-91 nel Massachusetts \u00e8 l'unica porzione a presentare punti per la chiamata di emergenza per gli automobilisti; queste aree di SOS sono ancora importanti, in quanto una buona parte della i-91 nello Stato scorre in territorio rurale, diversamente da molte altre autostrade dello Stato. Il Massachusetts \u00e8 l'unico Stato attraversato dalla I-91 dove un'altra autostrada numerata coincide con l'interstatale (in questo caso la U.S. Route 5 per un tratto di 800 metri presso il confine tra Springfield e Longmeadow, e la Massachusetts Route 2 per circa 4,8\u00a0km a Greenfield).\nVermont.\nLa I-91 corre lungo il confine orientale del Vermont e funge da principale corridoio per il Vermont orientale e il New Hampshire occidentale. Molte uscite sulla I-91 nello Stato recano anche citt\u00e0 del New Hampshire sui cartelli, come ad esempio l'uscita 3, che elenca sia Brattleboro che anche Keene, NH. La lunghezza della I-91 nel Vermont \u00e8 di 285\u00a0km ed ha due corsie per l'intera lunghezza dal confine con Massachusetts, presso Guilford, fino a Derby Line, al confine canadese, con 29 uscite nello Stato. Il carattere rurale dell'autostrada e le uscite molto distanti nel Vermont sono in netto contrasto con la parte meridionale, dove gli svincoli sono molto frequenti e l'autostrada \u00e8 a quattro corsie in ogni direzione, in qualche punto. Le principali citt\u00e0 indicate sui segnali sono Brattleboro, White River Junction, St. Johnsbury, e Newport. Dopo l'uscita 28 verso nord, a Derby, le indicazioni citano \"Canada\". Tra queste destinazioni, solo Newport \u00e8 una citt\u00e0, anche se le altre hanno anch'esse dimensioni ragguardevoli. L'autostrada corre in generale parallela al suo predecessore, la U.S. Route 5.\nLa I-91 entra nel Vermont presso la citt\u00e0 di Guilford; poco prima dell'uscita 1 a Brattleboro vi \u00e8 il Vermont Welcome Center &amp; Rest Area, che ha anche un centro di informazioni turistiche.\nLe prime tre uscite nel Vermont (verso nord) servono la citt\u00e0 di Brattleboro; all'uscita 1 verso nord, la Route 5 d\u00e0 accesso ai negozi e ad una piccola area industriale prima di raggiungere il limite meridionale del centro cittadino, dove un ponte attraversa il fiume Connecticut per raggiungere Hinsdale, nel New Hampshire. L'uscita 2/Route 9 d\u00e0 accesso al villaggio ad ovest della citt\u00e0, West Brattleboro, poi continua ad ovest verso Marlboro e Bennington.\nL'uscita 3 \u00e8 considerata una delle pi\u00f9 trafficate della I-91 in Vermont, dato che vi si trova la zona commerciale di Brattleboro. Seguendo la Vermont Route 9 verso est, si pu\u00f2 raggiungere Keene (New Hampshire) in 24\u00a0km.\nDopo l'uscita 3, la I-91 si dirige verso nord passando per le citt\u00e0 di Dummerston, Putney, Westminster, Rockingham Springfield, Weathersfield, Windsor, Hartland, e Hartford, dove sorge il villaggio di White River Junction, che \u00e8 segnato come punto di riferimento sui segnali stradali fin da Greenfield, nel Massachusetts. Qui la I-91 e la I-89 si congiungo e permettono di raggiungere diverse localit\u00e0 del Vermont e del New Hampshire.\nA nord dello svincolo con la I-89, la I-91 prosegue verso St. Johnsbury e passa per le citt\u00e0 di Norwich, Thetford, Fairlee, Bradford, Newbury (con accesso al villaggio di Wells River), e Barnet, prima di arrivare al successivo importante svincolo. Le citt\u00e0 del New Hampshire sull'altro lato del fiume sono facilmente raggiungibili in questo tratto dell'autostrada. All'uscita 19 vi \u00e8 il terminal nord dell'Interstate 93, una grande autostrada del new England, che d\u00e0 accesso diretto al sud passando per le White Mountains e a quasi tutte le principali citt\u00e0 del New Hampshire. Dopo l'uscita 19 vi sono tre uscite per St. Johnsbury, tra cui uno svincolo per la U.S. Route 2. Insieme alla U.S. 2, la I-91 raggiunge la capitale del Vermont Montpelier; la I-89 d\u00e0 comunque accesso immediato alla citt\u00e0.\nL'I-91 continua poi verso nord, seguendo la valle del fiume Passumpsic; passa attraverso il Regno del Nord Est e la citt\u00e0 di Lyndon; due uscite di Lyndon servono il villaggio di Lyndonville e il Lyndon State College. Dopo l'uscita 24, la I-91 lascia la U.S. Route 5, cui correva parallela fin dal confine col Massachusetts; l'autostrada segue la valle di Miller Run, e non offre interscambi fino all'uscita 25, presso Barton.\nL'interstatale procede attraverso Sheffield, dove raggiunge il suo picco di altitudine poco a nord del miglio 150 sulle Sheffield Heights, a 556 metri s.l.m.\nDopo aver passato le Heights, entra nella Contea di Orleans e segue il fiume Barton verso nord, attraverso Barton, Orleans e Derby. L'uscita 29 \u00e8 l'ultima della I-91 all'interno degli Stati Uniti, poco dopo il miglio 177 a Derby Line. Oltre la rampa di uscita, gli automobilisti attraversano la dogana del Canada, situata a Stanstead e continuano verso il Canada con la Autoroute 55 verso i cantoni orientali. Per effettuare inversione di marcia senza attraversare il confine, gli automobilisti devono uscire all'uscita 29 e rientrare nella I-91 verso sud. La Caswell Avenue, se seguita verso ovest per un miglio, consente di raggiungere il terminal settentrionale della U.S. Route 5.\nCome nel Connecticut e nel Massachusetts, la U.S. 5 corre parallela all'Interstate 91 per l'intero tratto nel Vermont, infatti molti segnali di uscita sulla I-91 elencano la U.S. 5 come una delle strade (se non l'unica strada) che possono essere raggiunte con quell'uscita. La U.S. 5 non coincide mai con la I-91 nel Vermont.\nIl traffico (e la popolazione delle citt\u00e0) tende a diminuire verso nord sulla I-91; il traffico medio giornaliero per il 2002 \u00e8 stato di 25.600 auto a Brattleboro, 28.900 auto a White River Junction, 10.800 a St. Johnsbury e 2.500 a Derby Line.\nStoria.\nUn'autostrada ad accesso limitato in sostituzione della U.S. Route 5 fu progettata a livello federale fin dal 1944; il Federal Aid Highway Act del 1956 diede slancio a un progetto del 1953 nel Massachusetts, insieme a quello dell'Interstate 291. La sezione del Vermont della I-91 fu costruita a tratti dal 1958 al 1965. Nel Massachusetts, da Bernardston a Northampton, la I-91 segue il percorso abbandonato della ferrovia New York-New Haven-Hartford. Per seguire i piani di ridefinizione urbana, l'autostrada attravers\u00f2 il fiume Connecticut parallelamente alla ferrovia sul lato del fiume dalla parte di Springfield, passando oltre West Springfield e Agawam. In seguito, questo percorso fu visto negativamente, in quanto tagliava fuori la citt\u00e0 da possibili sviluppi commerciali. Nel 1960 furono completati alcuni chilometri nel Massachusetts, a partire dai confini con Connecticut e Vermont. La costruzione in Massachusetts fu completata tra il 1964 e il 1970.\nNegli anni settanta vi furono progetti per estendere la I-91 attraverso il Long Island Sound da New Haven fino a Long Island, nello Stato di New York; l'estensione avrebbe continuato verso sud verso la costa meridionale dell'isola, forse raggiungendo il percorso dell'attuale William Floyd Parkway, nel centro della Contea di Suffolk. Questo avrebbe anche consentito un accesso pi\u00f9 facile a New York tramite l'Interstate 495, oltre che agli Hamptons tramite la Sunrise Highway (New York State Route 27).\nIl Vermont complet\u00f2 il suo ultimo tratto nel 1978.\nDopo gli attentati dell'11 settembre 2001 fu installato un checkpoint temporaneo presso White River Junction, nel Vermont, a circa 160\u00a0km dal confine col Canada.\nA partire dagli anni novanta, diverse aree di servizio vennero smantellate nel Vermont, incrementando le distanze tra di esse. Nel 2008, il Vermont chiuse l'area di servizio Springfield-Rockingham a causa di sospsetto utilizzo di droghe; nel 2009 l'area di servizio in carreggiata nord ad Hartford fu chiusa, creando un tratto di 145\u00a0km senza aree di sosta. Attualmente, esistono due aree di servizio intermedie in ogni direzione, oltre ad un centro di benvenuto ad ogni capo dell'autostrada; diverse aree di parcheggio rimangono comunque aperte.\nNel 2005 il Massachusetts Highway Department complet\u00f2 la ricostruzione delle rampe a Springfield per ridurre gli incidenti causati dalle uscite troppo strette."}
{"id": "4401868", "revid": "131145", "url": "https://it.wikipedia.org/wiki?curid=4401868", "title": "Centro di Preparazione Olimpica del CONI", "text": ""}
{"id": "4401876", "revid": "1494169", "url": "https://it.wikipedia.org/wiki?curid=4401876", "title": "Knickerbockers", "text": ""}
{"id": "4401879", "revid": "599013", "url": "https://it.wikipedia.org/wiki?curid=4401879", "title": "Jack Foley", "text": ""}
{"id": "4401880", "revid": "131145", "url": "https://it.wikipedia.org/wiki?curid=4401880", "title": "Centro di Preparazione Olimpica Internazionale di Formia", "text": ""}
{"id": "4401881", "revid": "124123", "url": "https://it.wikipedia.org/wiki?curid=4401881", "title": "Patty Wagstaff", "text": "Biografia.\nFiglia di un pilota della Japan Airlines, Patty si appassion\u00f2 fin da bambina al volo. Prese le prime lezioni su un Cessna 185 e, negli anni, consegu\u00ec svariati brevetti per pilotare vari modelli di aereo. La sorella Toni divenne pilota commerciale per la Continental Airlines.\nNel 1985, la Wagstaff entr\u00f2 nel team aereo acrobatico statunitense, in cui rimase fino al 1996, vincendo svariate medaglie in competizioni a livello mondiale. Nel 1987 vinse il \"Rolly Cole memorial award\" per i suoi meriti sportivi, e nel 1991 vinse il primo dei suoi tre campionati nazionali. Nel 1993 vinse il titolo dell'International Aerobatic Club. Nel 1994 il suo aereo Extra 260 fu collocato accanto al Lockheed Vega di Amelia Earhart al National Air and Space Museum.\nDal 1988 al 1994, vinse sei volte di fila il premio \"First Lady of Aerobatics\".\nNel 1996 la Wagstaff fu la migliore pilota statunitense ai mondiali di acrobazia aerea.\nNel 1997 fu eletta alla \"Arizona Aviation Hall of Fame\" e alla \"International Women's Aviation Hall of Fame\". Nel 2004 fu eletta alla National Aviation Hall of Fame e nel dicembre 2006 alla International Council of Air Shows Foundation Hall of Fame.\nResidente a St. Augustine, in Florida, la Wagstaff lavora ancora al come pilota acrobatico, stuntwoman per film, consulente ed istruttrice di volo. \u00c8 membro emerito del board del National Air and Space Museum. Nei suoi spettacoli di acrobazia, pilota velivoli Extra, T-6, P-51 Mustang ed altri. Ha inoltre pilotato un OV-10 Bronco operando come pilota per l'estinzione di incendi boschivi in California.\nPatty Wagstaff e i suoi aerei sono presenti in varie edizioni di \"Microsoft Flight Simulator\".\nLa Wagstaff \u00e8 solita recarsi da sola agli show in cui deve esibirsi, pilotando il suo Beechcraft K-35 privato."}
{"id": "4401883", "revid": "114573200", "url": "https://it.wikipedia.org/wiki?curid=4401883", "title": "Fondazione della metafisica dei costumi", "text": "La Fondazione della metafisica dei costumi fu la prima opera del filosofo tedesco Immanuel Kant dedicata interamente alla filosofia pratica. L'opera venne pubblicata nel 1785, tre anni prima della \"Critica della ragion pratica\"; nel 1797 segu\u00ec \"La metafisica dei costumi\".\nL'opera \u00e8 costituita da tre sezioni, ciascuna definita come un \"passaggio\", precedute da una Prefazione.\nPrefazione.\nAll'inizio della prefazione Kant riprende la suddivisione della filosofia in tre scienze (fisica, logica ed etica) propria del mondo classico e opera un'ulteriore suddivisione parlando di conoscenze \"materiali\" (quando si prende in considerazione un oggetto) e \"formali\" (quando si prende in considerazione la forma dell'intelletto e della ragione stessa e le regole universali del pensare).\nLa logica \u00e8 formale, mentre la fisica e l'etica sono materiali. Tuttavia \u00e8 possibile vedere che l'etica e la fisica accanto alla parte empirica hanno una parte pura, ossia formale. La parte formale dell'etica sar\u00e0 la \"metafisica dei costumi\", mentre la parte materiale sar\u00e0 \"l'antropologia pratica\". Secondo il filosofo, \u00e8 perci\u00f2 necessario elaborare una filosofia morale pura, che sia staccata completamente dalla parte empirica. Compito dell'opera \u00e8 quello di ricercare e definire il supremo principio della moralit\u00e0, come lo stesso filosofo spiega.\nPrima sezione.\nPassaggio dalla comune conoscenza morale di ragione alla conoscenza filosofica.\nKant all'inizio di questa prima sezione prende in considerazione il concetto di \"volont\u00e0 buona\" che \u00e8 la cosa ritenuta buona senza limiti: a nulla servirebbe possedere i talenti dello spirito o i doni della fortuna (quelli che Aristotele avrebbe chiamato beni esteriori) se si \u00e8 privi della volont\u00e0 buona. Anche se i beni esteriori potrebbero favorire la volont\u00e0 buona e facilitarne l'opera, non sono caratterizzati da un valore intrinseco e non sono buoni in senso assoluto, senza una volont\u00e0 buona potrebbero diventare estremamente cattivi. Tuttavia la volont\u00e0 buona \u00e8 tale per se stessa ed \u00e8 come una pietra preziosa la cui lucentezza e il cui valore non possono essere oscurati.\nPer comprendere la volont\u00e0 buona Kant delinea la corretta nozione di \"dovere\":\nMa quale sar\u00e0 questa legge? \u201cNon devo comportarmi se non in modo che io possa anche volere che la mia massima debba diventare una legge universale\u201d. Un'azione \u00e8 moralmente buona se supera il test di universalizzazione.\nSeconda sezione.\nPassaggio dalla filosofia morale popolare alla metafisica dei costumi.\nIn campo morale non possiamo in nessun modo rifarci all'esperienza o ad esempi che non possono far altro che incoraggiarci e rendono solo intuibile ci\u00f2 che la regola pratica esprime.\nPerci\u00f2 c'\u00e8 la necessit\u00e0 di fondare una metafisica dei costumi che non abbia niente a che fare con l'antropologia pratica, con la teologia, con la fisica. Definita questa premessa, Kant introduce una riflessione fondamentale: solo l'essere razionale agisce in base alla rappresentazione della legge. Questo significa che solo l'essere razionale \u00e8 dotato di \"volont\u00e0\". Per\u00f2, la volont\u00e0 non si adegua di per s\u00e9 alla ragione, allora la determinazione della volont\u00e0 non pu\u00f2 che essere una \"costrizione\" e le regole dell'agire sono imperativi, che indicano un dover essere.\nKant individua due tipi di imperativi: l'imperativo ipotetico e l'imperativo categorico. L'imperativo ipotetico \u00e8 quell'imperativo che comanda un'azione in vista di altro (\"se vuoi questo, devi\"); l'imperativo categorico invece (esemplicabile nel \"devi\" incondizionato\") rappresenta un'azione come in se stessa oggettivamente necessaria secondo la sua massima. Solo l'imperativo categorico, perci\u00f2, costituisce la legge morale: questa \u00e8 un giudizio sintetico a priori pratico, in quanto all'idea di una volont\u00e0 pura pratica universale (\"facolt\u00e0 superiore di desiderare\") \u00e8 unito il concetto empirico di volont\u00e0, intesa come volont\u00e0 empirica (\"facolt\u00e0 inferiore di desiderare\"). In proposito Kant introduce la formula fondamentale dell'imperativo categorico:\nQuesto \u00e8 l'unico imperativo categorico, come \u00e8 riportato anche nella Critica della ragion pratica (1788).\nSiccome Kant ritiene che questo imperativo morale debba essere maggiormente avvicinato al sentimento e all'intuizione, egli \ndeduce da esso tre formulazioni.\nLe tre formulazioni dell'imperativo sono:\n1) \"Agisci soltanto secondo quella massima per mezzo della quale puoi insieme volere che la tua azione divenga una legge universale della natura\".\n2) \"Agisci in modo da trattare l'umanit\u00e0 nella tua persona come nella persona di un altro, sempre insieme come fine, mai come mezzo\".\n3) \"Agisci considerando la volont\u00e0 di ogni essere razionale come universalmente legislatrice\".\nTerza sezione.\nPassaggio dalla metafisica dei costumi alla critica della ragione pura pratica.\nLa terza ed ultima sezione della Fondazione consta di cinque paragrafi e il tema centrale \u00e8 quello della libert\u00e0.\nLa libert\u00e0, infatti, \u00e8 la condizione di possibilit\u00e0 dell'imperativo categorico.\nLa libert\u00e0 \u00e8 propria di ogni essere razionale e deve essere intesa come la capacit\u00e0 della ragione di dare legge a se stessa, ne deriva che una volont\u00e0 libera e una volont\u00e0 sotto leggi morali sono la stessa cosa.\nOgni essere razionale \u00e8 dunque libero e agisce solo sotto libert\u00e0. Kant, espressa la necessit\u00e0 di presupporre la libert\u00e0, introduce il concetto di interesse. La legge morale deve, infatti, sollevare una certa forma di sentimento. Se cos\u00ec non fosse, l'agire per dovere sarebbe identico ad un semplice adeguamento esteriore alla legge, che il filosofo chiama legalit\u00e0.\nLa libert\u00e0 \u00e8 il presupposto della legge morale, ma l'uomo \u00e8 libero solo se si sente sottomesso a tale legge.Come uscire da questo circolo vizioso, come lo chiama Kant? L'essere razionale \u00e8 sia membro del mondo sensibile che del mondo intelligibile.\nInfine emerge completamente il concetto di interesse, quello che pu\u00f2 essere chiamato sentimento morale. L'interesse \u00e8 ci\u00f2 attraverso cui la ragione diventa pratica. Spiegare l'interesse \u00e8 impossibile e, cos\u00ec, si arriva all'estremo confine della filosofia pratica al termine della Fondazione."}
{"id": "4401889", "revid": "599013", "url": "https://it.wikipedia.org/wiki?curid=4401889", "title": "Harold Fox", "text": ""}
{"id": "4401890", "revid": "254401", "url": "https://it.wikipedia.org/wiki?curid=4401890", "title": "Viraggio (micologia)", "text": "In micologia il viraggio \u00e8 una caratteristica della carne dei funghi di virare da un colore neutro, solitamente il bianco, ad un colore blu intenso o rosso, grigio e nerastro (in rari casi) se lacerata o tagliata.\nQuesta caratteristica \u00e8 dovuta alla presenza di particolari sostanze chimiche, che al contatto con l'ossigeno dell'aria si ossidano e virano, cio\u00e8 cambiano colore."}
{"id": "4401895", "revid": "287204", "url": "https://it.wikipedia.org/wiki?curid=4401895", "title": "Le canzoni della fortuna", "text": "Le canzoni della fortuna \u00e8 una trasmissione radiofonica, andata in onda da domenica 14 ottobre 1956 a domenica 6 gennaio 1957, abbinata alla \"Lotteria di Capodanno\" (in anni successivi chiamata Lotteria Italia), considerata la prima edizione di Canzonissima.\nLa trasmissione.\nLa trasmissione era costituita da una gara tra le duecento canzoni ritenute pi\u00f9 importanti dei precedenti cinquant'anni, interpretate da alcuni cantanti: Carla Boni, Gino Latilla, il Duo Fasano, Luana Sacconi, Nunzio Gallo, Ugo Molinari, Tullio Pane, Clara Vincenzi, Gianni Ravera, Tonina Torrielli, Gianni Marzocchi e Franca Raimondi.\nNel corso delle varie esecuzioni i cantanti erano accompagnati dall'orchestra diretta a turno dai maestri Cinico Angelini, Gian Stellari e Armando Fragna.\nNella fase finale, alle sedici canzoni gi\u00e0 note, si affiancarono sedici canzoni nuove presentate dai sedici compositori autori delle canzoni gi\u00e0 finaliste; le canzoni vincitrici erano due, quelle del compositore che avrebbe preso il maggior numero di voti.\nI vincitori furono Nunzio Gallo con \"Mamma\" peri vecchi brani e Gino Latilla con \"Buon anno, buona fortuna\" per i nuovi; compositore vincitore fu quindi Cesare Andrea Bixio.\nIl programma andava in onda dal Teatro Petruzzelli di Bari.\nGrazie all'abbinamento con le canzoni, l'incasso fu di circa 700 milioni di lire (circa 1.400.000 biglietti venduti), cifra record per l'epoca.\nIl vincitore del primo premio di cento milioni di lire fu un impiegato delle poste di 63 anni, il signor Rocco Prospero, di Pianella, in provincia di Pescara\nLe canzoni finaliste.\nDelle 200 canzoni in fase di partenza, grazie ai voti degli ascoltatori vennero selezionate le 16 che arrivarono alla fase finale:\nLe canzoni nuove.\nQueste invece sono le canzoni nuove scritte dai compositori delle precedenti:"}
{"id": "4401897", "revid": "588403", "url": "https://it.wikipedia.org/wiki?curid=4401897", "title": "Martino Borghese", "text": "Carriera.\nInizi con Inter e Genoa.\nCresciuto calcisticamente nelle giovanili dell'Inter, presto si trasferisce negli Allievi del Genoa.\nDopo aver vinto con il Genoa Primavera di Vincenzo Torrente il Torneo di Viareggio 2007, ha cominciato ad aggregarsi alla prima squadra, con la quale esordisce in Serie B a 19 anni; durante la stagione collezioner\u00e0 in tutto 2 presenze in Serie B.\nViterbese, Pescara e Alghero.\nA partire dalla stagione 2007-2008 la societ\u00e0 genovese decide di far fare esperienza al giocatore nelle serie minori, incominciando cos\u00ec un percorso che lo vedr\u00e0 vestire le divise della (Lega Pro Seconda Divisione, 8 presenze), quella del e quella della Polisportiva Alghero, con la quale colleziona in due stagioni 43 presenze e 2 gol, uno dei quali decisivo per la salvezza conquistata durante la seconda stagione tra le file della compagine sarda.\nGubbio, Bari e Pro Vercelli.\nNel 2010 passa al Gubbio, appena promosso in Lega Pro Prima Divisione e allenato dal suo ex mister Vincenzo Torrente. Fa il suo esordio ufficiale in campionato alla prima partita, il 22 agosto nella sconfitta per 5-1 contro la Cremonese. Il primo centro arriva alla settima giornata di campionato, nella quadripletta rifilata al Monza. Nella gara di ritorno il Gubbio espugna per 2-3 il campo della squadra brianzola e Borghese segna 2 gol, il secondo dei quali al 93'. Chiude la stagione con la vittoria del campionato di Lega Pro Prima Divisione con 29 presenze e 6 gol.\nIl 13 luglio 2011 passa in compartecipazione al Bari. Nel gennaio 2013 si trasferisce alla Pro Vercelli.\nSpezia, Lugano e Varese.\nIl 9 agosto 2013 \u00e8 ufficiale il suo passaggio allo Spezia a titolo definitivo. Il 31 gennaio 2014 passa in prestito al Lugano, mentre per la stagione successiva viene prestato al Varese dove gioca 30 partite e si piazza 13\u00ba nella Top 15 dei difensori di Serie B secondo una classifica stilata dalla Lega Serie B.\nComo e Livorno e di nuovo Como.\nIl 27 agosto 2015 si trasferisce al . La squadra tuttavia stenta a decollare e anche Borghese, come la maggior parte dei suoi compagni, non brilla, entrando addirittura nel mirino del proprio pubblico.\nIl 20 gennaio 2016 si trasferisce al Livorno a titolo definitivo. Esordisce in campo con la maglia amaranto da titolare nella gara di Serie B tra Livorno e . Proprio durante questa partita segna il suo primo gol in amaranto di testa al 74'.\nAl termine della stagione per\u00f2, gli amaranto scendono in Lega Pro dopo 15 anni tra A e B, e Borghese rimane in riva al Tirreno nei successivi due anni e conquistando la promozione in Serie B nel 2018 e collezionando, complessivamente, 42 presenze e tre reti.\nIl 1\u00ba settembre 2018 viene acquistato a titolo definitivo dal , nel frattempo ripartito dalla Serie D, ritornando a vestire la maglia lariana dopo due anni. Con frequenti puntate offensive, ottiene in breve la media realizzativa pi\u00f9 alta della sua carriera.\nStatistiche.\nPresenze e reti nei club.\n\"Statistiche aggiornate al 1 ottobre 2021.\""}
{"id": "4401899", "revid": "729019", "url": "https://it.wikipedia.org/wiki?curid=4401899", "title": "George Seymour", "text": "Biografia.\nEra il figlio di Lord Hugh Seymour, figlio di Francis Seymour-Conway, I marchese di Hertford, e di sua moglie Anna Horatia Waldegrave, una figlia di James Waldegrave, II conte Waldegrave.\nCarriera.\nEntr\u00f2 nella Royal Navy nel 1797. Nel 1806, prese il comando della \"Kingfisher\". Promosso a capitano in quello stesso anno, gli fu dato il comando della \"Aurora\". Fu al comando della \"Pallas\" durante la battaglia delle strade basche, la \"Fortun\u00e9e\" e la \"Leonidas\" durante la guerra del 1812. Nel 1815 venne nominato cavaliere dell'ordine del Bagno e nel 1831 cavaliere dell'ordine reale Guelfo. Tra il 1841 ed il 1844 ebbe la carica di Third Sea Lord.\nNel 1866 fu promosso ad Ammiraglio della flotta.\nMatrimonio.\nSpos\u00f2, nel febbraio 1811, Georgiana Mary Berkeley, figlia di Sir George Berkeley Cranfield e di Lady Emilia Charlotte Lennox. Ebbero otto figli:\nMorte.\nMor\u00ec nel gennaio del 1870, otto mesi prima di suo cugino di primo grado, il IV marchese di Hertford, alla cui morte suo figlio, Francis, gli succedette come il V marchese."}
{"id": "4401903", "revid": "93556", "url": "https://it.wikipedia.org/wiki?curid=4401903", "title": "Dollaro di Sacagawea", "text": "Il dollaro di Sacagawea (conosciuto anche come il \"golden dollar\") \u00e8 una moneta degli Stati Uniti d'America, dal valore di un dollaro, che \u00e8 stata coniata ogni anno a partire dal 2000, anche se non venne lasciata circolare dal 2002 al 2008 e poi di nuovo dal 2012 in avanti a causa della sua scarsa popolarit\u00e0 tra il pubblico americano. Queste monete sono costituite da rame, ottone e manganese: ci\u00f2 gli conferisce il particolare colore dorato. Il disegno sul diritto della moneta raffigura Sacagawea, icona americana, da cui prende il nome."}
{"id": "4401911", "revid": "1711941", "url": "https://it.wikipedia.org/wiki?curid=4401911", "title": "Partido Dominicano", "text": "Il Partido Dominicano fu il partito politico dominicano fondato dal dittatore Rafael Le\u00f3nidas Trujillo, che resse con il pugno di ferro la Repubblica Dominicana dal 1930 fino al suo assassinio nel 1961.\nIl partito esaltava i caratteri nazionali, fomentando un forte patriottismo, e rendendosi responsabile del genocidio della minoranza haitiana presente nella Repubblica Dominicana.\nIl partito era anche strumentalizzato per nascondere la corruzione del governo di Trujillo, che contava un enorme \"tesoro privato\" depositato in sicurissime banche straniere."}
{"id": "4401912", "revid": "174925", "url": "https://it.wikipedia.org/wiki?curid=4401912", "title": "Curva a spicchi", "text": "Una curva a spicchi \u00e8 una curva costruita a settori solitamente usata per grandi diametri oppure in tubazioni per aria/fumi/gas di basso spessore.\nMetodo di costruzione.\nEsistono due diversi metodi di costruzione per ricavare una curva a spicchi:\nMateriali.\nLe curve a spicchi possono essere costruite in vari materiali, sono qui riportati i pi\u00f9 diffusi:"}
{"id": "4401913", "revid": "385071", "url": "https://it.wikipedia.org/wiki?curid=4401913", "title": "Carne virante", "text": ""}
{"id": "4401914", "revid": "11959", "url": "https://it.wikipedia.org/wiki?curid=4401914", "title": "Rivoluzione tunisina del 2011", "text": ""}
{"id": "4401919", "revid": "767487", "url": "https://it.wikipedia.org/wiki?curid=4401919", "title": "Honor\u00e9 Guibert", "text": "Cognato del pittore Claude Vernet (di cui spos\u00f2 la sorella Agathe), esegu\u00ec le cornici delle sue vedute di porti francesi. Nel 1751 incontr\u00f2 a Parma l'architetto Ange-Jacques Gabriel, diventando da allora un suo collaboratore.\nRealizz\u00f2 le sculture in legno del Petit Trianon, in particolare gli intarsi floreali degli arredamenti del piano nobile del palazzo, ma anche le decorazioni della facciata. Contribu\u00ec alla realizzazione dell'edificio costruito per ospitare i tesori della Cattedrale di Notre-Dame.\nSuo figlio Jean Honor\u00e9 divent\u00f2 anch'egli uno scultore, e sua figlia Marguerite spos\u00f2 nel 1772 lo scultore Louis-Simon Boizot."}
{"id": "4401928", "revid": "767487", "url": "https://it.wikipedia.org/wiki?curid=4401928", "title": "Carlos (Minnesota)", "text": "Carlos \u00e8 una citt\u00e0 statunitense dello stato del Minnesota, Contea di Douglas."}
{"id": "4401935", "revid": "752237", "url": "https://it.wikipedia.org/wiki?curid=4401935", "title": "Casa bianca (brano musicale)", "text": "Casa bianca \u00e8 un brano musicale composto da Mariano Detto e Don Backy, che fu presentato al Festival di Sanremo 1968 nell'interpretazione, in abbinamento, di Ornella Vanoni e Marisa Sannia e si classific\u00f2 al 2\u00ba posto.\nIl brano.\nFu presentato al Festival di Sanremo 1968 da Ornella Vanoni, in abbinamento alla versione dell'allora emergente Marisa Sannia, che si riveler\u00e0 per\u00f2 quella di maggior successo commerciale con oltre 320.000 copie vendute.\nOrnella aveva precedentemente registrato, in previsione della sua partecipazione al Festival, il provino di \"Che vale per me\", raffinatissimo brano di Carlo Alberto Rossi che la cantante milanese avrebbe dovuto interpretare in abbinamento alla grande Sarah Vaughan (la quale per\u00f2 diede forfait e venne poi sostituita da Eartha Kitt). Mentre la stessa Vanoni, che era andata a casa di Celentano per l'ascolto di un altro brano, \"Canzone\" (su proposta del suo autore Don Backy, che al Festival voleva cantarla in coppia con lei), fin\u00ec proprio in quell'occasione per innamorarsi invece di \"Casa bianca\", della quale venne dunque del tutto casualmente a conoscenza, e decidendo a tutti i costi di volerla presentare al Festival.\nTale decisione scaten\u00f2 l'inizio della ben nota contesa legale fra l'autore, Don Backy, ed Eligio Della Valle, in merito alla paternit\u00e0 della parte musicale del brano.\nAll'epoca Don Backy non poteva infatti intestare a suo nome le proprie composizioni, in quanto iscritto alla SIAE soltanto in qualit\u00e0 di paroliere, e colui che abitualmente firmava le composizioni del cantautore toscano (con relativo accordo di corresponsione dei relativi diritti a beneficio dello stesso Don Backy), il Maestro Detto Mariano, in questo caso era impossibilitato dal farlo, ma non sulla dichiarazione di paternit\u00e0 regolarmente depositata presso la SIAE (che indicava, per l'appunto, Don Backy e Detto Mariano come unici autori accreditati), bens\u00ec sul documento di presentazione al Festival, dove per regolamento un compositore poteva presentare in gara un solo brano, a differenza degli autori, che invece potevano presentarne pi\u00f9 di uno.\nEssendo, infatti, Detto Mariano gi\u00e0 accreditato (per i motivi e gli accordi suddetti) come compositore di \"Canzone\", che l'autore stesso, Don Backy, avrebbe dovuto presentare proprio al Festival, l'unico modo per far accedere alla gara anche \"Casa bianca\" era, di fatto, riuscire a farla firmare (sul documento di presentazione al Festival e non in SIAE) ad un altro compositore - in accordo con lo stesso Don Backy, garantito dal fatto che il documento da presentare al Festival non aveva alcuna validit\u00e0 ai fini della giusta corresponsione dei diritti SIAE - in modo che la commissione giudicante, non avrebbe avuto problemi ad ammetterla.\nMa Don Backy si rifiut\u00f2 di acconsentire a tale operazione, e secondo quanto da lui sostenuto, fu la sua casa discografica di allora, il Clan di Adriano Celentano, a mandare al Festival \"Casa bianca\", per evitare che l'organizzatore Ravera, a seguito di un eventuale forfait della Vanoni (effettivamente minacciato dalla stessa) in mancanza di quel pezzo, potesse poi creare problemi anche all'altro brano presentato quell'anno dal Clan, e cio\u00e8 \"Canzone\". Nel documento di presentazione al Festival, la firma che vedeva Don Backy accreditato come paroliere, secondo quanto affermato dal cantautore, fu infatti falsificata, e la parte musicale venne attribuita ad un compositore fittizio, Eligio La Valle.\nFu proprio questo il motivo per cui Don Backy decide di interrompere i rapporti con il Clan Celentano, compromettendo anche la sua partecipazione al Festival, dove \"Canzone\" fu invece presentata dallo stesso Adriano Celentano, che ne diede un'interpretazione volutamente distratta e svagata, rimarcando i dissapori insorti fra i due.\nLa vicenda prosegu\u00ec in tribunale: Celentano denunci\u00f2 Don Backy per aver rotto il contratto, e Don Backy a sua volta lo denunci\u00f2 per royalties non pagate al 100% sui dischi realizzati da lui. Le versioni di questa vicenda sono divergenti, ma nel 1974, Celentano addivenne ad una transazione, considerate le prove inconfutabili presentate da Don Backy.\nPer ci\u00f2 che riguarda \"Casa bianca\", Eligio La Valle arriver\u00e0 invece ad impugnare l'effettiva paternit\u00e0 del brano (per la sola parte musicale) chiedendo la corresponsione dei relativi diritti. Seguirono ben nove gradi di giudizio con la sorprendente decisione finale che vede la composizione del brano assegnata proprio al La Valle, senza che (secondo quanto affermato proprio da Don Backy) siano mai state accolte le prove testimoniali in suo favore, n\u00e9 lo stesso sia mai stato convocato per essere interrogato.\n45 giri.\nDopo il Festival viene pubblicato il singolo \"Casa bianca/Serafino\" della Vanoni, mentre la Sannia, resa nota dalla partecipazione a \"Settevoci\", incide il disco \"Casa bianca/Gli occhi miei\", il cui lato B \u00e8 un brano presentato alla stessa edizione della manifestazione canora.\nCover.\nIl brano fu interpretato anche dallo stesso Don Backy e da Dalida. Ne incise un 45 giri anche Gianni Nazzaro dal titolo \"La vita/Casa bianca\", inoltre \u00e8 stato inserito anche in un album dei Camaleonti dal titolo \"Io per lei\".\nNel 1968 Vicky ha inciso la cover in inglese intitolata \"White House\" con testo di S. Kaneko, per l'album \"Summertime forever\" (Philips Records, 844 344 PY), pubblicato in Germania."}
{"id": "4401941", "revid": "339392", "url": "https://it.wikipedia.org/wiki?curid=4401941", "title": "Shukri Belaid", "text": ""}
{"id": "4401946", "revid": "599013", "url": "https://it.wikipedia.org/wiki?curid=4401946", "title": "Jos\u00e9 Ernesto D\u00edaz", "text": ""}
{"id": "4401954", "revid": "104458", "url": "https://it.wikipedia.org/wiki?curid=4401954", "title": "Abdone", "text": ""}
{"id": "4401956", "revid": "729019", "url": "https://it.wikipedia.org/wiki?curid=4401956", "title": "SIDA (azienda)", "text": "La Societ\u00e0 Italiana Distributori Automatici S.p.A. \u00e8 un'azienda produttrice di distributori automatici, con sede a Montichiari in provincia di Brescia. .\nStoria dell'azienda.\nFondata nel 1970 dall'imprenditore Luciano Lorenzini, SIDA s.p.a. si occupa sin dal principio della realizzazione di distributori automatici di bevande calde e fredde, rimanendo indipendente nella produzione dei propri prodotti. Nel corso degli anni settanta studia un metodo di pagamento con tessere a banda magnetica che dal 1985 la SIP (oggi Telecom Italia) adott\u00f2 come mezzo di pagamento per tutti i suoi telefoni pubblici. Le due ditte collaborarono al progetto delle schede telefoniche fino al 1994."}
{"id": "4401958", "revid": "1522738", "url": "https://it.wikipedia.org/wiki?curid=4401958", "title": "Partito di Unit\u00e0 Nazionale (Haiti)", "text": "Il Partito di Unit\u00e0 Nazionale \u00e8 stato un partito politico haitiano fondato da Fran\u00e7ois Duvalier.\nIl partito non aveva un'ideologia precisa, ma si basava su un mix di populismo e nazionalismo che \"Papa Doc\" Duvalier aveva usato per salire al potere, oltre che con una serie di raggiri e frodi elettorali.\nBench\u00e9 non rappresentasse realmente un potere statale, come invece fu per esempio il Partito Nazionale Fascista in Italia, era comunque usato per fomentare la campagna demagogica di Duvalier. Il partito ricorreva anche, bench\u00e9 in genere il compito fosse attribuito alla Milice de Volontaires de la S\u00e9curit\u00e9 Nationale, all'eliminazione di potenziali oppositori del governo di \"Papa Doc\" Duvalier.\nSotto la presidenza di Jean-Claude \"Baby Doc\" Duvalier, il partito perse sempre pi\u00f9 importanza; termin\u00f2 definitivamente dopo il colpo di Stato del 1986 che costrinse Jean-Claude Duvalier all'esilio a Parigi.\nAnche se in esilio, Jean-Claude ventil\u00f2 la possibilit\u00e0 di candidarsi alle elezioni del 2006 per il rifondato Partito d'Unit\u00e0 Nazionale, ma alla fine decise di non candidarsi.\nNel 2010, dopo il terremoto, Jean-Claude \u00e8 tornato ad Haiti per \"stare vicino al suo popolo in un momento di difficolt\u00e0\"."}
{"id": "4401961", "revid": "1573940", "url": "https://it.wikipedia.org/wiki?curid=4401961", "title": "Attacobius attarum", "text": "Attacobius attarum () \u00e8 un ragno appartenente alla famiglia Corinnidae.\nBiologia.\nQuesto ragno \u00e8 mirmecofilo, cio\u00e8 vive in associazione con le formiche; in particolare \u00e8 stata rinvenuta nelle parti interne delle colonie di \"Atta sexdens\" () deputate alla crescita dei funghi per il nutrimento della colonia stessa. Vi viene portato sul dorso dalle stesse formiche; non \u00e8 ben chiaro il motivo di questo comportamento.Si nutre delle larve dell'ospite.\nDistribuzione.\nLa specie \u00e8 stata reperita in alcune localit\u00e0 del Brasile: ad esempio, nei pressi di Mendes, nello Stato di Rio de Janeiro.\nTassonomia.\nAl 2012 non sono note sottospecie e non sono stati esaminati nuovi esemplari dal 1998."}
{"id": "4401968", "revid": "767487", "url": "https://it.wikipedia.org/wiki?curid=4401968", "title": "Galisteo (Nuovo Messico)", "text": "Galisteo \u00e8 un'census-designated place degli Stati Uniti d'America, nella Contea di Santa Fe nello stato del Nuovo Messico. Secondo i dati dello United States Census Bureau riferito all'anno 2000, ha una popolazione di 265 abitanti su un'area totale di 6,8\u00a0km\u00b2."}
{"id": "4401969", "revid": "115305215", "url": "https://it.wikipedia.org/wiki?curid=4401969", "title": "The Veldt", "text": "The Veldt \u00e8 un singolo realizzato dal disc jockey e produttore discografico canadese deadmau5.\nLa traccia \u00e8 ispirata all'omonimo racconto dello scrittore Ray Bradbury, contenuto nell'antologia \"The Illustrated Man\" del 1951, pubblicato in Italia con il titolo \"La Savana\" nella raccolta \"Il Gioco dei Pianeti\". Inizialmente la traccia non doveva essere cantata ma, quando Chris James pubblic\u00f2 sull'account Twitter di Zimmerman un possibile arrangiamento vocale della canzone, quest'ultimo ne rimase molto colpito e accett\u00f2 immediatamente la collaborazione.\nNote.\n2. Deadmau5 finds the vocals for The Veldt "}
{"id": "4401972", "revid": "1543377", "url": "https://it.wikipedia.org/wiki?curid=4401972", "title": "Beshalach", "text": "Beshalach, Beshallach, o Beshalah (ebraico: \u05d1\u05b0\u05bc\u05e9\u05b7\u05c1\u05dc\u05b7\u05bc\u05d7 \u2014 tradotto in italiano: \"Lasci\u00f2 andare\", incipit di questa parashah) sedicesima porzione settimanale della Torah (ebr. \u05e4\u05b8\u05bc\u05e8\u05b8\u05e9\u05b8\u05c1\u05d4 \u2013 \"parashah\" o anche parsha/parsci\u00e0) nel ciclo annuale ebraico di letture bibliche dal Pentateuco, quarta nel Libro dell'Esodo. Rappresenta il passo di Esodo, che gli ebrei leggono durante il sedicesimo Shabbat dopo Simchat Torah, generalmente in gennaio o febbraio.\nDato che la parashah descrive Dio che libera gli Israeliti dall'Egitto, gli ebrei leggono parte della parashah, , anche come lettura iniziale della Torah nel settimo giorno di Pesach. Inoltre la parte della parashah che parla di Amalek, viene letta anche nel Purim, che commemora la storia di Ester e della vittoria del popolo ebraico contro il piano di Haman di ucciderli tutti, raccontata nel Libro di Ester. identifica Haman come Agagita e quindi discendente di Amalek. identifica gli Agagiti con gli Amaleciti. Una Midrash riporta che nel tempo tra la cattura di Re Agag da parte di Saul e la sua uccisione da parte di Samuele, Agag ebbe un figlio, dal quale discese Haman.\nLa parashah \u00e8 rimarchevole per la \"Canzone del Mare\" che viene cantata tradizionalmente usando una melodia differente di cantillazione, ed \u00e8 scritta dallo scriba (\"sofer\") con un caratteristico stile a rettangoli sul rotolo della Sefer Torah. Il sabato quando viene letta \u00e8 noto come \"Shabbos Shirah\" e alcune comunit\u00e0 hanno vari riti in questo giorno, tra cui l'alimentazione degli uccelli e recitare la \"Canzone del Mare\" ad alta voce al servizio regolare di preghiera.\nComandamenti.\nSecondo Maimonide e lo \"Sefer ha-Chinuch\", c'\u00e8 un comandamento negativo in questa parashah:\nNella liturgia.\nLa benedizione conclusiva della \"Shem\u00e0\", subito prima della preghiera \"Amidah\" in ognuno dei tre servizi di preghiera racconta gli eventi esposti in \nLa Haggadah di Pesach, nella sezione \"magid\" del Seder di Pesach, riporta il ragionamento di Rabbi Jose il Galileo sulla frase biblica \"il dito di Dio\" in affermando che se si riferisce alle 10 piaghe, allora \"la mano potente\" (a volte tradotto \"la grande potenza\") in deve riferirsi a 50 piaghe contro gli egiziani.\nLa Canzone del Mare, , appare nella sua completezza nella sezione di \"Pesukei Dezimra\" del servizio mattutino per lo Shabbat\nI riferimenti alla potente mano di Dio in , 12 e 16, vengono ripresi in , che \u00e8 anche uno dei sei Salmi recitati all'inizio del servizio di preghiera \"Kabbalat Shabbat\".\nL'affermazione della sovranit\u00e0 eterna di Dio in \"Dio regner\u00e0 \nin eterno e per sempre!\" potrebbe aver trovato parafrasi in , \"Il Signore regner\u00e0 per sempre... per ogni generazione\", che a sua volta appare nella sezione \"Kedushah\" della preghiera \"Amidah\" in ognuno dei tre servizi liturgici. Inoltre, la dichiarazione dell'eterna sovranit\u00e0 di Dio in appare anche verbatim nella sezione \"Kedushah D'Sidra\" del servizio \"Minchah\" dello Shabbat.\nIl mormorare del popolo a Massa e Meriba, e forse la roccia che diede l'acqua, di si riflettono in , che \u00e8 a sua volta il primo dei sei Salmi recitati all'inizio del servizio di preghiera \"Kabbalat Shabbat\".\nMaqam settimanale.\nNella \"Maqam\" settimanale, gli ebrei sefarditi ogni settimana basano i loro canti del servizio religioso sul contenuto della rispettiva parashah settimanale. Per la Parashah Beshalach, i sefarditi usano la \"Maqam Ajam\", una maqam che esprime felicit\u00e0, per commemorare la gioia e i canti degli Israeliti mentre attraversavano il mare.\nHaftarah.\nLa haftarah della parashah \u00e8:\nPer gli aschenaziti, la haftarah \u00e8 la pi\u00f9 lunga dell'anno.\nCollegamenti con la Parashah.\nSia la parashah che la haftarah contengono canti che celebrano la vittoria del popolo di Dio, la parashah nella \"Canzone del mare\" sulla liberazione divina degli Israeliti dal Faraone, e la haftarah nella \"Canzone di Debora\" sulla vittoria degli Israeliti contro i Canaaniti, comandati dal generale Sisara. Entrambe riportano come i capi dei nemici di Israele radunarono centinaia di carri. Sia la parashah che la haftarah narrano come Dio \"gett\u00f2 nel panico... e mise in rotta\" (\"va-yaham\") i nemici di Israele. Entrambe le letture raccontano come le acque sommersero i nemici di Israele. Sia la parashah che la haftarah parlano del cantare delle donne che celebrano, la parashah di Miriam, e la haftarah di Debora. Infine, entrambe menzionano Amalek.\nLa Ghemara collega tra loro le azioni di Dio nella parashah e nella haftarah. Per rassicurare gli Israeliti preoccupati che i loro nemici vivessero ancora, Dio fece rigurgitare al Mar Rosso i cadaveri degli egiziani. Per compensare i mari, Dio fece rigurgitare al fiume Kison una volta e mezzo la quantit\u00e0 di cadaveri. Per pagare il debito, quando Sisara venne ad attaccare gli Israeliti, Dio fece spazzar via i Canaaniti dal fiume Kison. La Ghemara calcola che i cadaveri furono superiori di una volta e mezza la quantit\u00e0 giudicandola dal numero di carri citati in e .\nRiferimenti.\nLa parashah ha paralleli o viene discussa nelle seguenti fonti :"}
{"id": "4401975", "revid": "714796", "url": "https://it.wikipedia.org/wiki?curid=4401975", "title": "Zenon, la ragazza stellare", "text": ""}
{"id": "4401976", "revid": "1543377", "url": "https://it.wikipedia.org/wiki?curid=4401976", "title": "Barley wine", "text": "Il barley wine o barleywine (letteralmente \"vino d'orzo\" in italiano) \u00e8 un tipo di birra ad alta fermentazione di origine britannica. Ha questo nome perch\u00e9 \u00e8 la birra che si accosta di pi\u00f9 al vino sia per i sapori che per il tasso alcolico che risulta elevato rispetto alla media delle birre.\nStoria.\nFin dall'antichit\u00e0 la birra \u00e8 stata chiamata \"vino d'orzo\", come la \"kr\u00edthinos o\u00eenos\" nell'antica Grecia, menzionata fra gli altri da Senofonte nell\"'Anabasi\" e da Polibio, che nelle sue \"Storie\" descrive come i Feaci tenessero questa bevanda in crateri d'oro e d'argento. Ma la denominazione di \"vin d'orzo\" \u00e8 stata usata anche da Tacito nelle sue opere, e pare che persino i Galli la usassero in alternativa a \"brace\", il termine che nella loro lingua indicava la birra.\nIl termine moderno, in inglese, inizi\u00f2 ad essere utilizzato in Gran Bretagna durante il XVIII secolo, come reazione all'invasione del mercato locale da parte dei vini francesi Bordeaux e Borgogna. Questi prodotti, che dichiaratamente volevano essere competitivi sul mercato del vino, venivano lasciati riposare nelle botti per un periodo piuttosto lungo, che poteva variare da uno a due anni. In questa maniera la birra, oltre a ricevere effettivamente una lavorazione ancora pi\u00f9 simile a quella del vino, aveva il tempo di strutturarsi e di assorbire dal legno alcune caratteristiche organolettiche che tanto al naso quanto al palato potevano ricordare i sentori della bevanda rivale, pur rimanendo un prodotto radicalmente diverso. Verso la fine del secolo seguente i birrifici iniziarono ad usare il termine barley wine per indicare ognuno la propria birra con la gradazione alcolica pi\u00f9 alta. La prima birra ad essere etichettata in questo modo fu la \"\u2116 1 Barley Wine\" della Bass, intorno al 1870. In questo periodo il termine non indicava ancora una tipologia ben definita, infatti la birra col titolo alcolometrico pi\u00f9 alto di un birrificio poteva non essere poi cos\u00ec forte, anche a causa delle imposte sulle bevande alcoliche, e si potevano quindi trovare barley wine con appena il 6% di alcol in volume, mentre altre avevano con un corpo e una gradazione alcolica simili a quelli di un vino.\nCaratteristiche.\nIl barley wine si gusta meglio senza abbinamenti di cibi per esaltarne i sapori. Pu\u00f2 variare dal colore ambrato allo scuro, ed \u00e8 caratterizzato dalla quasi totale mancanza di schiuma. Viene servito spesso in un calice da vino o da brandy, con una temperatura intorno ai 15-16\u00a0\u00b0C.\n\u00c8 una birra che se lasciata invecchiare migliora nel sapore."}
{"id": "4401980", "revid": "729019", "url": "https://it.wikipedia.org/wiki?curid=4401980", "title": "Dolce canto", "text": "Dolce canto \u00e8 il diciassettesimo album dei Matia Bazar, pubblicato dall'etichetta discografica Columbia su CD (catalogo 997 5 01929 2) nel 2001, anticipato dal singolo \"Questa nostra grande storia d'amore\" presentato al \"Festival di Sanremo 2001\".\nIl disco.\n\u00c8 il secondo album in studio (dopo \"Brivido caldo\" del ) della formazione con Silvia Mezzanotte come cantante, la quale nel 2004, dopo la vittoria al \"Festival di Sanremo 2002\" e l'incisione dell'album live \"Messaggi dal vivo\" (), lascer\u00e0 temporaneamente il gruppo per la carriera da solista, per poi ritornare nel 2010.\nI brani.\nSono tutti cantati da Silvia Mezzanotte e per la maggior parte inediti, eccetto i seguenti 3 pezzi classici del gruppo, ri-arrangiati per valorizzare la voce di Silvia.\nLa tabella riassume le versioni su album registrate da tutte le soliste del gruppo."}
{"id": "4401981", "revid": "714796", "url": "https://it.wikipedia.org/wiki?curid=4401981", "title": "Zenon, la nuova avventura", "text": ""}
{"id": "4401985", "revid": "129276", "url": "https://it.wikipedia.org/wiki?curid=4401985", "title": "Emergenza (botanica)", "text": "L'emergenza, in agronomia, \u00e8 la fase fenologica successiva alla germinazione del seme o alla germogliazione di un organo di riproduzione vegetativa (rizoma, tubero, bulbo, ecc.), durante la quale la giovane piantina emerge dal terreno. Durante questa fase la pianta passa dal regime nutritivo eterotrofo a quello autotrofo a seguito dell'acquisizione della capacit\u00e0 fotosintetica.\nNel caso di piante nate da seme, l'emergenza si svolge per distensione dell'asse ipocotile, con la fuoriuscita delle foglie cotiledonari, oppure per distensione dell'asse epicotile, con fuoriuscita della gemma apicale o della prima foglia vera. Nel primo caso, la funzione fotosintetica \u00e8 svolta inizialmente dai cotiledoni, che la manterranno fino alla loro morte.\nLa durata di questa fase dipende da fattori intrinseci, associati alla specie e alla variet\u00e0 e alla vigoria, e da fattori ambientali, fra i quali incide in particolare la temperatura, Si tratta di una fase delicata in quanto la capacit\u00e0 di difesa \u00e8 limitata e la giovane piantina \u00e8 maggiormente esposta ad avversit\u00e0 ambientali di natura biologica o non. Tra i fattori ambientali abiotici che possono pregiudicare la sopravvivenza delle piantine in fase di emergenza si annoverano in particolare i ristagni idrici persistenti o, al contrario, la siccit\u00e0, le gelate, l'eccessiva insolazione o l'ombreggiamento, la salinit\u00e0. Tra i fattori ambientali di natura biologica si annoverano la competizione interspecifica esercitata dalle piante infestanti, generalmente pi\u00f9 vigorose e aggressive, il calpestamento, gli attacchi da parte di organismi parassiti, fitofagi ed erbivori.\nL'emergenza, infine, pu\u00f2 essere pregiudicata dalla presenza di una crosta superficiale, che impedisce la fuoriuscita delle piantine nate da semi minuti, in genere poco vigorose.\nTecnica colturale.\nGli accorgimenti agronomici tesi a favorire il successo dell'emergenza sono per lo pi\u00f9 di tipo preventivo e si prefiggono lo scopo di creare le condizioni pi\u00f9 favorevoli ad una rapida emergenza, in modo che le piantine acquisiscano in breve tempo una sufficiente autonomia e la relativa capacit\u00e0 di difesa dalle avversit\u00e0. La natura, la necessit\u00e0 e il grado di accuratezza di questi accorgimenti variano secondo la tecnica colturale, le condizioni ambientali e operative e, infine, secondo la specie agraria. Fra quelli di maggiore frequenza si citano i seguenti:\nGli interventi colturali in fase di emergenza sono limitati e consistono per lo pi\u00f9, in regime irriguo, nell'esecuzione di adacquate frequenti con modesti volumi di adacquamento. In questa fase, infatti, le piantine sono pi\u00f9 sensibili agli stress idrici e hanno apparati radicali poco profondi. Deve perci\u00f2 essere garantita un'umidit\u00e0 prossima alla capacit\u00e0 di campo negli strati superficiali, evitando tuttavia i ristagni superficiali.\nFra le tecniche colturali preventive va citato anche il trapianto, con semina in semenzaio o in contenitori alveolati. Oltre ad altre finalit\u00e0, il trapianto elimina la fase di germinazione ed emergenza nelle condizioni di pieno campo, in quanto tali fasi si svolgono in un ambiente pi\u00f9 favorevole. La tecnica \u00e8 adottata in particolare nell'orticoltura."}
{"id": "4401988", "revid": "35804", "url": "https://it.wikipedia.org/wiki?curid=4401988", "title": "Partita del sangue nell'acqua", "text": ""}
{"id": "4401991", "revid": "1347902", "url": "https://it.wikipedia.org/wiki?curid=4401991", "title": "Premio di Stato dell'Unione Sovietica", "text": "Il premio di Stato dell'URSS () era un'onorificenza civile dell'Unione Sovietica, istituita nel 1966 dal Comitato Centrale del PCUS e dal Consiglio dei ministri dell'URSS, che veniva assegnata annualmente dal 1967, in occasione dell'anniversario della Rivoluzione d'ottobre, per particolari meriti nei campi della scienza e tecnologia, letteratura ed arte. Derivava dal precedente premio Stalin, abolito nel 1954 dopo la morte del dittatore, che sostituiva integralmente riprendendone anche la forma della medaglia. Oltre a questa ed al diploma, veniva consegnato al vincitore anche un importante premio in denaro.\nIl premio poteva essere assegnato non solo alla singola persona ma anche ad un gruppo di lavoro o ad una specifica entit\u00e0, nel numero massimo di cento premiati ogni anno. A seconda del campo di applicazione, poteva essere conferito come:\nNel corso degli anni il premio \u00e8 stato attribuito al massimo per tre volte ad una singola persona, tra i soli cinque pluripremiati si pu\u00f2 citare l'ingegnere aerospaziale Vladimir Nikolaevi\u010d \u010celomej.\nOltre al premio di Stato, esistevano premi minori simili conferiti dalle singole Repubbliche dell'Unione Sovietica ai propri cittadini. Il premio venne definitivamente abolito nel 1991 a causa della dissoluzione dell'Unione Sovietica, ma venne ripreso l'anno successivo come premio di Stato della Federazione Russa, il quale ha in seguito sostituito nello spirito anche il premio Lenin."}
{"id": "4401992", "revid": "599013", "url": "https://it.wikipedia.org/wiki?curid=4401992", "title": "Missionarie figlie della Sacra Famiglia di Nazareth", "text": "Le Missionarie Figlie della Sacra Famiglia di Nazareth (in spagnolo \"Misioneras Hijas de la Sagrada Familia de Nazaret\") sono un istituto religioso femminile di diritto pontificio: le suore di questa congregazione pospongono al loro nome la sigla M.H.S.F.N.\nStoria.\nLa congregazione fu fondata da Josep Manyanet i Vives (1833-1901): dopo aver istituito i Figli della Sacra Famiglia, pens\u00f2 di dare inizio a un omonimo istituto femminile ma il vescovo di Urgell, Josep Caixal i Estrad\u00e9, gli affid\u00f2 la direzione delle suore della Carit\u00e0, fondate su invito del presule da Ana Mar\u00eda Janer Anglarill.\nCostretto a stabilirsi a Barcellona, nel 1877 Manyanet trasfer\u00ec da Talarn a San Andr\u00e9s de Palomar la sede centrale dell'istituto, ma le suore pi\u00f9 anziane rimaste a Talarn chiesero la destituzione di Manyanet dalla carica di superiore ecclesiastico della congregazione.\nLe suore formatesi a San Andr\u00e9s de Palomar, che riconoscevano come fondatore Manyanet, si separarono dalla congregazione di Talarn e nel 1884 diedero inizio a Barcellona alle Figlie della Santa Casa di Nazareth.\nL'istituto ottenne il pontificio decreto di lode il 16 dicembre 1950 (che mut\u00f2 anche la denominazione della congregazione il Missionarie Figlie della Sacra Famiglia) e l'approvazione definitiva della Santa Sede il 10 maggio 1958.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, all'organizzazione di ritiri spirituali e alla gestione di convitti per lavoratrici; lavorano anche in terra di missione.\nSono presenti in Brasile, in Camerun, in Colombia, in Ecuador, in Italia, in Paraguay, in Spagna, in Venezuela; la sede generalizia \u00e8 a Roma.\nAlla fine del 2008 la congregazione contava 251 religiose in 46 case."}
{"id": "4401995", "revid": "110157", "url": "https://it.wikipedia.org/wiki?curid=4401995", "title": "Governatori romani delle Mauritanie", "text": "Questa \u00e8 la lista dei governatori romani conosciuti delle province delle Mauritanie, localizzata nei moderni stati di Marocco e Algeria. Sino alla riforma dioclezianea, tutti i governatori sono da intendere come \"Procurator Augusti\". In seguito alla riforma, la difesa delle province venne affidata ad un \"Comes Tingitaniae\" e ad un \"Dux limitis Mauretaniae Caesariensis\", l'amministrazione a tre \"praeses\" (\"Tingitana\", \"Caesariensis\" e \"Sitifensis\").\nLe province mauritanie.\nIl regno di Mauretania fu lasciato in eredit\u00e0 da Bocco II, una volta morto nel 33 a.C., ad Ottaviano, il quale institui\u00ec ben nove colonie lungo le sue coste: a \"Igilgili\", \"Saldae\", \"Tubusuctu\", \"Rusazu\", \"Rusguniae\", \"Aquae Calidae\", \"Zuccabar\", \"Gunugu\" e \"Cartenna\". Nel 25 a.C. per\u00f2, una volta divenuto \"princeps\" con il nome di Augusto, prefer\u00ec ricostituirne un regno \"cliente\", affidandolo a Giuba II, suo compagno di studi, che era stato allevato a Roma dopo essere stato condotto nella capitale, in seguito alla sconfitta del padre Giuba di Numidia contro Gaio Giulio Cesare a Tapso nel 46 a.C.\nL'annessione avvenne nel 40 sotto Caligola, mentre la costituzione in province, di Mauretania Caesariensis e di Mauretania Tingitana avvenne solo nel 42 al tempo dell'imperatore, Claudio. Entrambe furono province imperiali, governate da un \"procurator Augusti\".\nA partire dalla Tetrarchia di Diocleziano (293), le due province subirono un'ulteriore suddivisione e dalla Mauretania Caesariense venne staccata la piccola regione all'estremit\u00e0 orientale con il nome di Mauretania Sitifense (\"Mauretania Sitifensis\"), che prendeva il nome dalla citt\u00e0 di \"Sitifis\", attuale S\u00e9tif). La Mauretania Tingitana venne annessa alla diocesi della Spagna. Nella successiva riorganizzazione operata nel periodo compreso tra la riunificazione imperiale di Costantino I (nel 324) e la morte di Teodosio I (nel 395), la diocesi delle Spagne fu sottoposta al controllo della Prefettura del pretorio delle Gallie. Il periodo tardo imperiale vide la difesa provinciale affidata ad un \"Comes Tingitaniae\" e ad un \"Dux limitis Mauretaniae Caesariensis\", mentre l'amministrazione a tre \"praeses\", di Mauretania \"Tingitana\", \"Caesariensis\" e \"Sitifensis\"."}
{"id": "4401997", "revid": "438678", "url": "https://it.wikipedia.org/wiki?curid=4401997", "title": "Australian Tour EP 2007", "text": "Australian Tour EP 2007 \u00e8 un EP live del cantautore statunitense Steve Young, pubblicato nel 2007."}
{"id": "4401999", "revid": "124478396", "url": "https://it.wikipedia.org/wiki?curid=4401999", "title": "Alois Puff", "text": "Biografia e attivit\u00e0.\nRimasto orfano di entrambi i genitori, assieme ai suoi fratelli fu dato in affidamento a diverse famiglie di Gries. Nel 1911 si form\u00f2 come ufficiale del IV reggimento dei \"Tiroler Kaiserj\u00e4ger\" a Bregenz. Durante la prima guerra mondiale, fu comandante di plotone e capo della banda musicale dell'esercito austro-ungarico sui fronti in Galizia e a Folgaria, nel Trentino.\nFatto prigioniero dagli italiani, fu rilasciato dopo il 4 novembre, e la conseguente caduta dell'Impero austro-ungarico.\nSposatosi nel 1919 con la meranese Theresa Torggler, condusse un allevamento a San Quirino. In quello stesso anno fu tra i fondatori del \"Deutscher Verband\", evento che rappresent\u00f2 l'inizio della sua carriera politica. Puff, apertamente antifascista e antinazista, nel 1939 si oppose alle Opzioni in Alto Adige e ader\u00ec all'Andreas Hofer Bund: nel 1943 fu tratto in arresto dalla Gestapo assieme a Friedl Volgger, e internato a Bolzano come prigioniero politico.\nNel febbraio 1945 fu arruolato nella \"Volkssturm\" a Colle Isarco e rimase ferito a seguito di un attacco aereo. Al termine del conflitto fu tra i fondatori del \"S\u00fcdtiroler Volkspartei\", e dal 1946 al 1948 fu consigliere comunale provvisorio del comune di Bolzano, su nomina dell'AMGOT.\nImprenditore vinicolo, \u00e8 stato presidente della \"Cantina Gries\", e nel 1965 fu nominato rappresentante delle cantine sociali dell'Alto Adige e dalla commissione economica del SVP."}
{"id": "4402001", "revid": "438678", "url": "https://it.wikipedia.org/wiki?curid=4402001", "title": "Rock Salt and Nails", "text": ""}
{"id": "4402002", "revid": "438678", "url": "https://it.wikipedia.org/wiki?curid=4402002", "title": "Rock, Salt &amp; Nails", "text": ""}
{"id": "4402004", "revid": "1573940", "url": "https://it.wikipedia.org/wiki?curid=4402004", "title": "Phrurolithus minimus", "text": "Phrurolithus minimus () \u00e8 un ragno appartenente alla famiglia Phrurolithidae.\nBiologia.\nQuesto ragno \u00e8 mirmecofilo, cio\u00e8 vive in associazione con le formiche e le preda; in particolare \u00e8 stato rinvenuto in associazione con questi imenotteri nelle colonie di \"Formica fusca\" , \"Myrmica scabrinodis\" e \"Tapinoma erraticum\" ..\nDistribuzione.\nLa specie \u00e8 stata reperita in molteplici localit\u00e0 della regione paleartica.\nTassonomia.\nAl 2012 non sono note sottospecie e non sono stati esaminati nuovi esemplari dal 2006."}
{"id": "4402005", "revid": "203575", "url": "https://it.wikipedia.org/wiki?curid=4402005", "title": "Nazionale di calcio della Norvegia olimpica", "text": ""}
{"id": "4402007", "revid": "183666", "url": "https://it.wikipedia.org/wiki?curid=4402007", "title": "Amanita eliae", "text": "Amanita eliae \u00e8 un fungo appartenente alla famiglia Amanitaceae. Cresce in estate.\nDescrizione.\nIl cappello ha un diametro massimo di 9 cm.\nCommestibilit\u00e0.\nDi scarso valore ma commestibile."}
{"id": "4402023", "revid": "2019894", "url": "https://it.wikipedia.org/wiki?curid=4402023", "title": "Strobe (deadmau5)", "text": "Strobe \u00e8 un singolo realizzato dal disc jockey e produttore discografico canadese deadmau5, sesto estratto dal quarto album in studio di Zimmerman \"For Lack of a Better Name.\"\nLa canzone prende origine da una traccia del 2006 chiamata \"Then We Stood Still\". Musicalmente, \u00e8 una traccia progressive house con influenze della ambient music. Nel corso degli anni Zimmerman ha prodotto vari edit di questo singolo, tra cui una versione live \u00e8 contenuta nell'album \"&gt; album title goes here &lt;\", un \"outro edit\" usata solo durante i live e un'ulteriore versione orchestrale contenuta nell'album \"where's the drop?\". Nel 2016, mau5trap pubblica il pacchetto di remix del singolo per celebrare la centesima release dell'etichetta. Nel 2017, Billboard ha inserito \"Strobe\" come la migliore canzone di Zimmerman di tutti i tempi nella lista delle 20 migliori tracce dell'artista. La traccia \u00e8 considerata oggettivamente uno dei migliori pezzi dance mai creati.\nTracce.\nRemix contenuto in \"5 years of mau5\"\nRemixes (2016)"}
{"id": "4402027", "revid": "124123", "url": "https://it.wikipedia.org/wiki?curid=4402027", "title": "Gottfried Veit", "text": "Biografia e attivit\u00e0.\nHa studiato musica alla scuola superiore di musica ed arte drammatica \"Mozarteum\" di Salisburgo e al Conservatorio Statale \"Claudio Monteverdi\" della sua citt\u00e0 natale. Dopo gli studi ha proseguito la sua formazione come direttore d'orchestra presso Henk van Lijnschooten e come direttore di coro presso Helmuth Rilling.\nDal 1980 al 2007 ha collaborato come direttore e compositore alla RAI Sender Bozen, e successivamente \u00e8 divenuto maestro federale della \"Verband S\u00fcdtiroler Musikkapellen\".\nDal 1995 Veit \u00e8 membro del Comitato della Musica per fiati presso la Federazione Internazionale CISM come pure della Federazione degli Artisti dell'Alto Adige. Ha inoltre insegnato in un conservatorio a Linz e all'universit\u00e0 musicale di Graz."}
{"id": "4402029", "revid": "300067", "url": "https://it.wikipedia.org/wiki?curid=4402029", "title": "Campionato africano femminile di pallacanestro 1986", "text": "Il 10\u00ba Campionato africano femminile di pallacanestro FIBA (noto anche come FIBA AfroBasket Women 1986) si \u00e8 svolto in Mozambico dal 17 al 27 settembre 1986.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra dello Zaire."}
{"id": "4402030", "revid": "767487", "url": "https://it.wikipedia.org/wiki?curid=4402030", "title": "X-Wild", "text": "Gli X-Wild furono un gruppo power metal tedesco, fondato da tre ex membri dei Running Wild (infatti il nome del gruppo significa proprio Ex Wild) ad Amburgo nel 1992.\nStoria.\nL'idea del gruppo nacque nel 1992, dopo che i Running Wild pubblicarono \"Pile of Skulls\". Il chitarrista Axel Morgan e il batterista Stefan Schwarzmann, a causa di alcuni dissidi con il leader del gruppo Rolf Kasparek, decisero di abbandonare la band e di formarne una propria. A loro si un\u00ec il bassista Jens Becker, anche lui uscito dai Running Wild poco tempo prima. I tre si misero subito alla ricerca di un cantante, che trovarono poco tempo dopo nella figura di Frank Knight, ex cantante del gruppo NWOBHM Buffalo, che si era ritirato dalla scena musicale inglese e si era trasferito in Germania. Il gruppo inizi\u00f2 a tenere concerti nei pressi di Amburgo, ottenendo discreto successo specialmente tra i fan dei Running Wild. La band fu notata dall'etichetta locale Tricolor che propose loro un contratto. Fu cos\u00ec che tra il novembre del 1993 e il gennaio dell'anno successivo il gruppo registr\u00f2 il suo primo album, \"So What!\", pubblicato nel febbraio dello stesso anno. L'album ottenne buone critiche, tranne da parte dei fan pi\u00f9 convinti dei Running Wild, che li consideravano una \"copia\" del gruppo madre. Dopo poco tempo, gli X-Wild firmarono per l'etichetta Blue Merle e iniziarono a registrare il loro secondo album, \"Monster Effect\", pubblicato nel 1995. Subito dopo la pubblicazione, per\u00f2, emersero i primi problemi di organizzazione, che culminarono con l'abbandono del gruppo da parte di Stefan, che si un\u00ec agli Accept. La band lo sostitu\u00ec con Frank Ullrich, che aveva gi\u00e0 lavorato con i Living Death e i Grave Digger. A quel punto il gruppo cerc\u00f2 di ricercare nuovamente il consenso dei fan e registr\u00f2 \"Savageland\", pubblicato nel 1996, che ottenne molti riscontri positivi tra fan e critica. Nonostante il successo ottenuto, per\u00f2, la band non riusc\u00ec a risolvere i molti problemi di organizzazione e, nel 1997, abbandonati dall'etichetta, si sciolsero. Jens si un\u00ec ai Grave Digger dei quali oggi \u00e8 tuttora membro e Ullrich continu\u00f2 a suonare in alcune formazioni underground, mentre Morgan e Knight si ritirarono a vita privata."}
{"id": "4402034", "revid": "212348", "url": "https://it.wikipedia.org/wiki?curid=4402034", "title": "Hydnum auriscalpium", "text": ""}
{"id": "4402038", "revid": "463686", "url": "https://it.wikipedia.org/wiki?curid=4402038", "title": "Sede titolare di Vinda", "text": ""}
{"id": "4402042", "revid": "1573940", "url": "https://it.wikipedia.org/wiki?curid=4402042", "title": "Carollia", "text": "Carollia () \u00e8 un genere di pipistrelli della famiglia dei Fillostomidi.\nEtimologia.\nL'epiteto del genere \u00e8 dedicato a Linneo, il cui nome di battesimo in latino \u00e8 appunto Carolus.\nDescrizione.\nDimensioni.\nAl genere Carollia appartengono pipistrelli di piccole dimensioni, con lunghezza della testa e del corpo tra 48 e 77,2\u00a0mm, la lunghezza dell'avambraccio tra 34 e 45,5\u00a0mm, la lunghezza della coda tra 4 e 16\u00a0mm e un peso fino a 25\u00a0g.\nCaratteristiche craniche e dentarie.\nIl cranio \u00e8 robusto, con il rostro corto e la scatola cranica alta e rotonda. La bolla timpanica \u00e8 piccola, mentre le arcate zigomatiche sono incomplete. Gli incisivi superiori interni sono grandi, mentre quelli pi\u00f9 esterni sono ridotti. Gli incisivi inferiori sono piccoli e disposti in una fila leggermente ricurva tra i due canini, i quali sono corti ma robusti. I premolari sono alquanto stretti.\nSono caratterizzati dalla seguente formula dentaria:\nAspetto.\nLa pelliccia \u00e8 soffice e lanuginosa. Le parti dorsali variano dal bruno-grigiastro al marrone scuro, talvolta arancio brillante, mentre le parti ventrali sono pi\u00f9 chiare. La foglia nasale \u00e8 ben sviluppata e lanceolata, con la porzione inferiore saldata al labbro superiore al disotto delle narici. Sul mento \u00e8 presente una grossa verruca , circondata da altre pi\u00f9 piccole disposte a U. Le orecchie sono di dimensioni normali, separate e appuntite. La coda \u00e8 corta, circa un terzo della profondit\u00e0 dell'uropatagio, il quale talvolta pu\u00f2 essere ricoperto di peli nella met\u00e0 basale. Il calcar \u00e8 pi\u00f9 corto del piede, mentre le membrane alari sono attaccate posteriormente sulle caviglie.\nDistribuzione.\nIl genere \u00e8 diffuso in America Centrale e meridionale.\nTassonomia.\nIl genere comprende 9 specie."}
{"id": "4402043", "revid": "633073", "url": "https://it.wikipedia.org/wiki?curid=4402043", "title": "Carollinae", "text": ""}
{"id": "4402044", "revid": "433605", "url": "https://it.wikipedia.org/wiki?curid=4402044", "title": "Sport a Napoli", "text": "Napoli vanta una lunga tradizione sportiva in campo nazionale e internazionale.\nNumerose squadre sportive della citt\u00e0, infatti, hanno riportato in diverse occasioni il titolo di campione d'Italia, e hanno gareggiato ad alto livello in competizioni ufficiali continentali.\nNumerosi sono anche gli impianti dedicati alle varie discipline sportive, molti dei quali polifunzionali.\nImpianti sportivi.\nNel quartiere di Fuorigrotta sorge lo stadio Diego Armando Maradona, nato come Stadio del Sole nel 1959 e successivamente ribattezzato Stadio San Paolo dal 1963 al 2020, che ospit\u00f2 alcuni incontri del torneo olimpico di calcio del 1960, e sottoposto a ristrutturazione in occasione del campionato mondiale di calcio del 1990.\nLo stadio \u00e8, fin dalla sua costruzione, sede degli incontri interni della Societ\u00e0 Sportiva Calcio Napoli e, oltre ai citati appuntamenti sportivi, ospit\u00f2 la semifinale del campionato europeo di calcio del 1968 tra e , nonch\u00e9 incontri della fase a gironi di quello del 1980 e la finale del terzo posto tra Italia e .\nOltre al calcio, Napoli ospit\u00f2, durante la citata edizione delle olimpiadi romane, le gare veliche nel proprio golfo.\nSempre a Fuorigrotta sorge la piscina Felice Scandone, che ospit\u00f2 le gare acquatiche dei IV Giochi del Mediterraneo del 1963 e fu in seguito sede regolare delle gare di pallanuoto delle squadre napoletane, e il palazzetto dello sport Mario Argento, destinato in particolare alla pallacanestro: tale impianto ospit\u00f2 anche alcune gare e la finale del campionato europeo di pallacanestro maschile del 1969.\nIl PalaArgento fu abbattuto nel 2005 ed \u00e8 tuttora in attesa di ricostruzione.\nLa pallacanestro di vertice si gioca attualmente al PalaBarbuto, impianto da 5\u00a0500 posti che sorge nelle immediate vicinanze del vecchio palazzetto.\nNella zona del cratere di Agnano sorge altres\u00ec l'ippodromo omonimo, uno dei maggiori d'Italia e sede di un'importante gran premio di trotto, associato all'omonima storica lotteria.\nA Fuorigrotta era anche localizzato lo sferisterio di Jai alai (detto anche \"pelota\", o \"palla basca\"), che fu bruciato dolosamente negli anni novanta e sinora mai ricostruito.\nSulla collina del Vomero \u00e8 sito lo storico stadio Collana, utilizzato per calcio, rugby e football americano.\nNapoli ospita, fra l'altro, la sede dell'Accademia Nazionale di Scherma, le infrastrutture sportive militari del Velodromo generale Alberico Albricci e, nel quartiere Bagnoli, gli impianti sportivi dell'Universit\u00e0 di Napoli Federico II.\nSport di squadra.\nCalcio.\nNel calcio la citt\u00e0 \u00e8 stata rappresentata in prima divisione nazionale sia a livello maschile (con la SSC Napoli) che femminile (con la ASD Napoli).\nLa SSC Napoli, nata nel 1926, \u00e8 il club pi\u00f9 titolato del meridione sia a livello nazionale che internazionale, avendo vinto due scudetti, sei Coppe Italia, due Supercoppe Italiane e una Coppa UEFA.\nIl giocatore di maggior rilievo ad aver militato nelle sue file \u00e8 l'argentino Diego Armando Maradona, artefice del periodo pi\u00f9 vittorioso della storia del club; altri giocatori di livello internazionale ad avere militato nel club sono l'olandese Ruud Krol, il brasiliano Careca e, tra gli italiani, Antonio Juliano, storico capitano del club, che fu campione d'Europa con la Nazionale nel 1968, Giuseppe Bruscolotti, che da questi eredit\u00f2 la fascia da capitano, Giuseppe Savoldi, Dino Zoff, Bruno Giordano, Ciro Ferrara e, nei primi anni della sua carriera, Fabio Cannavaro.\nLa storia dell'ASD Napoli Femminile comincia invece nel 2006, con la fusione di due compagini preesistenti; la squadra milita in Serie A. Nella stagione 2011-2012, anno della promozione in massima serie, giunse anche alla finale di Coppa Italia, perdendo 3-2 dopo i tempi supplementari contro il Brescia.\nPallanuoto.\nLunghissima la serie di successi delle squadre di pallanuoto cittadine. La Rari Nantes Napoli, la Canottieri Napoli e il Posillipo in momenti diversi hanno dominato la scena nazionale ed europea contribuendo anche, con giocatori napoletani, ai successi della nazionale. Ultima squadra in ordine cronologico a balzare alla cronaca \u00e8 l'Acquachiara.\nRugby a 15.\nIl rugby a 15 arriv\u00f2 a Napoli alla fine degli anni venti del XX secolo, e gi\u00e0 nel 1929 vi era una squadra di universitari, il GUF Napoli, che prese parte al secondo campionato nazionale di prima divisione, classificandosi secondo nel girone di qualificazione centro-meridionale.\nUn'estemporanea \"Napoli Rugby\" prese parte al torneo del 1938-39, ma fu nel dopoguerra che la citt\u00e0 si insedi\u00f2 per circa un ventennio nell'\u00e9lite del campionato: con la nascita della Associazione Polisportiva Partenope, che inglob\u00f2 varie realt\u00e0 sportive cittadine, tra cui anche la vecchia Napoli Rugby, si form\u00f2 una generazione di giocatori che, oltre a mettersi in rilievo a livello internazionale (tra tutti Elio Fusco e Marcello Martone, il primo dei quali rappresent\u00f2 anche l' in Coppa Europa), portarono la Partenope a vincere due campionati nazionali consecutivi, nel 1965 e nel 1966.\nLa Partenope milita attualmente nella serie B nazionale, mentre l'Amatori Napoli, altra squadra cittadina che disputa i suoi incontri, come la Partenope, allo stadio Collana, milita nella serie C campana.\nPallamano.\nNella pallamano, l'Italdrink Napoli San Giorgio milita in serie B. Nella pallavolo femminile c'\u00e8 invece l'A.S. Orion Volley Napoli che milita in serie B2.\nFootball americano.\nNel football americano \u00e8 da ricordare la Briganti Napoli che milita in Superbowl League da qualche anno.\nSport individuali.\nTra gli atleti di maggior rilievo che hanno ottenuto primati e vittorie a livello internazionale figurano Assunta Legnante, detentrice del record europeo indoor di getto del peso; il pugile Patrizio Oliva, campione olimpico a Mosca nel 1980 e, da professionista, campione europeo e mondiale nelle categorie superleggeri e welter; il judoka Giuseppe Maddaloni, olimpionico ai giochi di Sydney del 2000; il nuotatore Massimiliano Rosolino, anch'egli olimpionico a Sydney nel 2000 e campione mondiale (Napoli, tra l'altro, ospit\u00f2 nel 2006 i mondiali di nuoto in acque libere).\nAncora nel nuoto, tra gli atleti pi\u00f9 recenti figura la farfallista Caterina Giacchetti, campionessa europea giovanile e, a livello seniores, vincitrice nei Giochi del Mediterraneo e medaglia di bronzo ai campionati europei sia in vasca olimpica che in vasca corta.\nNel tennis spiccano Diego Nargiso, vincitore del torneo juniores di Wimbledon nel 1987 e finalista in Coppa Davis con l'Italia nel 1998, e Rita Grande, vincitrice di 8 titoli WTA e a lungo rappresentante l'Italia in Fed Cup.\nScherma.\nA Napoli ha sede l'Accademia Nazionale di Scherma, unico organismo sportivo italiano abilitato a formare i maestri di Scherma e quelli di kend\u014d.\nTra gli specialisti della disciplina che si sono imposti a livello internazionale figurano Ferdinando Meglio, oro nella sciabola a ai Giochi di Los Angeles nel 1984, e Sandro Cuomo, olimpionico nella spada ai giochi di Atlanta del 1996; la finale della sciabola ai campionati mondiali del 1998 a Chaux-de-Fonds, in Svizzera, vide i due concittadini napoletani Raffaello Caserta e Luigi Tarantino disputarsi il titolo, che and\u00f2 al secondo.\nTiro a segno.\nLa sezione del Tiro a Segno Nazionale di Napoli \u00e8 tra le pi\u00f9 titolate d'Italia, avendo vinto, tra il 1996 e il 2013, 13 titoli di campione nazionale, 12 dei quali consecutivi, e giungendo alla piazza d'onore in altre tre occasioni.\nBadminton.\nNella periferia orientale opera l'APD AnNapoli Badminton che, nella stagione 2018, ha ottenuto la promozione nella massima serie. Tuttavia la difficolt\u00e0 a reperire fondi mette a rischio la partecipazione alla serie A 2019.\nAltri sport.\nIppica.\nLa storia di Napoli si intreccia con la storia dell'Ippica. Gi\u00e0 nel 1400 le scuderie del re contavano 250 cavalli, che provenivano da allevamenti nella zona di Monopoli, in Puglia. Nel 1500 i baroni di Napoli si dedicavano attivamente al commercio di cavalli, attivit\u00e0 considerata fra quelle consentite al lignaggio nobiliare. Numerose fonti fanno ascendere all'incrocio con cavalli napoletani anche la famosa razza dei lipizzani, razza che poi torner\u00e0 a Napoli come variante \"napoletano\". Nel 1492 a Napoli fu il principe e maestro d'equitazione Giovanbattista Pignatelli, fondatore dell'omonima Accademia d'Equitazione, la prima in Italia, ad inventare il metodo dell'addestramento al maneggio e sistemi come quello del piliere facendo lavorare il cavallo attorno ad un tronco di un albero, che poi \u00e8 stato cambiato nel tempo con un semplice palo infisso nel terreno (nella scuola francese se ne \u00e8 aggiunto un secondo), attorno a cui il cavallo compie percorsi ed esercizi, per addestrare i purosangue alla disciplina militare, arte guerresca che poi si \u00e8 trasformata pian piano in sport nel corso dei secoli, con l'abbandono del cavallo per uso bellico.\nNumerose sono le scuole di ippica nel capoluogo partenopeo. Napoletano d'adozione \u00e8 anche il cavallo Varenne, nato a Ferrara, di propriet\u00e0 dell'imprenditore partenopeo Enzo Giordano, unanimemente considerato il pi\u00f9 grande trottatore di tutti i tempi.\nNautica.\nNapoli \u00e8 la sede di due club storici della Vela italiana, il Circolo Savoia e il Circolo Canottieri Napoli.\nIl \"Circolo Canottieri\", fondato nel 1916, ha sede all'interno del porticciolo del Molosiglio nella zona di Santa Lucia.\nIl \"circolo Savoia\" invece, nato nel 1893 come \"Royal Yachting Club Canottieri Sebetia\", ha sede nel porticciolo di Santa Lucia. Innumerevoli sono i titoli vinti a livello europeo ed olimpico dai due circoli nautici.\nIl titolo nautico napoletano proviene dall'antico Michele Iovine, fondatore del porto di Napoli.\nManifestazioni sportive.\nFra le manifestazioni sportive fisse ricordiamo la maratona di nuoto Capri - Napoli, il Gran Premio Lotteria di Agnano di Trotto all'Ippodromo di Agnano ed il Giro Ciclistico della Campania."}
{"id": "4402045", "revid": "2019894", "url": "https://it.wikipedia.org/wiki?curid=4402045", "title": "I Remember (deadmau5 e Kaskade)", "text": "I Remember \u00e8 un singolo realizzato dai disc jockey e produttori discografici deadmau5 e Kaskade, con la parte vocale interpretata dalla cantante Haley Gibby; sesto singolo estratto dal terzo album in studio di Zimmerman \"Random Album Title\".\nTracce.\nDownload digitale\nDownload digitale (Versione Ultra)\nSingolo in vinile\nSingolo in CD\nRemix contenuto in \"5 years of mau5\""}
{"id": "4402051", "revid": "2074539", "url": "https://it.wikipedia.org/wiki?curid=4402051", "title": "Rock Salt &amp; Nails (gruppo musicale)", "text": "I Rock Salt &amp; Nails sono un gruppo musicale celtic fusion formatosi in Scozia negli anni novanta."}
{"id": "4402054", "revid": "203575", "url": "https://it.wikipedia.org/wiki?curid=4402054", "title": "Nazionale di calcio d'Israele olimpica", "text": ""}
{"id": "4402056", "revid": "80598", "url": "https://it.wikipedia.org/wiki?curid=4402056", "title": "Canzone (Don Backy)", "text": "Canzone \u00e8 un brano musicale composto da Don Backy e Detto Mariano, terzo classificato al Festival di Sanremo 1968 nell'interpretazione di Milva ed Adriano Celentano.\nIl brano.\nIl testo narra di un amore finito, dove, quando uno dei due se ne va, l'altro che rimane soffre.\n45 giri.\nDopo il Festival fu pubblicato su 45 giri sia dagli interpreti della manifestazione sia dal coautore Don Backy.\nStoria del brano.\nPer una diatriba tra Celentano e Don Backy, la canzone rischi\u00f2 di non andare al Festival. Per quella lite il cantautore toscano non partecip\u00f2 alla manifestazione, ed al suo posto il brano fu eseguito proprio da Celentano, che per ripicca all'autore lo cant\u00f2 non proprio nello stile sanremese."}
{"id": "4402063", "revid": "767487", "url": "https://it.wikipedia.org/wiki?curid=4402063", "title": "Elizabeth Stewart", "text": "Biografia.\nEra la figlia di Esm\u00e9 Stewart, III duca di Lennox, e di sua moglie, Catherine Clifton, baronessa di Leighton Bromswold.\nMatrimonio.\nSpos\u00f2, il 7 marzo 1626, Henry Howard, XXII conte di Arundel. Ebbero dodici figli:\nMorte.\nMor\u00ec il 23 gennaio 1673, all'et\u00e0 di 63 anni, a Arundel House, a Londra. Fu sepolta al Castello di Arundel."}
{"id": "4402064", "revid": "228587", "url": "https://it.wikipedia.org/wiki?curid=4402064", "title": "Porchiano", "text": ""}
{"id": "4402069", "revid": "537319", "url": "https://it.wikipedia.org/wiki?curid=4402069", "title": "Porchiano dell'Ascensione", "text": ""}
{"id": "4402070", "revid": "1941276", "url": "https://it.wikipedia.org/wiki?curid=4402070", "title": "The Other Girl", "text": ""}
{"id": "4402071", "revid": "28592", "url": "https://it.wikipedia.org/wiki?curid=4402071", "title": "Porchiano (Todi)", "text": ""}
{"id": "4402072", "revid": "537319", "url": "https://it.wikipedia.org/wiki?curid=4402072", "title": "Porchiano Ascoli", "text": ""}
{"id": "4402074", "revid": "3732", "url": "https://it.wikipedia.org/wiki?curid=4402074", "title": "Outremer", "text": ""}
{"id": "4402080", "revid": "599013", "url": "https://it.wikipedia.org/wiki?curid=4402080", "title": "Todi (disambigua)", "text": ""}
{"id": "4402083", "revid": "104458", "url": "https://it.wikipedia.org/wiki?curid=4402083", "title": "Campionati mondiali di biathlon 2013 - 10 km sprint maschile", "text": "La 10\u00a0km sprint maschile dei Campionati mondiali di biathlon 2013 si \u00e8 svolta il 9 febbraio 2013 alle 13:00 (UTC+1). Hanno partecipato 136 atleti di 40 nazioni."}
{"id": "4402087", "revid": "1543377", "url": "https://it.wikipedia.org/wiki?curid=4402087", "title": "Nazionale olimpica di calcio", "text": "Con l'appellativo di Nazionale olimpica di calcio si indicano tutte quelle Nazionali che partecipano o hanno partecipato al torneo di calcio ai Giochi olimpici e/o alle loro qualificazioni a partire dall'edizione del 1952.\nStoria.\nFino al 1984 soltanto i calciatori dilettanti potevano partecipare ai Giochi olimpici, nonostante gi\u00e0 da molti anni il professionismo fosse diffuso in gran parte del mondo.\nQuesto regolamento fu causa di numerose dispute tra FIFA e CIO nel corso degli anni: la prima premeva perch\u00e9 il CIO si decidesse ad aprire il torneo ai professionisti; la seconda, d'altro canto, insisteva nell'avere una concezione \"decoubertiniana\" dello sport e dunque rifiutava di compiere questo passo.\nSul finire degli anni venti le dispute tra FIFA e CIO si fecero pi\u00f9 accese e le due parti non riuscivano ad arrivare ad un compromesso. Pertanto al 27\u00ba congresso del CIO, tenutosi nel luglio del 1928 ad Amsterdam, si decise di escludere il calcio dal programma dei Giochi olimpici del 1932. Successivamente la FIFA decise di riconoscere la posizione del CIO; per questo motivo al 34\u00ba congresso del CIO, tenutosi nel marzo del 1935 ad Oslo, venne deciso di reinserire il calcio nel programma olimpico gi\u00e0 a partire dai Giochi olimpici del 1936.\nIl regolamento stabilito dal CIO permetteva solo ad alcune federazioni calcistiche di poter schierare in campo la propria nazionale maggiore, come ad esempio le nazionali del \"blocco sovietico\", in quanto i loro giocatori godevano dello status di \"dilettanti\"; mentre altre federazioni calcistiche erano costrette a schierare la propria nazionale dilettanti, calciatori molto giovani che erano ancora studenti, oppure calciatori che erano studenti universitari.\nPer questa ragione la FIFA si trov\u00f2 nella condizione di dover riconoscere un torneo dove partecipavano nazionali molto diverse tra loro; dovette quindi scendere ad un compromesso: dopo un'analisi condotta nel 1999 venne stabilito che vengono riconosciuti come tornei per Nazionali maggiori i soli tornei olimpici di calcio compresi tra il 1908 ed il 1952. Venne inoltre stabilito che non vengono riconosciuti come tali i tornei olimpici di calcio a partire dal 1960 e che bisognava svolgere un'ulteriore analisi per capire se si dovesse riconoscere come torneo per Nazionali maggiori anche il torneo olimpico di calcio del 1956.\nIn una successiva analisi, condotta nel 2010, \u00e8 stato stabilito che vengono riconosciuti come tornei per Nazionali maggiori i soli tornei olimpici di calcio compresi tra il 1908 ed il 1948; non vengono riconosciuti come tali i tornei olimpici di calcio a partire dall'edizione del 1952.\nLa nascita delle nazionali olimpiche viene dunque fatta risalire al 1952.\nMolte federazioni calcistiche, tuttavia, hanno deciso di ignorare questa direttiva della FIFA: infatti quelle federazioni che potevano schierare la propria Nazionale maggiore (perch\u00e9 i loro tesserati avevano uno status da dilettante) hanno continuato a considerare come nazionali maggiori anche alcune nazionali che hanno partecipato ai Giochi olimpici nelle edizioni successive al 1948, mentre quelle federazioni che non potevano schierare la propria nazionale maggiore (i loro tesserati erano professionisti) considerano come nazionali maggiori solo alcune delle nazionali che hanno partecipato ai Giochi olimpici fino al 1948. Quindi, in generale, ogni federazione applica una regola soggettiva, con la quale identifica le nazionali maggiori che hanno partecipato ai Giochi olimpici, nonostante vi sia una regola ufficiale promulgata dalla FIFA.\nEvoluzione temporale della nazionale olimpica.\nNonostante le varie dispute, FIFA e CIO riuscirono, a partire dall'inizio degli anni ottanta, a trovare alcuni accordi che gradualmente hanno portato alla formazione dell'attuale Nazionale olimpica. Di seguito \u00e8 riportata una tabella riassuntiva."}
{"id": "4402089", "revid": "436907", "url": "https://it.wikipedia.org/wiki?curid=4402089", "title": "Made in Stoke 24/7/11", "text": "Made in Stoke 24/7/11 \u00e8 il secondo album dal vivo del chitarrista statunitense Slash, pubblicato nel novembre 2011 dalla Eagle Rock Entertainment.\nDescrizione.\nRealizzato con la partecipazione del cantante Myles Kennedy, l'album \u00e8 stato registrato durante il primo tour di Slash da solista a Stoke, suo luogo di nascita, al Victoria Hall il 24 luglio 2011 e pubblicato dalla Armoury Records, una divisione dell'Eagle Rock Entertainment, il successivo 14 novembre come live album e DVD. \nOltre a brani estratti dall'album di Slash, \"Made in Stoke\", include anche brani originariamente interpretati dalle precedenti band del chitarrista, come Guns N' Roses, Slash's Snakepit e Velvet Revolver."}
{"id": "4402093", "revid": "767487", "url": "https://it.wikipedia.org/wiki?curid=4402093", "title": "Wahiawa", "text": "Wahiawa \u00e8 un census-designated place degli Stati Uniti d'America, nella contea di Honolulu, nello stato delle Hawaii."}
{"id": "4402094", "revid": "1904508", "url": "https://it.wikipedia.org/wiki?curid=4402094", "title": "Lord Thomas Howard", "text": "Biografia.\nInfanzia.\nEra il figlio primogenito di Henry Howard, VI duca di Norfolk, e di sua moglie, Lady Anne Somerset.\nMatrimonio.\nSpos\u00f2 Mary Elizabeth Savile, figlia di Sir John Savile, I Baronetto, e di sua moglie, Mary Paston. Ebbero quattro figli.\nMorte.\nMor\u00ec il 9 novembre 1689.\nDiscendenza.\nLord Thomas Howard e Mary Elizabeth Savile ebbero:"}
{"id": "4402095", "revid": "18143", "url": "https://it.wikipedia.org/wiki?curid=4402095", "title": "Ewa Beach", "text": "Ewa Beach \u00e8 un census-designated place degli Stati Uniti d'America, nella contea di Honolulu, nello stato delle Hawaii."}
{"id": "4402098", "revid": "767487", "url": "https://it.wikipedia.org/wiki?curid=4402098", "title": "Schofield Barracks", "text": "Schofield Barracks \u00e8 un census-designated place degli Stati Uniti d'America, nella contea di Honolulu, nello stato delle Hawaii."}
{"id": "4402099", "revid": "767487", "url": "https://it.wikipedia.org/wiki?curid=4402099", "title": "Halawa", "text": "Halawa \u00e8 un census-designated place degli Stati Uniti d'America, nella contea di Honolulu, nello stato delle Hawaii."}
{"id": "4402102", "revid": "767487", "url": "https://it.wikipedia.org/wiki?curid=4402102", "title": "Makakilo City", "text": "Makakilo City o Makakilo \u00e8 un census-designated place degli Stati Uniti d'America, nella contea di Honolulu, nello stato delle Hawaii."}
{"id": "4402103", "revid": "600229", "url": "https://it.wikipedia.org/wiki?curid=4402103", "title": "WoO", "text": "WoO \u00e8 un acronimo derivante dalla frase del catalogo musicale tedesco (in italiano: \"Composizioni senza numero di opus\"). Esso indica principalmente il Catalogo Kinsky/Halm, iniziato dal musicologo tedesco Georg Kinsky e completato e pubblicato, dopo la sua morte, dal collega Hans Halm nel 1955.\nEsso \u00e8 il catalogo principale delle opere di Ludwig van Beethoven che non vennero originariamente pubblicate col loro numero di opus o che sono giunte solo come frammenti.\nAltri utilizzi dell'acronimo.\nL'abbreviazione WoO \u00e8 talvolta usata anche per riferirsi a composizioni senza numero di opus di altri autori."}
{"id": "4402105", "revid": "1386670", "url": "https://it.wikipedia.org/wiki?curid=4402105", "title": "Purchiano", "text": ""}
{"id": "4402109", "revid": "56041712", "url": "https://it.wikipedia.org/wiki?curid=4402109", "title": "Teatro italiano", "text": ""}
{"id": "4402110", "revid": "56041729", "url": "https://it.wikipedia.org/wiki?curid=4402110", "title": "Drammaturgia italiana", "text": ""}
{"id": "4402112", "revid": "767487", "url": "https://it.wikipedia.org/wiki?curid=4402112", "title": "Camille redouble", "text": "Camille redouble \u00e8 un film del 2012 scritto, diretto e interpretato da No\u00e9mie Lvovsky.\nDistribuzione e riconoscimenti.\nPresentato con successo nella Quinzaine des R\u00e9alisateurs del Festival di Cannes 2012 (Premio SACD) e al Festival di Locarno (Premio Variety Piazza Grande), ha ottenuto tredici candidature ai Premi C\u00e9sar 2013, comprese tre personali per la Lvovsky (miglior regista, migliore sceneggiatura originale e migliore attrice), sopravanzando film ben pi\u00f9 quotati (nessuna di esse si \u00e8 per\u00f2 poi concretizzata in un premio)."}
{"id": "4402119", "revid": "226458", "url": "https://it.wikipedia.org/wiki?curid=4402119", "title": "Composizioni di Charles Villiers Stanford", "text": "Lista delle composizioni di Charles Villiers Stanford (1852-1924), ordinate per genere."}
{"id": "4402121", "revid": "1544245", "url": "https://it.wikipedia.org/wiki?curid=4402121", "title": "Telenor", "text": "Telenor Group ASA \u00e8 una multinazionale norvegese, controllata dal Governo norvegese, attiva nel settore delle telecomunicazioni. \u00c8 quotata nell'Indice OBX della Borsa di Oslo.\nAttivit\u00e0.\nTelenor \u00e8 il leader nel mercato norvegese delle telecomunicazioni. L'azienda conta 2,4 milioni di clienti di telefonia mobile in Norvegia e possiede partecipazioni in 12 paesi al di fuori del paese, per un totale di 189 milioni di clienti nel mondo (2015). Possiede inoltre il 35,7% di VimpelCom, attiva in 29 paesi.\nStoria.\nL'azienda \u00e8 stata fondata nel 1855 col nome di \"Telegrafverket\", cambi\u00f2 nome nel 1969 in \"Televerket\" e si ribattezz\u00f2 nel 1994 col nome attuale quando venne ristrutturata come azienda pubblica. Dal dicembre 1998 \u00e8 quotata in borsa.\nIl browser internet Opera \u00e8 nato nel 1994 come progetto di ricerca all'interno di Telenor. Nel 1995 fu fondata la Opera Software ASA, che si dedica da allora al suo sviluppo.\nIl \"Telenor Research Centre\" \u00e8 rimasto a Kjeller fino al 2001, quando la maggioranza dei dipendenti \u00e8 stata trasferita a Fornebu.\nDal 2004 al 2007 ha fatto parte dell'alleanza \"Starmap Mobile Alliance\" tra compagnie internazionali di telecomunicazioni (ne faceva parte anche l'italiana Wind).\nIl 3 aprile 2009, Telenor \u00e8 condannata in appello a pagare 1,7 miliardi di dollari di riparazione all'azionista di minoranza russo Farimex Products, per aver ritardato l'entrata dell'operatore russo VimpelCom nel mercato ucraino.\nMercati internazionali.\nUcraina, Russia, Italia e altri paesi.\nNel 2012 Telenor ha aumentato la sua quota azionaria di VimpelCom Ltd. (Marchi: Beeline, WIND, Kyivstar, Orascom Telecom) al 35,7% (con il 42,95% dei diritti di voto)."}
{"id": "4402132", "revid": "124605074", "url": "https://it.wikipedia.org/wiki?curid=4402132", "title": "Ordine del Re Drago", "text": "L'Ordine del Re Drago \u00e8 un ordine cavalleresco del Bhutan.\nStoria.\nL'Ordine \u00e8 stato fondato il 7 novembre 2008 dal Re Jigme Khesar Namgyel Wangchuck per ricompensare coloro che hanno mostrato in tutta la vita, devozione alla nazione e al popolo di Bhutan.\nClassi.\nL'Ordine dispone delle seguenti classi di benemerenza:\nInsegne.\nLe insegne vengono portate nei seguenti modi:\nIn abito nazionale bhutanese:\nI Classe: distintivo su un nastro al collo di grandi dimensioni e una stella su un nastro a medaglia sul petto a sinistra.\nII Classe: distintivo indossato ad un nastro da collo di grandi dimensioni.\nIn abito europeo o uniforme:\nI Classe: distintivo che pende da una fascia e stella al seno (senza nastro) sul seno sinistro.\nII Classe: distintivo appeso a una fascia."}
{"id": "4402135", "revid": "101127479", "url": "https://it.wikipedia.org/wiki?curid=4402135", "title": "Ordine reale del Buthan", "text": "L'Ordine reale del Buthan \u00e8 un ordine cavalleresco del Bhutan.\nStoria.\nL'ordine \u00e8 stato fondato nel 1966 dal re Jigme Dorji Wangchuck per premiare le persone che hanno contribuito in vari modi allo sviluppo socio-economico, religioso e politico e alla crescita del Bhutan.\nEsso pu\u00f2 essere presentato sia a i cittadini del Bhutan che agli stranieri.\nClassi.\nL'ordine dispone delle seguenti classi di benemerenza:"}
{"id": "4402143", "revid": "767487", "url": "https://it.wikipedia.org/wiki?curid=4402143", "title": "Ordine nazionale al merito (Bhutan)", "text": "L'Ordine nazionale al merito \u00e8 un ordine cavalleresco del Bhutan.\nStoria.\nL'ordine \u00e8 stato fondato il 7 novembre 2008 dal re Jigme Khesar Namgyel Wangchuck.\nClassi.\nL'ordine dispone delle seguenti classi di benemerenza:"}
{"id": "4402144", "revid": "648716", "url": "https://it.wikipedia.org/wiki?curid=4402144", "title": "Thelephora palmata", "text": "Thelephora palmata \u00e8 un fungo appartenente alla famiglia Thelephoraceae. Cresce in autunno.\nDescrizione.\nPu\u00f2 raggiungere i 10\u00a0cm di altezza.\nCommestibilit\u00e0.\nNon commestibile, con odore molto sgradevole e carne di consistenza legnosa."}
{"id": "4402151", "revid": "537927", "url": "https://it.wikipedia.org/wiki?curid=4402151", "title": "Telegrafverket", "text": ""}
{"id": "4402152", "revid": "120010987", "url": "https://it.wikipedia.org/wiki?curid=4402152", "title": "Ordine della Grande vittoria del drago Thunder", "text": "L'ordine della Grande vittoria del drago Thunder \u00e8 un ordine cavalleresco del Bhutan.\nStoria.\nL'ordine \u00e8 stato rifondato il 29 settembre 1985 dal re Jigme Singye Wangchuck.\nClassi.\nL'ordine dispone delle seguenti classi di benemerenza:\nInsegne.\nLe insegne vengono portate nei seguenti modi:"}
{"id": "4402154", "revid": "537927", "url": "https://it.wikipedia.org/wiki?curid=4402154", "title": "Televerket", "text": ""}
{"id": "4402155", "revid": "1609015", "url": "https://it.wikipedia.org/wiki?curid=4402155", "title": "Le glorie di Maria", "text": "Le glorie di Maria \u00e8 un'opera di impegno dogmatico di mariologia composta nel 1750 da \u0218an\u021b'Alfonso Maria de' Liguori, dottore della chiesa.\nStoria.\nL'opera \u00e8 stata scritta ai tempi del Giansenismo, che criticavano la devozione mariana per cui ne nacque una polemica che favor\u00ec la diffusione del libro.\nContenuto.\nIl libro unisce numerose citazioni in favore della devozione alla Beata Vergine Maria dei Padri della Chiesa e dei Dottori della Chiesa con proprie vedute personali sulla venerazione mariana, e comprende una serie di \"esempi\" e preghiere a Maria.\nLa prima parte dell'opera mariana si concentra sulla Salve Regina, la preghiera, e spiega come Dio ha dato Maria all'umanit\u00e0 come la \"Porta del Cielo\". Su questo argomento, S. Alfonso cita San Bonaventura, e cio\u00e8:\nLa seconda parte dell'opera affronta, nel primo capitolo, le principali feste mariane: Immacolata Concezione, Nascita, Presentazione, Annunciazione, Visitazione, Purificazione, Assunzione, Dolori di Maria; nel secondo capitolo si concentra sui Sette Dolori di Maria, spiegando come il suo \"martirio prolungato\" \u00e8 stato maggiore di quello di tutti gli altri martiri; nel terzo capitolo discute dieci diverse virt\u00f9 di Maria Santissima; mentre nel quarto capitolo fornisce una raccolta di devozioni mariane, meditazioni e preghiere.\nUn'appendice \u00e8 dedicata a difendere il ruolo di Maria come mediatrice di tutte le grazie."}
{"id": "4402159", "revid": "767487", "url": "https://it.wikipedia.org/wiki?curid=4402159", "title": "Il fu Mattia Pascal (film 1926)", "text": "Il fu Mattia Pascal (\"Feu Mathias Pascal\") \u00e8 un film muto del 1926 diretto da Marcel L'Herbier.\nSi tratta di uno dei primi famosi film che tratta le vicende di Mattia Pascal, tratto dal libro \"Il fu Mattia Pascal\" di Luigi Pirandello. Un'ulteriore trasposizione cinematografica del libro verr\u00e0 fatta nel 1937.\nTrama.\nNel piccolo paese italiano di Miragno vive un giovane squattrinato e infelice di nome Mattia Pascal. Egli fa di tutto per divertirsi, ma combina solo guai, sposandosi con la parente di un suo usuraio: Romilda Pescatore, poi andando a letto con una tale Oliva, da cui avr\u00e0 un bambino. Mattia getta il disonore sulla sua nuova famiglia e cos\u00ec, per migliorare la sua condizione economica, va a Monte Carlo a giocare alla roulette. Fortunatamente vince e si mette in viaggio verso casa, ma durante una sosta in treno legge un curioso articolo di giornale. Un tale di nome \"Mattia Pascal\" di Miragno \u00e8 morto annegato e sono stati fatti tutti gli accertamenti sul cadavere. Mattia \u00e8 sconcertato e non sa come reagire di fronte a quella bizzarra situazione, ma subito dopo decide di divertirsi come mai aveva fatto. Infatti egli distrugge tutti i suoi documenti originali di riconoscimento e si ribattezza \"Adriano Meis\", viaggiando prima in molti posti dell'Italia e dell'Europa. Quando \u00e8 quasi al verde, alloggiando in una pensione di Roma. Qui avverr\u00e0 la seconda parte della storia in cui Adriano Meis, far\u00e0 amicizia con i membri buffi e tristi della famiglia che lo ospita, ma che poi inizier\u00e0 ad invidiare e a detestare per alcuni aspetti. Infatti Adriana Paleari \u00e8 platonicamente innamorata di Mattia, che per\u00f2 non ricambia il suo amore, mentre il padrone di casa \u00e8 un uomo del tutto bizzarro che presiede sedute spiritiche. La signora Caporale per non essere da meno \u00e8 una donna del tutto infantile. Meis inoltre avr\u00e0 un conflitto interiore in cui la sua prima anima, quella di Mattia Pascal, cercher\u00e0 di riavere il controllo sul proprio corpo. Mattia si rende finalmente conto dell'assurdit\u00e0 di ci\u00f2 che sta facendo e cos\u00ec finalmente, dopo aver simulato la sua morte nel fiume Tevere, prende il primo treno per Miragno, per riabbracciare la moglie e i suoi amici. Ma trover\u00e0 la moglie sposato con un altro."}
{"id": "4402161", "revid": "228587", "url": "https://it.wikipedia.org/wiki?curid=4402161", "title": "Campionati mondiali di biathlon 2013 - 7,5 km sprint femminile", "text": "La 7,5\u00a0km sprint femminile dei Campionati mondiali di biathlon 2013 si \u00e8 svolta il 9 febbraio 2013 alle 16:15 (UTC+1). Hanno partecipato 115 atlete di 38 nazioni."}
{"id": "4402164", "revid": "1305772", "url": "https://it.wikipedia.org/wiki?curid=4402164", "title": "Tim Burke", "text": ""}
{"id": "4402166", "revid": "298229", "url": "https://it.wikipedia.org/wiki?curid=4402166", "title": "Nazionale di calcio di Tonga", "text": ""}
{"id": "4402174", "revid": "228587", "url": "https://it.wikipedia.org/wiki?curid=4402174", "title": "I concerti live @ RTSI (album Matia Bazar)", "text": "I concerti live @ RTSI \u00e8 il secondo album dal vivo dei Matia Bazar, pubblicato dall'etichetta discografica Sony Music su CD e DVD (catalogo 997 5 05108 2 e 997 2 01532 9) il 29 ottobre 2002 e ristampato in entrambi i formati dalla Edel Music (297 5 87311 2 e 297 5 87311 8) il 26 maggio 2006.\nStoria.\n\u00c8 la registrazione del concerto dal vivo tenuto dal gruppo il 20 maggio 1981 a Lugano negli studi della RTSI - RadioTelevisione Svizzera di lingua Italiana, che, negli anni ottanta, realizz\u00f2 una serie di puntate dedicate ai maggiori cantautori italiani per il programma intitolato I concerti live @ RTSI.\nIl concerto \u00e8 rimasto inedito fino al 2002, quando tutti i suoi brani sono stati pubblicati su CD Audio e DVD, sia separati sia in un'unica confezione.\nProbabilmente a causa di un problema di stampa, tutte le copertine delle varie edizioni in DVD non riportano l'elenco dei brani nell'ordine in cui furono eseguiti durante il concerto, ma la sequenza con cui le canzoni sono ascoltabili nel CD; comunque, la scaletta nei men\u00f9 interni ai supporti DVD \u00e8 quella originale.\nI 30 marzo 2012, la NAR International rende disponibile per il download digitale il CD rimasterizzato. Poi, nel 2013 (catalogo 442 9 10912 2), ripubblica entrambi i supporti rimasterizzati, corregge sulla copertina della confezione la sequenza dei brani del DVD e, sempre su DVD, aggiunge la codifica audio Dolby Digital 5.1 per tutte le tracce.\nVideo musicale.\nLa stessa NAR International ha pubblicato e condiviso il contenuto filmato dell'intero DVD tramite YouTube.\nTracce.\nCD.\nDurate dei brani effettive ricavate direttamente dal supporto CD, diverse da quelle stampate su libretti e copertine ufficiali.\nDVD.\nFormato DVD-5, standard televisivo PAL, aspetto 4:3, codifica audio AC-3 a due canali, durata totale 65 minuti."}
{"id": "4402180", "revid": "66837", "url": "https://it.wikipedia.org/wiki?curid=4402180", "title": "Play-off AFC Champions League 2013", "text": ""}
{"id": "4402183", "revid": "1543377", "url": "https://it.wikipedia.org/wiki?curid=4402183", "title": "Servizio informazioni aeronautiche", "text": "Il Servizio Informazioni Aeronautiche in inglese Aeronautical Information Services, abbreviato in AIS, ha lo scopo di raccogliere e distribuire le informazioni utili per la sicurezza, l'efficienza e regolarit\u00e0 della navigazione aerea.\nLe informazioni gestite dall'AIS attengono la funzionalit\u00e0 delle radioassistenze e degli ausili alla navigazione, lo stato degli aerodromi e le loro caratteristiche, le procedure di navigazione, i servizi disponibili e la struttura degli spazi aerei. \nIl servizio di informazioni aeronautiche, secondo la classificazione internazionale \u00e8 uno dei servizi di navigazione aerea.\nScopo.\nGli operatori, gli equipaggi e tutto il personale coinvolto nelle operazioni del traffico aereo, devono poter avere accesso ad una vasta quantit\u00e0 di informazioni essenziali per la pianificazione, e la gestione del volo. Ad esempio possono aver bisogno di conoscere nel dettaglio le procedure necessarie per il transito attraverso spazi aerei, cos\u00ec come i servizi disponibili su aeroporti, eliporti, e tutta una serie dati associati alla navigazione lungo particolari rotte. Gli operatori, inoltre, devono poter essere immediatamente informati circa improvvise avarie agli ausili alla navigazione quali radioassistenze o l'effettuazione di attivit\u00e0 potenzialmente pericolose per i voli all'interno di alcune aree, come, ad esempio, attivit\u00e0 militari, tiri a fuoco, lancio di palloni aerostatici ed altro.\nL'accuratezza di tali informazioni, l'ampia diffusione ed il tempestivo aggiornamento, sono caratteristiche intrinseche di un servizio AIS di qualit\u00e0.\nPubblicazioni.\nAIP.\nLa \"Pubblicazione Informazioni Aeronautiche\", in inglese \"Aeronautical Information Publication\", abbreviato in AIP, \u00e8 il compendio di tutte le informazioni a carattere permanente inerenti allo spazio aereo di uno Stato.\nViene pubblicato secondo specifici standard internazionali e comprende informazioni dettagliate circa:\nLe modalit\u00e0 di aggiornamento dell'AIP sono basate su di un sistema che garantisce l'aggiornamento puntuale e preciso di tutte le informazioni aeronautiche tenendo conto delle modifiche che determinino una significativa variazione nelle operazioni di volo. Tale sistema prende il nome di \"aeronautical information regulation and control\", meglio conosciuto con l'acronimo \"AIRAC\".\nNOTAM.\nI \"Notice to Airmen\" abbreviato in NOTAM, sono particolari messaggi emessi per avvisare gli operatori aerei, gli equipaggi e gli enti dei servizi del traffico aereo circa improvvise o temporanee modifiche nella funzionalit\u00e0 di apparati d'ausilio alla navigazione aerea, di restrizioni che vadano a interessare spazi aerei o aeroporti e, in ogni caso, circa cambiamenti nella usuale erogazione di servizi.\nAIC.\nLa \"Circolare Informazioni Aeronautiche\", in inglese \"Aeronautical information Circular\", abbreviato in AIC, \u00e8 una pubblicazione che contiene informazioni che non necessitano di un'immediata diffusione per mezzo di NOTAM, poich\u00e9 attengono situazioni programmate con largo anticipo ma che tuttavia, per la transitoriet\u00e0 delle informazioni contenute, non sono da includere in AIP. Le materie trattate dall'AIC riguardano la sicurezza del volo, la navigazione aerea, argomenti tecnici, amministrativi o legislativi.\nResponsabilit\u00e0.\nResponsabilit\u00e0 del pilota Comandante.\nIl pilota Comandante di un aeromobile ha la responsabilit\u00e0 di prendere adeguata visione delle informazioni necessarie alla condotta del volo programmato, dei regolamenti e le procedure in vigore nello Stato sorvolato. Tale requisito pu\u00f2 essere soddisfatto attraverso le procedure proprie del servizio informazioni aeronautiche, per mezzo delle pubblicazioni emanate.\nResponsabilit\u00e0 dello Stato.\nL'ICAO stabilisce che ciascuno Stato sia responsabile di provvedere al servizio AIS all'interno degli spazi aerei di propria competenza oppure che stabilisca appositi accordi con altri Stati per l'erogazione di tali servizi. In alternativa \u00e8 possibile identificare un ente non governativo per l'espletamento del servizio informazioni aeronautiche. In ogni caso lo Stato rimane formalmente responsabile del servizio.\nResponsabilit\u00e0 del fornitore dei servizi AIS.\nL'erogatore dell'AIS deve garantire che le informazioni e i dati aeronautici necessari per la sicurezza, efficienza e regolarit\u00e0 dei voli siano resi disponibili in maniera adeguata secondo gli standard e la qualit\u00e0 prevista.\nFuturo dell'AIS.\nA seguito del rapido progresso tecnologico e della diffusa informatizzazione, l'attuale filosofia di gestione delle informazioni aeronautiche, basata sulla raccolta e diffusione di materiale cartaceo per mezzo postale o attraverso telescriventi, risulta obsoleto e non soddisfa pi\u00f9 le mutate esigenze dell'utenza. L'interoperabilit\u00e0 degli attuali sistemi, commercialmente disponibili, consentirebbero una pi\u00f9 efficace ed efficiente gestione delle informazioni. Con queste premesse, in campo internazionale, \u00e8 allo studio una nuova filosofia di gestione delle informazioni aeronautiche che, appunto, prende il nome di \"Aeronautical Information Management\", abbreviato in AIM basata su presupposti di massiccia informatizzazione e larga diffusione delle informazioni.\nLa transizione dell'AIS nel futuro AIM non richieder\u00e0 completi stravolgimenti: le maggiori modifiche al sistema\nverteranno nell'introduzione di nuovi prodotti e servizi e nel miglioramento della qualit\u00e0 dei dati distribuiti e nella tempestivit\u00e0 dell'erogazione al fine di venire maggiormente incontro alle esigenze dell'utenza aeronautica."}
{"id": "4402185", "revid": "287204", "url": "https://it.wikipedia.org/wiki?curid=4402185", "title": "Bursaspor TV", "text": "Bursaspor TV \u00e8 un'emittente televisiva turca a copertura nazionale dedicata al Bursaspor Kul\u00fcb\u00fc Derne\u011fi.\nLa TV \u00e8 stata lanciata nel 2009 ed \u00e8 diretta da Koray Kundakilar.\nBursaspor Tv \u00e8 visibile in tutto il paese in analogico e con il satellite grazie al provider turco Digiturk."}
{"id": "4402191", "revid": "1480390", "url": "https://it.wikipedia.org/wiki?curid=4402191", "title": "El Sereno (Los Angeles)", "text": "El Sereno \u00e8 un quartiere dell'EstSide di Los Angeles.\n\u00c8 il distretto pi\u00f9 ad est della citt\u00e0 di Los Angeles e si trova in cima alle Monterey Hills che separano il Bacino di Los Angeles dalla valle di San Gabriel.\nEl Sereno \u00e8 circondato da Monterey Hills e South Pasadena a nord, Alhambra ad est, University Hills a sud-est, City Terrace a sud, Boyle Heights a sud-ovest, Lincoln Heights ad ovest e Montecito Heights a sord-ovest.\nLe principali arterie sono Huntington Drive, Valley Boulevard, Eastern ed Alhambra Avenues e la Soto Street. Come codice di avviamento postale il quartiere adotta lo ZIP 90032."}
{"id": "4402192", "revid": "48344", "url": "https://it.wikipedia.org/wiki?curid=4402192", "title": "Episodi di El internado (quarta stagione)", "text": "La quarta stagione di El internado \u00e8 composta da 11 episodi ed \u00e8 stata trasmessa in Spagna dal 22 ottobre 2008 al 15 gennaio 2009, con ascolti medi per 3.893.000 spettatori e il 22% di share.\nIn Italia, la quarta stagione \u00e8 inedita."}
{"id": "4402197", "revid": "287204", "url": "https://it.wikipedia.org/wiki?curid=4402197", "title": "Enrico Besana", "text": "Biografia.\nEnrico Besana nacque nel 1813 a Milano da Felice Maria e da Giulia Ciani. Ader\u00ec ancora studente alla Giovane Italia laureandosi in medicina a Pavia nel 1840. Fu costretto, in seguito al ferimento in duello di un ufficiale austriaco, a rifugiarsi a Lugano presso gli zii materni, banchieri emigrati anch'essi per cause politiche. Accorse nel 1848 a Milano partecipando attivamente alle \"Cinque giornate\", e successivamente volontario nelle Prima guerra d'indipendenza sia nel 1848 che nel 1849 combattendo nell'esercito piemontese.\nDopo la sconfitta di Novara, fu nuovamente esule a Lugano.\nCome volontario nei Cacciatori delle Alpi partecip\u00f2 alla Seconda guerra d'indipendenza, combattendo a Varese e nella battaglia di San Fermo. Garibaldi lo incaric\u00f2 con Giuseppe Finzi della direzione e dell'amministrazione del Fondo per il milione di fucili. Nel collegio di Cassano d'Adda fu eletto deputato della VII legislatura del Parlamento del Regno di Sardegna.\nNon pi\u00f9 giovane d'et\u00e0 partecip\u00f2 come volontario garibaldino anche alla Terza guerra d'indipendenza nel 1866.\nAcquis\u00ec notoriet\u00e0 anche per i numerosi viaggi nel mondo intrapresi, che descrisse con resoconti pubblicati dai giornali dell'epoca come il Corriere di Milano e La Perseveranza."}
{"id": "4402202", "revid": "682087", "url": "https://it.wikipedia.org/wiki?curid=4402202", "title": "Disfunzione multiorgano", "text": ""}
{"id": "4402203", "revid": "253269", "url": "https://it.wikipedia.org/wiki?curid=4402203", "title": "Christoph M. Ohrt", "text": "Biografia.\nOhrt \u00e8 cresciuto ad Amburgo ed ha studiato al Gymnasium Eppendorf, un liceo, che ha lasciato pochi anni prima del suo diploma per andare a studiare in una scuola di recitazione ad Amburgo dal 1977 al 1979. Successivamente ha continuato i suoi studi di recitazione presso lo Center for the Acting Process a New York negli Stati Uniti d'America dal 1979 al 1983.\nDurante il suo soggiorno a New York ha abitato a Hell's Kitchen.\nEgli ha incontrato sua moglie Stevee a Sherman Oaks, un distretto di Los Angeles, ed hanno due figli, Lilly e Spencer..\nIl suo cantante preferito \u00e8 Marilyn Manson.\nCarriera.\nIl film Kassensturz del 1982 segna il suo ingresso nell'attivit\u00e0 cinematografica in Germania. Nel 2002 interpreta uno dei suoi ruoli pi\u00f9 conosciuti, quello di Felix Edel nella serie televisiva tedesca Edel &amp; Starck, serie che nello stesso anno gli ha fatto ottenere il Deutscher Fernsehpreis.."}
{"id": "4402206", "revid": "823898", "url": "https://it.wikipedia.org/wiki?curid=4402206", "title": "Christoph Ohrt", "text": ""}
{"id": "4402208", "revid": "599013", "url": "https://it.wikipedia.org/wiki?curid=4402208", "title": "Gilad Bloom", "text": "Carriera.\nOttenne il suo best ranking in singolare il 15 ottobre 1990 con la 61\u00aa posizione, mentre nel doppio divenne il 24 febbraio 1992, il 62\u00ba del ranking ATP.\nIn carriera, in singolare, raggiunse in tre occasione la finale di tornei del circuito ATP, uscendone per\u00f2 sempre sconfitto. Nel 1990 riusc\u00ec a raggiungere il quarto turno degli US Open, miglior prestazione nei tornei del grande slam, nel quale venne superato dal cecoslovacco Ivan Lendl in tre set, con il risultato di 0-6, 3-6, 4-6. Inoltre, vinse sei tornei del circuito Challenger, tra cui per ben quattro volte il Jerusalem Challenger.\nQuattro furono invece i successi ottenuti in doppio nel circuito ATP, su un totale di cinque finali raggiunte.\nFece parte della squadra israeliana di Coppa Davis dal 1986 al 1995 con un bilancio complessivo di tredici vittorie e ventidue sconfitte."}
{"id": "4402209", "revid": "682087", "url": "https://it.wikipedia.org/wiki?curid=4402209", "title": "MOFS", "text": ""}
{"id": "4402210", "revid": "823898", "url": "https://it.wikipedia.org/wiki?curid=4402210", "title": "Christoph-Marius Ohrt", "text": ""}
{"id": "4402221", "revid": "599013", "url": "https://it.wikipedia.org/wiki?curid=4402221", "title": "A Victim of Circumstances", "text": ""}
{"id": "4402226", "revid": "767487", "url": "https://it.wikipedia.org/wiki?curid=4402226", "title": "Psychology of Fear", "text": "Psychology of Fear \u00e8 un cortometraggio muto del 1913. Il nome del regista non viene riportato.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual Film, usc\u00ec nelle sale cinematografiche USA il 31 gennaio 1913."}
{"id": "4402229", "revid": "1522738", "url": "https://it.wikipedia.org/wiki?curid=4402229", "title": "Alleanza Nazionale Somala", "text": "L'Alleanza Nazionale Somala (in inglese: Somali National Alliance, SNA) era un'alleanza politica somala, con una forza paramilitare, fondata nel giugno del 1992 dal generale, politico e signore della guerra Mohammed Farah Aidid. \nL'Alleanza nacque dall'unione di diverse fazioni armate sorte con l'inizio della guerra civile somala, scoppiata nel 1991. Le componenti principali furono la fazione di Aidid appena fuoriuscita dal Congresso della Somalia Unita, il Movimento patriottico somalo ed altre fazioni presenti nel sud della Somalia. La base del SNA fu la capitale Mogadiscio. Il clan di gran lunga prevalente all'interno dell'Alleanza fu quello degli Hauia.\nCon la nascita del SNA questi gruppi armati formarono un'unica fazione che agiva in maniera compatta nella guerra civile. Nemiche accanite dell'Alleanza furono le milizie di Ali Mahdi Mohamed, la cui nomina a presidente della Somalia all'inizio della guerra civile aveva causato la scissione del gruppo di Aidid dal Congresso della Somalia Unita.\nL'SNA fu il principale avversario delle forze ONU inviate in Somalia nella missione UNOSOM II, e le fronteggi\u00f2 nella nota battaglia di Mogadiscio con un numero di miliziani compreso tra i 2.000 ed i 4.000. Aidid, leader indiscusso dell'Alleanza, fu il primo obiettivo delle truppe ONU, che tuttavia non riuscirono a catturarlo ed abbandonarono il paese con un nulla di fatto nel 1995.\nTerminato l'intervento internazionale Aidid si proclam\u00f2 presidente della Somalia, senza peraltro ottenere alcun riconoscimento internazionale. Anche nella sostanza l'SNA non esercit\u00f2 praticamente nessun controllo su ampie zone del paese, ed anzi era presente solo a Mogadiscio e nella Somalia meridionale.\nDopo la morte di Aidid, avvenuta nell'agosto 1996, l'SNA fu comandata da suo figlio Hussein, che eredit\u00f2 anche il preteso titolo di presidente.\nIl 17 dicembre 1996 le milizie di Mahdi Mohamed, ex presidente e gi\u00e0 grande nemico di Aidid padre, attaccarono il quartier generale di Hussein a Mogadiscio in cinque giorni di combattimenti che costarono 135 morti.\nL'Alleanza cess\u00f2 di esistere nel 2001, sostituita dal Consiglio di riconciliazione e restaurazione della Somalia, che lo stesso Hussein fond\u00f2 per unirsi ad altri signori della guerra nel combattere contro il Governo nazionale di transizione."}
{"id": "4402245", "revid": "287204", "url": "https://it.wikipedia.org/wiki?curid=4402245", "title": "Iproniazide", "text": "L'iproniazide \u00e8 una molecola ad attivit\u00e0 antidepressiva, agisce inibendo irreversibilmente le monoaminossidasi MAOA e MAOB.\nStoria.\nL'iproniazide fu il primo farmaco antidepressivo messo in commercio. Le sue propriet\u00e0 antidepressive furono scoperte per caso nel 1952 in quanto i pazienti affetti da tubercolosi trattati con isoniazide presentavano stati di euforia farmaco-indotti. \nIl suo meccanismo d'azione consiste nell'inibizione dell'enzima MAO, con conseguente aumento della concentrazione delle ammine biogene, quali 5-HT e NE.\nNel 1958 fu messa in commercio la forma N-isopropilata dell'isoniazide, ossia l'iproniazide, ritirata nel 1961 a causa dell'elevata epatotossicit\u00e0; fu sostituita con altri farmaci a tossicit\u00e0 minore quali fenelzina e tranilcipromina."}
{"id": "4402246", "revid": "599013", "url": "https://it.wikipedia.org/wiki?curid=4402246", "title": "The Snare of Fate", "text": ""}
{"id": "4402261", "revid": "1543377", "url": "https://it.wikipedia.org/wiki?curid=4402261", "title": "Roman Kresta", "text": "Carriera.\nVincitore del campionato ceco rally nel 2000 e nel 2001, ha debuttato nel mondiale nel 2001 a bordo di una Ford Focus RS WRC e si \u00e8 successivamente alternato alla guida di \u0160koda, Peugeot e Hyundai, ottenendo il primo punto iridato nel 2003.\nNel 2005 \u00e8 passato a correre per il team ufficiale Ford insieme a Toni Gardemeister. Ha terminato in zona punti 11 dei 16 rally stagionali, collocandosi all'ottavo posto in classifica con 29 punti, la met\u00e0 del compagno Gardemeister. Al termine della stagione \u00e8 stato sostituito da Mikko Hirvonen e nel 2006 ha collaborato ancora con il team Ford nel ruolo di collaudatore.\nNegli anni successivi ha marcato alcune sporadiche apparizioni nell'Intercontinental Rally Challenge, campionato nel quale ha esordito nel 2007. In ambito nazionale invece si \u00e8 laureato campione ceco nel 2008 a bordo di una Mitsubishi Lancer Evo IX, nel 2009 con una Peugeot 207 S2000 e nel 2011 con una \u0160koda Fabia S2000. Ha inoltre vinto il campionato nazionale sprintrally nel 2010.\nSempre nella stagione 2010 \u00e8 apparso di nuovo sulla scena mondiale a bordo di una Mitsubishi Lancer Evo IX Gruppo N4 nelle tappe nordiche in Svezia e Finlandia."}
{"id": "4402264", "revid": "1305772", "url": "https://it.wikipedia.org/wiki?curid=4402264", "title": "Claudio D'Amato Guerrieri", "text": "Biografia.\nNel 1971 si laure\u00f2 in architettura presso l'universit\u00e0 \"La Sapienza\" di Roma. Qui, nel 1974, consegu\u00ec il diploma della scuola di perfezionamento per lo studio e il restauro dei monumenti.\nNel 1987 divent\u00f2 professore ordinario alla facolt\u00e0 di architettura dell'Universit\u00e0 degli Studi \"Mediterranea\" di Reggio Calabria, per poi trasferirsi nel 1991 alla facolt\u00e0 di architettura del Politecnico di Bari, presso la quale fu a pi\u00f9 riprese preside e direttore di dipartimento. Sino al pensionamento, nel 2015, tenne i corsi di composizione architettonica, composizione architettonica e urbana, progettazione architettonica, progettazione urbana, teoria dell'architettura e storia dell'architettura contemporanea.\nDal 2003 fu membro di Intbau/Ictp. Dal 2010 era anche direttore della rete interuniversitaria italiana Retevitruvio.\nIl 16 marzo 2016 ricevette dal Presidente della Repubblica Sergio Mattarella presso il Palazzo del Quirinale il premio \"Presidente della Repubblica\", nella fattispecie il Premio dell'Accademia Nazionale di San Luca, per l'anno 2014.\nMor\u00ec il 6 agosto 2019.\nOpere.\nDal 1978 realizz\u00f2 dieci opere. A partire dalla seconda met\u00e0 degli anni novanta del Novecento l'attivit\u00e0 di progettazione si svilupp\u00f2 prevalentemente in forma sperimentale, attraverso la partecipazione a diversi concorsi di architettura. Partecip\u00f2 nel 2006 alla X Mostra internazionale di architettura a Venezia come curatore dell'esposizione \"Citt\u00e0 di pietra\".\nPubblicazioni.\nA partire dal 1969 produsse in totale 239 pubblicazioni, tra le quali 24 articoli in riviste, 5 monografie, l'edizione critica delle opere di Mario Ridolfi e alcuni saggi sulla stereotomia. Numerosi i suoi contributi sulla didattica dell'architettura."}
{"id": "4402268", "revid": "599013", "url": "https://it.wikipedia.org/wiki?curid=4402268", "title": "Waiting for Hubby", "text": ""}
{"id": "4402272", "revid": "709406", "url": "https://it.wikipedia.org/wiki?curid=4402272", "title": "Ragno violino", "text": ""}
{"id": "4402275", "revid": "1121152", "url": "https://it.wikipedia.org/wiki?curid=4402275", "title": "La passeggiata (Walser)", "text": "La passeggiata (titolo originale: \"Der Spaziergang\") \u00e8 un racconto dello scrittore svizzero Robert Walser, pubblicato per la prima volta nel 1917 dall'editore Huber &amp; Co. di Frauenfeld. La prima traduzione italiana \u00e8 del 1976, per Adelphi. Nel 1919, nella raccolta \"Seeland\", fu pubblicata una versione stilisticamente pi\u00f9 curata del racconto, dalla quale \u00e8 stata tratta la traduzione italiana. Il testo conobbe varie altre edizioni, definitiva \u00e8 da considerarsi quella inclusa nel volume III del suo \"Gesamtwerk\" (Opera omnia).\nTrama.\nUna mattina, il narratore-scrittore esce di casa per fare una passeggiata. Compiaciuto per la sua improvvisa \"romantica disposizione d'animo\", gioisce di fronte alla bellezza, freschezza e bont\u00e0 della giornata.\nLa prima persona che incontra per strada \u00e8 il professor Meili, un celebre studioso con un cipiglio severo ma simpatico. Molte altre persone catturano la sua attenzione: un prete, un farmacista in bicicletta, un rigattiere, un ufficiale medico, bambini che giocano, due donne eleganti con le gonne corte e due uomini con cappelli di Panama.\nFingendosi un fine esperto di libri, entra in una libreria e chiede con parole scelte quale sia in quel momento il libro pi\u00f9 venduto. Quando il libraio ritorna con il prezioso testo lo scrittore, il cui libro non gode di alcun successo, esce mestamente dalla libreria senza nemmeno un grazie.\nEntrando nella prima banca che incontra, \u00e8 piacevolmente sorpreso di apprendere che molte anonime benefattrici gli hanno versato mille franchi sul suo conto. L\u2019impiegato di banca si accorge del sorriso sul volto dell'ignorato scrittore, il quale si gode l'inatteso dono e continua la sua passeggiata. Ad un certo momento lo scrittore si ricorda di avere un appuntamento per il pranzo con la Signora Aebi, all'una in punto. Passa davanti ad un fornaio ed \u00e8 infastidito dall'insegna pacchiana, che considera un tipico segno dell'egocentrismo, ostentazione e disonest\u00e0 dei tempi moderni, in cui si tende a far apparire le cose migliori di quanto non siano realmente. Passati sono i tempi in cui un fornaio si limitava a sfornare un buon pezzo di pane.\nVedendo una fonderia in piena attivit\u00e0, d'un tratto si vergogna di essere sfaccendato e di essere a zonzo. Comunque, nel suo bel vestito inglese giallo, si sente come un lord nel suo parco, anche se la strada di campagna \u00e8 punteggiata di fabbriche e case semplici, e non c\u2019\u00e8 nulla che assomigli ad un parco. Due bambini che giocano in strada lo incantano per un attimo, prima che un'automobile rumorosa e sfrecciante disturbi il loro gioco idilliaco. \u00c8 irritato dai passeggeri dell'auto, perch\u00e9 \u00e8 un amante della quiete e dell'andatura moderata di coloro che vanno a piedi. Egli aborre la velocit\u00e0 inquinante delle automobili.\nEgli chiede indulgenza ai suoi lettori, ed annuncia in anticipo due figure significative della sua passeggiata, una presunta ex attrice ed una altrettanto presunta cantante di belle speranze. La presunta attrice si rivela non esserlo mai stata, alla fine, ma poich\u00e9 ella risponde gentilmente alle sue domande un po' importune, egli le rivela che quando era venuto ad abitare da quelle parti, molto tempo addietro, egli era in conflitto con se stesso ed il mondo intero. Lentamente egli era riuscito a superare la sua disperazione e l'angoscia, e rinacque, cosicch\u00e9 ora egli \u00e8 felice e ricettivo nei confronti del bene che gli sta attorno.\nDopo aver salutato la donna, lo scrittore si mette nuovamente in cammino. Un incantevole negozio di cappelli femminili gli suscita un urlo di gioia. Egli ritiene che la sua posizione in mezzo alla natura sia talmente attraente che si ripromette di trarne una commedia (\"'Tutto questo lo descriver\u00f2' promisi fermamente a me stesso 'ne parler\u00f2 al pi\u00f9 presto in uno scritto o in una specie di fantasia, che chiamer\u00f2 \"La Passeggiata\" [\u2026]'\"). Anche una macelleria l\u00ec vicino lo affascina, ma si accorge di essersi distratto eccessivamente, e dunque ha bisogno di riorientarsi e riprendere le forze, come un generale che cerchi di avere la supervisione di tutte le circostanze e contingenze possibili. Incidentalmente, aggiunge che sta scrivendo tutte le sue belle frasi eleganti con una penna della corte imperiale, che conferisce loro la giusta brevit\u00e0, intensit\u00e0 e incisivit\u00e0. \nProseguendo nella sua passeggiata tra orti, giardini in fiore, frutteti, campi di grano, prati e corsi d'acqua, ed ogni tipo di cose piacevoli, egli si trova improvvisamente di fronte ad un essere sinistro e particolarmente sgradevole - il gigante Tomzack, il cui aspetto terrificante fa svanire tutti i pensieri e le immagini felici dello scrittore. Quest'ultimo lo conosce bene, questo superuomo fantasma mezzo morto e senza casa, amore, fortuna, amici o Paese. Senza guardare indietro, lo scrittore entra in una foresta, la quiete della quale, e la sua atmosfera fiabesca, gli restituiscono gioia e senso di benessere.\nUscendo dalla foresta, egli ode la voce della cantante, una giovane scolara con una bellissima voce accattivante. Le dice che avr\u00e0 un avvenire sfolgorante come cantante d'opera e le consiglia di esercitarsi adeguatamente. Ella comprende a mala pena il suo lungo encomio sulle qualit\u00e0 della sua voce, un discorso - egli lo ammette - fatto pi\u00f9 per far piacere a se stesso. Da lontano vede un passaggio a livello che diventer\u00e0 molto importante nel prosieguo della sua passeggiata, ma prima di attraversarlo, egli deve occuparsi di altre tre importanti questioni: provare un abito dal sarto, pagare le tasse al municipio e consegnare un'importantissima lettera all'ufficio postale.\nPrima di tutto, tuttavia, siccome \u00e8 l'una in punto, egli deve pranzare con la Signora Aebi. Cessando di conversare, la donna guarda come incantata lo scrittore mentre mangia, insistendo che continui a mangiare il pi\u00f9 possibile, in quanto, ella sostiene, scopo del loro incontro non era una discussione di livello intellettuale, bens\u00ec dimostrare che egli aveva un buon appetito ed era un sano mangiatore. Vista la sua insistenza, egli si alza dal tavolo con un guizzo, chiedendole come abbia osato pensare che si sarebbe rimpinzato di cibo. La signora ride e dice che era tutto un scherzo per mostrargli come certe casalinghe possono essere esageratamente indulgenti con i loro ospiti.\nLa sua sosta successiva \u00e8 all'ufficio postale, dove lo scrittore spedisce una lettera caustica e polemica ad un signore che lo ha tradito e la cui unica preoccupazione \u00e8 il denaro ed il prestigio. Successivamente se la prende con il sarto, il cui pessimo lavoro conferma le peggiori paure dello scrittore. Anzich\u00e9 avere un abito privo di difetti, si ritrova con un capo che non gli si attaglia, malfatto, privo di fantasia, e improvvisato. Di fronte alla reazione veementemente negativa del sarto, lo scrittore se ne va immediatamente e passa all'ufficio del fisco, dove spera di rimediare ad un grave errore nella sua dichiarazione dei redditi.\nLungi dall'avere un reddito cos\u00ec considerevole come quello calcolato dagli esattori delle imposte, le sue entrate sono estremamente esigue, tipiche di uno scrittore i cui libri trovano uno scarso riscontro nei lettori a cui si rivolge. Comunque, \"ti si vede sempre in giro a passeggiare\", commenta l'esattore. A dire il vero, risponde lo scrittore, camminare \u00e8 invigorente e lo mantiene in contatto con il mondo. \"A spasso, risposi, ci devo assolutamente andare, per ravvivarmi e per mantenere il contatto col mondo; se mi mancasse il sentimento del mondo, non potrei pi\u00f9 scrivere nemmeno mezza lettera dell'alfabeto, n\u00e9 comporre alcunch\u00e9 in versi o prosa. \"Senza passeggiate sarei morto e da tempo avrei dovuto rinunciare alla mia professione, che amo appassionatamente. Senza passeggiate, senza andare a caccia di notizie, non sarei in grado di stendere il minimo rapporto, e tanto meno un articolo, non parliamo poi di scrivere un racconto\". Egli convince il funzionario che una \"passeggiata vigile\" \u00e8 una vera e propria seria occupazione, e gli viene promesso un attento esame della sua richiesta di riduzione della somma da pagare all'erario.\nAlla fine lo scrittore raggiunge il passaggio a livello che gli sembra il punto pi\u00f9 saliente o il centro della sua passeggiata. Qui egli attende assieme ad una folla di persone mentre passa un treno carico di soldati e i due gruppi si salutano a vicenda con gioia patriottica. Al termine del transito, il paesaggio circostante sembra trasfigurato: la strada di campagna, le case modeste ed i negozi, i giardini e i prati sono avvolti come da un velo d'argento. Egli immagina che \"l'anima del mondo si sia aperta, e tutto il male, la tristezza e la pena siano sul punto di scomparire\". Priva del suo guscio esterno, la Terra diventa un sogno e sembra esserci solo il presente. Una scena deliziosa segue ad un'altra, ma mentre continua a camminare, la sua esuberanza romantica cede il passo nuovamente ad osservazioni pi\u00f9 nitide del paesaggio, dei suoi edifici ed abitanti. Incontra un cane nero, un altezzoso uomo ben vestito ed una lavandaia spettinata; passa davanti a molti edifici storici interessanti, snocciola una lunga lista di cose quotidiane e di eventi e legge un'insegna di una pensione per signori eleganti.\n\u00c8 giunte sera e la sua passeggiata termina nei pressi di un lago. Due figure gli vengono in mente: una giovane bella ragazza ed un uomo stanco ed abbandonato. \u00c8 in preda a pensieri malinconici ed autocritici, e raccoglie dei fiori mentre inizia a piovere. Si sdraia a lungo e poi si ricorda del volto grazioso della fanciulla che molto tempo prima lo aveva lasciato perch\u00e9 non lo amava. I fiori gli cadono dalle mani. Si alza per andare a casa, e tutto diventa buio."}
{"id": "4402276", "revid": "617531", "url": "https://it.wikipedia.org/wiki?curid=4402276", "title": "Alter-mondializzazione", "text": ""}
{"id": "4402281", "revid": "106456", "url": "https://it.wikipedia.org/wiki?curid=4402281", "title": "Oh, che bella guerra!", "text": "Oh, che bella guerra! (\"Oh! What a Lovely War\") \u00e8 un film musicale del 1969 diretto da Richard Attenborough, al suo debutto come regista. La pellicola \u00e8 basata sullo spettacolo teatrale omonimo del 1963 di Gerry Raffles e Joan Littlewood, a sua volta tratto dalla commedia radiofonica \"The Long Long Trail\" di Charles Chilton, del dicembre 1961.\nNel cast, particolarmente ricco, figurano: Maggie Smith, Dirk Bogarde, John Gielgud, John Mills, Kenneth More, Laurence Olivier, Jack Hawkins, Corin Redgrave, Michael Redgrave, Vanessa Redgrave, Ralph Richardson, Ian Holm, Paul Shelley, Malcolm McFee, Jean-Pierre Cassel, Nanette Newman, Edward Fox, Susannah York, John Clements e Phyllis Calvert.\nIl titolo \u00e8 dato dalla canzone \"Oh! It's a Lovely War\", che compare nella colonna sonora del film.\nTrama.\nIl film intende ripercorrere la storia della prima guerra mondiale, usando le canzoni popolari del tempo, molte delle quali riprendevano o parodiavano temi musicali popolari precedenti.\nColonna sonora.\nLa colonna sonora del film \u00e8 stata composta da Alfred Ralston ed \u00e8 stata pubblicata in LP dalla Paramount Records nel 1969."}
{"id": "4402283", "revid": "729019", "url": "https://it.wikipedia.org/wiki?curid=4402283", "title": "Gli occhi miei", "text": "Gli occhi miei \u00e8 un brano musicale composto da Mogol (testo) e Carlo Donida (musica), undicesimo classificato al Festival di Sanremo 1968 nell'interpretazione di Wilma Goich e Dino.\n45 giri.\nLa Goich fa il disco con solo un lato \"Gli occhi miei\".\nDino incide il disco con due lati \"Gli occhi miei/Passano\".\nIl brano.\nIl testo racconta dello sguardo di una persona amata che se non parla con noi la si capisce immediatamente, e se uno mente lo si capisce al primo sguardo.\nClassifiche.\nIl singolo di Dino raggiunse la posizione numero 7 nelle classifiche di vendita dell'epoca.\nTraduzioni.\nNella stessa estate del 1968 il brano \u00e8 pubblicato come singolo in lingua inglese dal cantante Tom Jones con il titolo \"Help Yourself\" inserito nell'album omonimo.\nCover.\nNello stesso 1968 Juliette incide il disco \"Gli occhi miei/Sera\", mentre il singolo di Marisa Sannia \u00e8 \"Casa bianca/Gli occhi miei\". Nel 1968 Ben Cramer realizza una cover dal titolo \"Dans met mij\", testo di W. Rex, inserita nell'album \"Ben\" dell'anno successivo. Il brano \u00e8 stato inoltre reinterpretato dal trio composto da Rosanna Fratello, Bobby Solo e Little Tony, che nel 1985 si faceva chiamare i Ro.Bo.T., da Anna Maria Di Marco per la compilation \"Non \u00e8 la Rai estate\" del 1993, da Angelo Mauro nell'album \"Stesso sole stesso mare\" e da Patrizio Buanne nell'album \"Viva la Dolce Vita\" del 2015."}
{"id": "4402284", "revid": "1437722", "url": "https://it.wikipedia.org/wiki?curid=4402284", "title": "Dalla pelle al cuore (singolo)", "text": "Dalla pelle al cuore \u00e8 un singolo del cantautore italiano Antonello Venditti, che anticipa l'omonimo album del 2007.\nSignificato.\nLa canzone \u00e8 dedicata ai genitori del cantautore romano, soprattutto alla madre Wanda Siccardi Venditti, morta nell'estate 2007.\nVideo.\nIl videoclip musicale, diretto e inviato alle reti musicali nel 2007, ambientato a Milano , racconta la storia di due innamorati e il viaggio di lui dalla citt\u00e0 meneghina alla capitale sull\u2019autostrada del sole per raggiungere la fidanzata interpretati da Francesco Venditti e Giulia Elettra Gorietti."}
{"id": "4402288", "revid": "6923", "url": "https://it.wikipedia.org/wiki?curid=4402288", "title": "Volkswagen Polo R WRC", "text": "La Volkswagen Polo R WRC \u00e8 una vettura da rally costruita dalla Volkswagen Motorsport per prendere parte al campionato mondiale rally 2013, 2014, 2015 e 2016.\nPresentazione.\nLe antenate della nuova Polo R erano la Golf GTI che dal 1983 al 1988 fu impiegata per correre nelle competizioni rallistiche di tutto il mondo, la terza e quarta serie sempre della Golf come Kit Car usata dalla casa tedesca in ambito nazionale dal 1993 al 1997 e per ultime le varie \"Polo S1600\" e \"S2000\".\nProprio dalla Polo S2000 la nuova Polo R eredita molte caratteristiche con l'eccezione del cambio del motore da 2000 cc a 1600 cc.\nStoria.\nCostruita dal reparto Volkswagen Motorsport sulla base della vettura stradale Volkswagen Polo, questa vettura \u00e8 stata costruita per prendere parte al campionato mondiale rally con il compito di contrastare il dominio Citro\u00ebn.\nDopo la conferma ufficiale che avrebbe preso parte al campionato 2013 il team della Volkswagen ha subito messo sotto contratto l'ex pilota Ford Jari-Matti Latvala affiancandolo al primo pilota S\u00e9bastien Ogier e Andreas Mikkelsen che grazie ai trascorsi con il gruppo Volkswagen e in particolare con la \u0160koda, ha ottenuto una promozione nel 2013 per prendere parte al campionato mondiale rally.\nNell'autunno del 2016 la casa tedesca dichiara che non prender\u00e0 parte alla stagione 2017 del WRC, chiudendo la carriera della Polo R con 4 titoli mondiali costruttori e piloti consecutivi ottenuti in 4 anni di attivit\u00e0 dal 2013 al 2016.\nSviluppo 2011-2012.\nLo sviluppo della Polo R \u00e8 stato curato dalla leggenda ed ex campione mondiale rally Carlos Sainz e il primo attuale pilota S\u00e9bastien Ogier, che proprio nel 2011 dopo il terzo posto assoluto nel WRC, prese una stagione di stop per sviluppare la vettura aspettando il rientro nel 2013.\nMolti dei vari test della Polo furono sviluppati in Messico, Norvegia, Germania e Spagna riuscendo cos\u00ec a simulare ogni tipo di condizione atmosferica.\nI progetti iniziali della casa tedesca erano quelli di farla debuttare nel Rally di Sardegna ma a favore di nuovi test tale idea fu abbandonata a favore di ritardare il debutto fino alla stagione 2013, nella quale avrebbe preso parte integralmente a tutti gli eventi.\nContemporaneamente la casa tedesca ha deciso di immettere due \u0160koda Fabia S2000 nel mondiale con una terza per il Rally di Germania in maniera di poter garantire al team un'esperienza nel mondiale WRC con l'intento di essere subito competitivi al via della stagione 2013\n2013.\nIl debutto della Polo R \u00e8 stato nel Rally di Monte Carlo schierando al via il duo S\u00e9bastien Ogier e Jari-Matti Latvala con il primo che ha concluso secondo assoluto mentre Latvala ha concluso con un ritiro. Nella seconda tappa mondiale corsa in Svezia \u00e8 arrivato il primo successo della casa tedesca con la vittoria del pilota francese S\u00e9bastien Ogier mentre Jari-Matti Latvala \u00e8 giunto al ridosso del podio piazzandosi quarto assoluto. S\u00e9bastien Ogier domina anche il successivo Rally del Messico, ancora problemi per il compagno Latvala che conclude il rally in sedicesima posizione. Stesso epilogo nel Rally del Portogallo, dove Ogier conquista nuovamente la prima posizione e Jari-Matti Latvala sale sul gradino pi\u00f9 basso del podio, portando la Volkswagen Motorsport in testa alla classifica costruttori."}
{"id": "4402293", "revid": "729019", "url": "https://it.wikipedia.org/wiki?curid=4402293", "title": "Archibald Seymour, XIII duca di Somerset", "text": "Biografia.\nEra figlio di Edward Seymour, XI duca di Somerset e di Lady Charlotte Douglas-Hamilton.\nDa giovane serv\u00ec come capitano delle Royal Horse Guards. Spese la maggior parte della sua vita a Burton Hall, amministrando la propriet\u00e0. Nel 1844 divenne High Sheriff del Leicestershire.\nNel 1885 alla morte del fratello maggiore Edward, divenne duca di Somerset.\nMor\u00ec a sua volta nel 1891 celibe e senza eredi lasciando il titolo ducale al fratello minore Algernon."}
{"id": "4402297", "revid": "729019", "url": "https://it.wikipedia.org/wiki?curid=4402297", "title": "Algernon Seymour, XIV duca di Somerset", "text": "Biografia.\nEra figlio di Edward Seymour, XI duca di Somerset e di Lady Charlotte Douglas-Hamilton.\nNel 1891 alla morte del fratello Archibald divenne duca di Somerset.\nIl 17 maggio 1845 a Londra spos\u00f2 Horatia Isabella Harriet Morler da cui ebbe quattro figli:"}
{"id": "4402307", "revid": "486946", "url": "https://it.wikipedia.org/wiki?curid=4402307", "title": "ACF Brescia Femminile", "text": ""}
{"id": "4402311", "revid": "767487", "url": "https://it.wikipedia.org/wiki?curid=4402311", "title": "Coleman Young", "text": "Nel 1981 fu premiato con la Medaglia Spingarn dalla NAACP."}
{"id": "4402316", "revid": "37401", "url": "https://it.wikipedia.org/wiki?curid=4402316", "title": "Cronologia corta", "text": ""}
{"id": "4402317", "revid": "110157", "url": "https://it.wikipedia.org/wiki?curid=4402317", "title": "Fdisk (Microsoft)", "text": "Fdisk, che deriva dal termine inglese \"fixed disk\", nel campo informatico \u00e8 un nome comunemente utilizzato per richiamare da riga di comando un'utility che fornisce all'utente funzioni di partizionamento. Nelle versioni di Windows NT, a partire da Windows 2000, il tool \u00e8 stato rimpiazzato da un altro software, con funzioni pi\u00f9 avanzate, chiamato diskpart."}
{"id": "4402318", "revid": "729019", "url": "https://it.wikipedia.org/wiki?curid=4402318", "title": "Anshan (disambigua)", "text": ""}
{"id": "4402319", "revid": "606039", "url": "https://it.wikipedia.org/wiki?curid=4402319", "title": "Actias isabellae", "text": ""}
{"id": "4402320", "revid": "606039", "url": "https://it.wikipedia.org/wiki?curid=4402320", "title": "Saturnia isabellae", "text": ""}
{"id": "4402321", "revid": "916580", "url": "https://it.wikipedia.org/wiki?curid=4402321", "title": "Graellsia", "text": ""}
{"id": "4402325", "revid": "123687917", "url": "https://it.wikipedia.org/wiki?curid=4402325", "title": "Tullio Dandolo", "text": "Biografia.\nDandolo nacque a Varese il 2 settembre 1801 da Mariana Grossi e dallo scienziato e patriota Vincenzo Dandolo (1758-1819). Questi, nel 1797, era esponente della Municipalit\u00e0 provvisoria di Venezia, ma dopo il trattato di Campoformio, con il quale si sanc\u00ec la fine della Repubblica, dovette esulare in Francia. Venne in seguito nominato da Napoleone senatore del Regno italico e conte. Dal 1806 al 1809 fu anche governatore civile della Dalmazia. Il piccolo Tullio pass\u00f2 quindi un'infanzia assai agitata; fu cresciuto da una \"cameriera disattenta\" e poi sballottato per vari collegi.\nA 19 anni si laure\u00f2 all'Universit\u00e0 degli Studi di Pavia in Diritto civile e canonico (utroque iure).\nDopo la morte del padre nel 1819, pass\u00f2 alcuni anni (dal 1821 al '23) girando per l'Europa e conducendo una vita mondana. In questo periodo venne a contatto con illustri personalit\u00e0 culturali politiche dell'epoca. Venne sospettato dal governo austriaco di aver partecipato alle congiure degli anni precedenti, e per questo fatto rientrare in modo coatto in Italia (senza tuttavia essere perseguitato).\nIn Italia, dopo essersi dedicato ampiamente a studi letterari e storici, spos\u00f2 Giulietta, sorella di Gaetano Bargnani; uno dei futuri cospiratori mazziniani. Dalla moglie ebbe due figli, Enrico ed Emilio. Nel 1835 rimase vedovo e affid\u00f2 ad un amico di famiglia i figli, pur intervenendo continuamente nella loro formazione.\nNel 1844 si spos\u00f2 in seconde nozze con la contessa Ermellina Maselli, da cui ebbe altri due figli, Maria (1848-1871) e Enrico II (1850-1904).\nI primi due, Enrico ed Emilio presero parte alle Cinque giornate e ad altre operazioni belliche e lo stesso Tullio fu nel '48 uno dei principali autori della rivoluzione e capo della rivolta varesina di marzo (scoppiata in concomitanza con quella di Milano), ma nel '49 a Roma, durante la difesa della repubblica di Mazzini, Enrico mor\u00ec ed Emilio rimase gravemente ferito. Questo evento tocc\u00f2 molto Tullio che tuttavia, pur dovendosi prendere cure molto onerose del superstite, avrebbe continuato comunque i suoi studi letterari. Sui due figli (di cui il secondo mor\u00ec poco pi\u00f9 tardi), raccolse un gran numero di documenti, memorie e storie per poi pubblicarle nel libro \"Lo spirito della imitazione di Ges\u00f9 Cristo esposto e raccomandato da un padre ai suoi figli adolescenti (corrisp. di lettere famigliari). Ricordi biografici dell'adolescenza d'Enrico e d'Emilio Dandolo\", Milano 1862.\nMor\u00ec ad Urbino il 16 aprile 1870.\nAttivit\u00e0 letteraria.\nDandolo venne sempre ignorato dai letterati, all'epoca come oggi, tanto da non apparire nel \"Dizionario del Risorgimento\" di Michele Rosi e neanche nella dura critica di Benedetto Croce agli \"sviati della scuola cattolico liberale\" ossia i neoguelfi di cui faceva parte. Un letterato che fece delle critiche alla sua attivit\u00e0 fu Niccol\u00f2 Tommaseo, ma risult\u00f2 essere piuttosto duro ed aspro, tanto da scrivere: \"Tullio ... fin da giovane scarabocchi\u00f2 librettucci compilati o piuttosto arruffati: n\u00e9 di quelli che scrisse dal venticinque al cinquantacinque sapresti quale sia il pi\u00f9 decrepito e il pi\u00f9 puerile. Ma fece due opere buone, un figliolo che mor\u00ec valentemente in Roma assediata da Galli vendicatori delle oche; e un altro che scrisse la storia, e direi quasi la vita della Legione Lombarda capitanata da Luciano Manara, libro di senno virile e d'affetto pio...\".\nI suoi scritti trattano gli argomenti pi\u00f9 vari: dalla pedagogia all'autobiografia, da quelli di carattere storico a quelli religiosi. Molti di essi sono schizzi letterari e filosofici o riguardano descrizioni di viaggi, citt\u00e0 e monumenti.\nInoltre, scrisse molto intorno alla storia antica, alla nascita del Cristianesimo, al Medioevo e al Rinascimento, pubblicando anche molti discorsi e documenti inediti. Pi\u00f9 che ad un contributo critico, mirava a dare un'informazione non faziosa per una migliore conoscenza del passato.\nQuesti suoi scritti storici sono molto diversi fra di loro: in alcuni predilige uno stile aulico, mentre in altri un tono popolare e facile; trattando ora gli argomenti con approssimazione ed ora dando al racconto la coinvolgenza di un romanzo.\nOpere.\nTra le molte opere si segnalano:"}
{"id": "4402327", "revid": "287204", "url": "https://it.wikipedia.org/wiki?curid=4402327", "title": "Niigata Albirex BB", "text": "La \u00e8 una squadra che milita nella B.League, la principale lega professionistica di pallacanestro giapponese."}
{"id": "4402329", "revid": "56051662", "url": "https://it.wikipedia.org/wiki?curid=4402329", "title": "Prusiner", "text": ""}
{"id": "4402330", "revid": "1543377", "url": "https://it.wikipedia.org/wiki?curid=4402330", "title": "Paziente identificato", "text": "Paziente designato o paziente identificato (\"identified patient\"), o \"PI\", \u00e8 un termine usato in ambito clinico per descrivere la persona in una famiglia disfunzionale scelta in modo subconscio per manifestare come diversione i conflitti interni della famiglia; colui che \u00e8 il portatore scisso del disturbo (forse transgenerazionale) della famiglia.\nIl termine viene inoltre utilizzato nel contesto della gestione organizzativa, in circostanze dove un individuo diventa il portatore di un problema di gruppo.\nOrigine e caratteristiche.\nIl termine emerge dal lavoro del \"Bateson Project\" sulla omeostasi della famiglia, come un modo di identificare un modello di comportamento in gran parte inconscio per mezzo di cui un eccesso di sentimenti dolorosi in una famiglia verso uno dei suoi membri viene identificato come la causa di tutte le difficolt\u00e0 - un capro espiatorio del PI. \nIl paziente identificato - chiamato anche \"portatore del sintomo\" o \"problema presentato\" - pu\u00f2 mostrare sintomi emotivi o fisici inspiegabili, ed \u00e8 spesso la prima persona a cercare aiuto, forse su richiesta della famiglia.Tuttavia, mentre i membri della famiglia in genere esprimono preoccupazione per i problemi del PI, essi possono reagire istintivamente ad ogni miglioramento da parte del paziente identificato nel tentativo di ripristinare lo \"status quo\".\nVirginia Satir vede il paziente identificato come un modo sia di nascondere che rivelare agende segrete di una famiglia. La terapia familiare congiunta pone in rilievo pertanto, nella terapia di gruppo, l'importanza di portare non solo il paziente identificato, ma anche la famiglia \"allargata\", laddove nel corso della terapia si manifestano i loro problemi - con l'obiettivo finale di alleviare il PI dai sentimenti familiari pi\u00f9 estesi di cui essi sono stati portatori. In tali circostanze, non solo il PI, ma anche i loro fratelli e/o sorelle possono infine trarne benefici.\nRonald Laing vede il PI in funzione del nesso familiare: \"la persona che viene diagnosticata \u00e8 parte di una rete pi\u00f9 ampia di modelli di comunicazione estremamente disturbati e disturbanti\". Le formulazioni posteriori indicano la possibilit\u00e0 che il paziente possa essere un \"emissario\" di ordinari della famiglia per il resto del mondo, di una implicita richiesta di aiuto familiare, come nella lettura di delinquenza minorile, come grido di aiuto in codice del bambino indirizzato a vantaggio dei suoi genitori. Ci pu\u00f2 quindi essere un elemento di altruismo nel comportamento del PI - fingersi malato per evitare le cose peggiori che accadono in famiglia, come ad esempio lo sfascio completo.\nEsempi.\nJung.\nCarl Gustav Jung in modo indipendente arriva a concludere che una neurosi \"viene dalla totalit\u00e0 della vita dell'uomo... dalla sua esperienza psichica all'interno della famiglia o anche del suo gruppo sociale\", vedendo se stesso come qualcosa di peculiare: \"mi sento molto forte del fatto che sono sotto l'influenza di cose o problemi lasciati incompiuti o senza risposta dai miei genitori, nonni e antenati pi\u00f9 lontani... un karma impersonale all'interno di una famiglia, che si trasmette dai genitori ai figli\".\nCritica.\n\"Il movimento dell'antipsichiatria degli anni Sessanta... proponeva la teoria in base alla quale erano le famiglie ad essere folli piuttosto che semplicemente gli individui, i quali fungevano da caproespiatori come 'membri malati'\" delle medesime, per cui vengono estesi i confini originari del concetto del PI. \"Da questa posizione della normalit\u00e0, dato l'ethos degli anni Sessanta, il salto per giungere a dubitare della normalit\u00e0 stessa \u00e8 breve... i pazzi sono i super-sani\". Laing avrebbe potuto insistere pubblicamente sul fatto che \"non \u00e8 necessariamente il caso che la persona \"fuori formazione\" sia pi\u00f9 \"in linea\" della formazione. Non c'\u00e8 affatto bisogno di idealizzare qualcuno solo perch\u00e9 viene etichettato come \"fuori dalla formazione\"\". In pratica, tuttavia, lui e i suoi seguaci tendevano ad affermare che, \"pi\u00f9 spesso di quanto non lo sia, una persona diagnosticata come \"mentalmente malata\" rappresenta il capro espiatorio emotivo delle turbolenze scatenate all'interno della propria famiglia o associati, e pu\u00f2, infatti, essere il membro \"pi\u00f9 sano\" di tale gruppo... il meno disturbato dei suoi membri componenti\".\nI terapisti familiari successivi avrebbero insistito al contrario sul fatto che \nAnaloghi nella letteratura.\nIn \"La riunione di famiglia\" (\"The Family Reunion\"), al protagonista viene detto: \"\u00e8 possibile che voi siate la coscienza della vostra infelice famiglia, il suo uccello librato in volo attraverso le fiamme del purgatorio\", arrivando a vedere la sua vita come \"un sogno sognato attraverso me dalle menti altrui\"."}
{"id": "4402332", "revid": "56051708", "url": "https://it.wikipedia.org/wiki?curid=4402332", "title": "Paziente designato", "text": ""}
{"id": "4402333", "revid": "3831", "url": "https://it.wikipedia.org/wiki?curid=4402333", "title": "Le Glorie di Maria", "text": ""}
{"id": "4402349", "revid": "599013", "url": "https://it.wikipedia.org/wiki?curid=4402349", "title": "The Master Hand", "text": ""}
{"id": "4402352", "revid": "1305772", "url": "https://it.wikipedia.org/wiki?curid=4402352", "title": "Controllo di autorit\u00e0", "text": "Il controllo di autorit\u00e0 (inglese \"Authority control\") nell'ambito biblioteconomico e documentalistico, indica l'attivit\u00e0 volta a organizzare un catalogo o un archivio utilizzando un singolo termine per ogni entit\u00e0 (autore, titolo, ecc.). Attraverso il rinvio da forme varianti del nome a questa unica forma del nome (chiamata voce di autorit\u00e0) si consente l'accesso a tutte le opere di un autore a prescindere dal fatto che in una specifica opera egli sia nominato con forma diversa: \u00e8 il caso, ad esempio, di Carlo Lorenzini, nome anagrafico di Carlo Collodi. Tale controllo viene effettuato anche per i titoli (con rinvii da forme di titolo varianti, traduzioni ecc.).\nIl termine \"autorit\u00e0\" sta ad indicare che le entit\u00e0 sono stabilite in una particolare forma che consente la loro applicazione coerente, facilitando il lavoro di catalogazione degli addetti ai lavori e la ricerca da parte dell'utente. Nell'archivio di autorit\u00e0 ogni record di autorit\u00e0 contiene una descrizione dell'entit\u00e0 (cio\u00e8 il suo utilizzo); questo archivio aiuta il bibliotecario e il documentalista a tenere coerente il catalogo e a renderlo di pi\u00f9 facile uso per l'utente.\nI catalogatori assegnano a ogni entit\u00e0 - quale autore, libro, collana, autore collettivo - una specifica univoca intestazione che \u00e8 poi usata in senso esclusivo per indicare tutti i riferimenti a quella entit\u00e0, anche se sono varianti come nel caso di pseudonimi.\nUn'unica intestazione pu\u00f2 guidare l'utente verso tutte le informazioni rilevanti. I record di autorit\u00e0 sono riuniti in una base di dati chiamata archivio di autorit\u00e0, e la manutenzione e l'aggiornamento di questi record, cos\u00ec come dei loro collegamenti logici con altri archivi al loro interno, \u00e8 lavoro dei bibliotecari o di altri catalogatori. Il controllo di autorit\u00e0 \u00e8 un esempio di vocabolario controllato e delle attivit\u00e0 di controllo bibliografico.\nEsempi.\nNomi diversi relativi allo stesso soggetto.\nAlcune volte nei cataloghi ci sono nomi o ortografie diverse per indicare la stessa persona o soggetto. Ci\u00f2 pu\u00f2 provocare confusione poich\u00e9 il ricercatore rischia di perdere alcune informazioni che sono presenti nel catalogo con nome diverso da quello con cui le ha cercate. Il controllo di autorit\u00e0 \u00e8 utilizzato dai catalogatori per collocare materiale che, pur logicamente unito, si presenta come diverso. Sono usati record per stabilire un'unica intestazione (titolo uniforme) sotto cui collocare tutte le versioni di una certa opera anche se quelle opere hanno titoli diversi. Con il controllo di autorit\u00e0, un unico nome preferito rappresenta tutte le varianti e include tutte le varianti, date diverse, presenze di maiuscole ecc.\nPer esempio, Aristotele (filosofo greco) nelle pubblicazioni compare con i seguenti nomi:\nTutti questi termini descrivono la stessa persona. Il controllo di autorit\u00e0, seguendo specifiche regole, unifica tutti questi accessi in una sola intestazione preferita, chiamata anche punto di accesso:\noppure, nel caso di Emilio Salgari che ha pubblicato con diversi nomi:\nil punto di accesso sar\u00e0:\nGeneralmente ogni biblioteca nazionale utilizza record di autorit\u00e0 (\"authority file\") sviluppati e mantenuti secondo proprie regole. Per evitare di creare possibili confusioni, \u00e8 stato avviato un progetto internazionale collaborativo denominato Virtual International Authority File (VIAF) che ha lo scopo raccogliere tutti questi differenti record nazionali in un'unica base dati di voci di autorit\u00e0 controllate, liberamente accessibile online.\nSingolo nome che descrive differenti entit\u00e0.\nCi\u00f2 accade nel caso di un titolo uguale ad un altro titolo o ad un titolo d'insieme. Autori diversi che abbiano nome identico vengono differenziati l'uno dall'altro aggiungendo l'iniziale del secondo nome oppure una data, quella di nascita, quella di morte, oppure gli anni di attivit\u00e0, es. 1918\u20131965, oppure la qualifica. \nAttraverso il controllo di autorit\u00e0 il catalogatore \u00e8 in grado di disambiguare entit\u00e0 che presentano intestazioni simili o identiche."}
{"id": "4402354", "revid": "195739", "url": "https://it.wikipedia.org/wiki?curid=4402354", "title": "Record di autorit\u00e0", "text": ""}
{"id": "4402359", "revid": "56055114", "url": "https://it.wikipedia.org/wiki?curid=4402359", "title": "Benvenuto di Giovanni del Guasta", "text": ""}
{"id": "4402361", "revid": "1305772", "url": "https://it.wikipedia.org/wiki?curid=4402361", "title": "The Substitute", "text": ""}
{"id": "4402366", "revid": "72396", "url": "https://it.wikipedia.org/wiki?curid=4402366", "title": "John Karlin", "text": "Psicologo industriale presso i Bell Labs, ha condotto ricerche in ergonomia, in particolare per lo sviluppo di apparecchiature telefoniche pi\u00f9 funzionali per l'utente\nBiografia.\nUn pioniere negli studi di ergonomia, Karlin avvi\u00f2 i primi studi empirici sulla usabilit\u00e0 dei sistemi di inserimento numeri in apparecchi quali telefoni, computer, calcolatrici, nonch\u00e9 sulla capacit\u00e0 di ricordare le cifre. I risultati dei suoi studi ed esperimenti hanno trovato varie applicazioni nella strumentistica medica, negli sportelli automatici per il prelievo di contanti, nei distributori automatici e negli apparecchi telefonici. Per quanto riguarda questi ultimi, i suoi studi hanno portato alla sostituzione dei telefoni a disco con i pi\u00f9 funzionali modelli Dual-tone multi-frequency per la pi\u00f9 rapida digitazione dei numeri, in uso ancora oggi.\nKarlin nacque a Johannesburg in Sudafrica e si laure\u00f2 nel 1938 all'Universit\u00e0 di Citt\u00e0 del Capo in musica, filosofia e psicologia, conseguendo successivamente nel 1939 un master universitario in psicologia. Dopo la laurea inizia una carriera di violinista professionista con l'orchestra sinfonica di Citt\u00e0 del Capo.\nKarlin si trasferisce negli Stati Uniti per conseguire nel 1942 un PhD in psicologia all'Universit\u00e0 di Chicago con una tesi dal titolo 'A Factorial Study of the Auditory Function' che successivamente permise di aprire un filone di ricerca presso varie altre universit\u00e0 sul ruolo dei diversi sensi nell'uso di apparecchi. Subito dopo diviene ricercatore all'Universit\u00e0 di Harvard e continua i suoi studi in ingegneria elettrica presso il Massachusetts Institute of Technology.\nDurante la Seconda guerra mondiale Karlin porta avanti alcune ricerche per l'esercito nel campo della psicoacustica. Nel 1945 Karlin viene assunto dai Bell labs, l'unit\u00e0 di ricerca della compagnia telefonica AT&amp;T, divenendo il primo psicologo della compagnia. Riusc\u00ec a convincere il vertice ad aprire un dipartimento di ergonomia nel 1947, assumendone la direzione nel 1951. John Karlin fece parte dei Bell labs fino al 1977, anno in cui si ritira in pensione.\nKarlin si \u00e8 sposato due volte da cui ha avuto due figli."}
{"id": "4402368", "revid": "349054", "url": "https://it.wikipedia.org/wiki?curid=4402368", "title": "The Cube (ristorante)", "text": "The Cube (ristorante) \u00e8 un concetto di ristorante itinerante voluto da Electrolux.\nIl progetto evento \u00e8 stato creato dall'agenzia \"Absolute Blue\" (Bruxelles) e il ristorante \u00e8 firmato dallo studio di architettura italiano Park Associati (Milano).\nItinerario.\nStudiato per girare in diverse citt\u00e0 europee, per un periodo limitato, questo ristorante mobile \u00e8 temporaneamente collocato e sostato su edifici importanti: in cima dell'arco trionfale del Parco del Cinquantenario a Bruxelles (31 marzo 2011 - 3 luglio 2011), a fianco della Galleria Vittorio Emanuele\nin piazza Duomo a Milano, (19 dicembre - 26 aprile 2012), a l'Opera reale svedese, Stoccolma (18 giugno 2012 - 21 ottobre 2012), Royal Festival Hall, Southbank Centre a Londra ( - 1\u00ba gennaio 2013). In ogni citt\u00e0 ospitante, alcuni tra i migliori chef stellati si alternano per offrire agli ospiti un servizio di pranzo e cena con ricette raffinate utilizzando gli elettrodomestici Electrolux.\nIl padiglione.\nCostruito sulla base di un sistema modulare, il padiglione copre uno spazio di 140 m\u00b2 circa e ha una terrazza esterna che permette una visione a 360 gradi. \u00c8 caratterizzato da interni completamente bianchi realizzati in corian delimitati da pareti di vetro trasparente e da una struttura di alluminio tagliata al laser. La sala ha 18 posti, con un lungo tavolo a scomparsa che cala dal soffitto a un comando dello chef, per tornare ad alzarsi nuovamente al termine dell'esperienza gastronomica e lasciare spazio al dopocena."}
{"id": "4402374", "revid": "647919", "url": "https://it.wikipedia.org/wiki?curid=4402374", "title": "Golden Hour (fotografia)", "text": ""}
{"id": "4402381", "revid": "112789549", "url": "https://it.wikipedia.org/wiki?curid=4402381", "title": "Proteine SMC", "text": "Le proteine SMC (dall'inglese Structural Maintenance of Chromosomes) fanno parte della classe delle condensine, un complesso proteico molto importante nel compattare la cromatina.\nLe proteine SMC sono dimeri con una coppia di SMC4 e SM2, ognuno costituito da dei Coiled-Coil antiparalleli, che si posizionano in maniera circolare tra loro. Esse hanno la trattura simile ad uno stetoscopio, e la loro funzione \u00e8 molto importante nel mantenere il DNA altamente organizzato durante la metafase del ciclo cellulare.\nSi pensa che questi complessi proteici possano formare delle strutture ad anello che avvolgono i cromatidi con l'utilizzo di ATP. Le proteine SMC vengono attivate dalle M-Cdk.\nUn'altra famiglia costituita in parte dalle SMC sono le coesine, che giocano un ruolo fondamentale nel tenere uniti i due cromatidi fratelli prima della segregazione, sempre con la caratteristica forma ad anello che li incatena tra loro."}
{"id": "4402390", "revid": "92723", "url": "https://it.wikipedia.org/wiki?curid=4402390", "title": "Prochladnyj", "text": "Prochladnyj \u00e8 una citt\u00e0 della Russia che si trova nella Repubblica Autonoma della Cabardino-Balcaria in Caucaso. Fondata nel 1765, ha ricevuto lo status di citt\u00e0 nel 1937, \u00e8 capoluogo del \"rajon\" Prochladnenskij e nel 2010 ospitava una popolazione di circa 60.000 abitanti, in prevalenza russi."}
{"id": "4402392", "revid": "124465921", "url": "https://it.wikipedia.org/wiki?curid=4402392", "title": "The Rescue", "text": ""}
{"id": "4402394", "revid": "200568", "url": "https://it.wikipedia.org/wiki?curid=4402394", "title": "Tedesco della Pennsylvania", "text": ""}
{"id": "4402395", "revid": "339392", "url": "https://it.wikipedia.org/wiki?curid=4402395", "title": "Esercito imperiale zarista", "text": ""}
{"id": "4402396", "revid": "642480", "url": "https://it.wikipedia.org/wiki?curid=4402396", "title": "Amo - Il Tour", "text": ""}
{"id": "4402399", "revid": "339392", "url": "https://it.wikipedia.org/wiki?curid=4402399", "title": "Amo (album)", "text": ""}
{"id": "4402400", "revid": "83531", "url": "https://it.wikipedia.org/wiki?curid=4402400", "title": "Annette Schavan", "text": "Origine e studi.\nCresciuta in una famiglia cattolica e conservatrice, Annette Schavan ha studiato Scienze dell\u2019educazione, Filosofia e Teologia cattolica all'Universit\u00e0 di Bonn e all'Universit\u00e0 di D\u00fcsseldorf. Consegu\u00ec nel 1980 il Dottorato in Scienze dell'educazione all'Universit\u00e0 di D\u00fcsseldorf con una tesi sul tema \"Persona e coscienza\" (titolo originale \"Person und Gewissen \u2013 Studien zu Voraussetzungen, Notwendigkeit und Erfordernissen heutiger Gewissensbildung\") ed \u00e8 stata docente di Teologia alla Freie Universit\u00e4t Berlin.\nCarriera politica.\nDal 1975 al 1984 Schavan partecip\u00f2 attivamente alla vita politica comunale di Neuss.\nDal 1996 fa parte del gruppo dirigente della CDU della regione Baden-W\u00fcrttemberg. Dal 1998 al 2012 fu vicepresidente nazionale del direttivo dello stesso partito. Nel 2004 venne inclusa nella rosa dei possibili candidati della CDU e dell'FDP alla carica di Presidente della Repubblica Federale Tedesca.\nCariche ricoperte.\nDal 1995 al 2005 Schavan fu Ministra per l'istruzione pubblica, la giovent\u00f9 e lo sport della regione Baden-W\u00fcrttemberg. Durante il suo mandato venne approvata una riforma dell'insegnamento delle lingue nelle scuole elementari della regione.\nIl 22 novembre 2005 venne nominata Ministra dell'Istruzione e della ricerca scientifica nel governo presieduto da Angela Merkel. Schavan mantenne questo incarico fino al 14 febbraio 2013, quando present\u00f2 le sue dimissioni in conseguenza della revoca del suo dottorato per plagio.\nDal 2014 \u00e8 ambasciatrice di Germania presso la Santa Sede, incarico che riveste fino al 2018. Alla vigilia della nomina, questa decisione fu oggetto di critiche interne nel ministero federale degli affari esteri, siccome Schawan non aveva le condizioni per il servizio diplomatico superiore all'estero in quanto non munita di un master's degree o un titolo di stud\u00ee equivalente, richiesto dalla legge sui funzionar\u00ee di stato. \nRevoca del dottorato e dimissioni.\nNel maggio 2012 Schavan fu accusata di plagio per aver copiato interi brani della sua tesi di dottorato dal titolo \"Persona e Coscienza\" (94 di 325 pagine) senza citarne le fonti.\n Schavan invit\u00f2 la commissione preposta dell'Universit\u00e0 di D\u00fcsseldorf a verificare ogni accusa.\nIl 22 gennaio 2013 il consiglio della facolt\u00e0 di lettere e filosofia dell'Universit\u00e0 deliber\u00f2 l'apertura del processo di annullamento della tesi.\n Il 5 febbraio dello stesso anno il consiglio di facolt\u00e0 constat\u00f2 il plagio e annull\u00f2 il titolo di dottore conseguito dalla Schavan nel 1980. Schavan, pur rigettando ogni accusa, present\u00f2 le sue dimissioni da ministra il 9 febbraio nelle mani di Angela Merkel, che le accett\u00f2. Nel 2014 ricevette il titolo di dottore honoris causa dall'universit\u00e0 di Lubecca."}
{"id": "4402401", "revid": "228587", "url": "https://it.wikipedia.org/wiki?curid=4402401", "title": "Jealous Ones Still Envy 2 (J.O.S.E. 2)", "text": "Jealous Ones Still Envy 2 (J.O.S.E. 2) \u00e8 un album del rapper statunitense Fat Joe.\nSingoli.\nI singoli sono One con Akon e Aloha con Pleasure P e Rico Love."}
{"id": "4402414", "revid": "765341", "url": "https://it.wikipedia.org/wiki?curid=4402414", "title": "One (Fat Joe)", "text": "One \u00e8 un singolo dell'album Jealous Ones Still Envy 2 (J.O.S.E. 2) del rapper Fat Joe. In questo singolo, Fat Joe collabora con Akon."}
{"id": "4402423", "revid": "348618", "url": "https://it.wikipedia.org/wiki?curid=4402423", "title": "Aloha (Fat Joe)", "text": "Aloha \u00e8 un singolo del rapper statunitense Fat Joe in collaborazione con Pleasure P e Rico Love, tratto dal suo quarto album in studio \"Jealous Ones Still Envy (J.O.S.E.)\"."}
{"id": "4402429", "revid": "1776051", "url": "https://it.wikipedia.org/wiki?curid=4402429", "title": "Un caso d'incoscienza", "text": "Un caso d'incoscienza \u00e8 un film per la televisione del 1985 diretto da Emidio Greco.\nTrama.\nErik Sander, un ricco industriale svedese, scompare misteriosamente dopo una crociera. Anderson, un giornalista, inizia ad indagare sull'evento."}
{"id": "4402434", "revid": "709565", "url": "https://it.wikipedia.org/wiki?curid=4402434", "title": "Gog (DC Comics)", "text": "Gog \u00e8 il nome di diversi personaggi immaginari dei fumetti pubblicati dalla DC Comics. La prima versione comparve in \"New Year's Evil: Gog\" n. 1 (febbraio 1998), e fu creata da Mark Waid e Jerry Ordway.\nBiografia del personaggio.\nThe Kingdom.\nLa prima versione di Gog era nota come William, il solo sopravvissuto di un disastro avvenuto in Kansas che fu causato dalla morte di Capitan Atomo a causa del Parassita durante una battaglia con la Justice League, e che divenne un credente di Superman come salvatore, addirittura fondando una chiesa dedicata alla sua filosofia tentando di giustificare il cataclisma che ebbe luogo, credendo che fosse volont\u00e0 di Superman che la Terra venisse punita per averlo abbandonato. Un giorno, Superman lo visit\u00f2 e gli disse che lui non era quell'essere onnipotente e perfetto che William pensava che fosse, infrangendo il modo di vedere il mondo del ragazzo e squilibrandolo mentalmente. Quando la Quintessenza (Shazam, Ganthet, Zeus, l'Altopadre e lo Straniero Fantasma) lo investirono di una porzione del loro vasto potere, William, ora noto come Gog, impazz\u00ec e incolp\u00f2 Superman della sua sfortuna, credendolo ora l'Anti-Cristo che permise il disastro in Kansas al fine di riprendere il posto che aveva nel mondo.\nUtilizzando i suoi nuovi poteri, Gog uccise Superman. Insoddisfatto di questa vittoria, Gog viaggi\u00f2 indietro nel tempo di 24 ore, trov\u00f2 Superman, e lo uccise di nuovo, ripetendo questa azione pi\u00f9 e pi\u00f9 volte, andando sempre pi\u00f9 indietro ogni volta, e ogni volta variando il modus operandi di assassinio e assorbendo sempre un potere diverso di Superman. Quando arriv\u00f2 al giorno in cui nacque il figlio di Superman e Wonder Woman, l'intera Justice League tent\u00f2 di fermarlo, ma fall\u00ec, infatti Gog rap\u00ec il bambino, decidendo di andare nel passato e scatenare lui il disastro in Kansas quasi vent'anni prima, e disegnando il simbolo di Superman sull'intera campagna.\nLe azioni di Gog lo esposero all'esistenza dell'Ipertempo, un costrutto immaginario simile al Multiverso nelle storie pre-Crisi. Senza saperlo, Gog pass\u00f2 in una linea temporale alternativa ogni volta che viaggi\u00f2 indietro nel tempo, effettivamente uccidendo un Superman diverso ogni volta. Come risultato, lo Straniero Fantasma fu costretto a reclutare Rip Hunter dei Linear Men, l'unica altra persona a conoscenza dell'Ipertempo, nel tentativo di preservarne il segreto, mentre gli altri membri della Quintessenza decisero di rifiutare di fermare Gog per loro motivi personali.\nRip Hunter, rifiutando di credere alle affermazioni degli altri Linear Men secondo cui viaggiare indietro nel tempo avrebbe distrutto la realt\u00e0 di \"Kingdom Come\", reclut\u00f2 Superman, Batman, Wonder Woman, Kid Flash III (la figlia di Wally West), Offspring (il figlio di Plastic Man), Nightstar (figlia di Nightwing e Starfire) e Ibn al Xu'ffasch (il figlio di Batman e Talia al Ghul) dalla realt\u00e0 di \"Kingdom Come\", insieme a Superman, Batman e Wonder Woman del presente per battersi con Gog, attirandolo nel \"Planet Krypton\" di Booster Gold, un ristorante a tema supereroico che fu riempito di artefatti di varie realt\u00e0 prima che Hunter vi si trasferisse fuori dal tempo per limitare le perdite tra i civili. Con l'arsenale disponibile, gli eroi riuscirono a ferire Gog, e Batman utilizz\u00f2 il proiettore della Zona Fantasma per inviarvi parzialmente Gog, cicatrizzandolo gravemente mentre gli altri eroi si armavano. Gog pass\u00f2 al contrattacco, mettendo fuori gioco gli eroi mentre lui invece collassava in uno stato di indebolimento. Incapace di rispondere all'attacco, il Superman del presente viene convinto a rialzarsi dalla Wonder Woman del futuro, che gli raccont\u00f2 della distruzione del Kansas, di come accadde a causa della sua decisione di abbandonare la lotta per la verit\u00e0 e la giustizia dopo la morte di Lois Lane. Rifiutandosi di permettere che questi eventi potessero accadere al suo futuro, Superman caric\u00f2 su Gog, ed entrambi e chiunque con loro fu inviato nel ristorante nell'Ipertempo, permettendo cos\u00ec ad Hunter di preservare la realt\u00e0 di \"Kingdom Come\". Gog fu quindi riportato al futuro da Rip Hunter e dalle versioni future di Superman, Batman e Wonder Woman, che domandarono alla Quintessenza di farlo ritornare alla persona che era.\nNel nome di Gog.\nUna seconda versione di Gog con origini diverse comparve numerosi anni dopo nella continuit\u00e0 DC. Questa versione di Gog era un sopravvissuto dell'attacco di Imperiex a Topeka, Kansas. Fu salvato da Superman che per\u00f2 non riusc\u00ec a salvarne i genitori. Disperato e desideroso di rimettere le cose a posto, Gog crebbe facendo ricerche sul viaggio nel tempo nello sforzo di viaggiare indietro nel tempo e salvare la sua famiglia.\nInfine, riusc\u00ec a creare una macchina del tempo, ma il suo primo prototipo non fu in grado di tornare sufficientemente indietro. Gog riusc\u00ec a raffinare la macchina del tempo nel corso di oltre 200 anni, rendendola pi\u00f9 efficace e potente e utilizzando questa tecnologia per darsi da solo dei super poteri. Diede quindi la sua ricerca e la tecnologia avanzata ad una versione pi\u00f9 giovane di s\u00e9, cosa che gli diede il potere di riscrivere la storia ancora e ancora. Rendendosi conto che non poteva salvare i suoi genitori a causa di un paradosso temporale (la morte dei suoi genitori fu la causa scatenante della creazione dei suoi poteri) il suo desiderio crebbe dal voler salvare i suoi genitori a punire Superman per la loro morte.\nIl Gog del presente attacc\u00f2 Superman quando Doomsday fece ritorno sulla Terra con una nuova ritrovata sensibilit\u00e0 e che cominci\u00f2 a scoprire le emozioni durante la sua infuriata. Doomsday giunse per vedere Superman sull'orlo della morte dopo essere stato battuto da un'armata di Gogs. Doomsday salt\u00f2 in difesa di Superman proprio nel momento in cui Gog stava per ucciderlo, ma il suo tentativo fall\u00ec quando Gog riusc\u00ec ad ucciderlo.\nDurante i successivi duecento anni, Doomsday guid\u00f2 un'armata contro Gog in nome di Superman. Questo futuro fu cancellato quando fu rivelato che Gog non uccise veramente Superman ma lo tenne invece prigioniero e costantemente circondato dalla kryptonite.\nGog offr\u00ec a Superman la possibilit\u00e0 di andare indietro nel tempo e ucciderlo. L'eroe invece gli dimostr\u00f2 l'errore dei suoi modi quando Doomsday fece irruzione e salv\u00f2 Superman. Quindi Gog offr\u00ec a Doomsday la possibilit\u00e0 di andare indietro nel tempo e cancellare questo futuro al costo di ritornare ai suoi modi criminosi, cosa che egli accett\u00f2. Nel presente, il giorno stesso Gog teletrasport\u00f2 via Doomsday per motivi sconosciuti.\nThy Kingdom Come.\nUna terza versione di Gog comparve recentemente nella serie \"Justice Society of America\". Nel nuovo Multiverso, gli eventi della serie limitata \"Kingdom Come\" ebbero luogo su Terra-22. La versione di Superman di quel mondo giunse su Nuova Terra dopo la distruzione di Terra-22 e Gog comparve poco dopo il suo arrivo. Gog massacr\u00f2 orribilmente i criminali metaumani che affermavano di essere degli dei colpendoli e lasciando dei fori sui loro toraci disintegrandone il cuore. Alcune di queste uccisioni inclusero i criminali Goth e Chroma e un gruppo di esseri che si auto definirono i Nuovi Olimpici. Infinity Man ed Ercole furono tra i pochissimi che sopravvissero al massacro. Dopo aver affrontato Infinity Man, attacc\u00f2 Sandman che lo stava spiando, prima di occuparsi della Justice Society.\nQuesta versione di Gog era un prete di nome William Matthews che ricevette i suoi poteri da una cittadella sotterranea africana che gli diede il nome in codice di Gog, nome dell'ultimo dio sopravvissuto del Secondo Mondo. Afferm\u00f2 anche che Superman di Terra-22 lasci\u00f2 che il Kansas morisse, e implic\u00f2 numerose volte di essere una versione retcon-nessa del personaggio che comparve nella storia \"Nel nome di Gog\", ma le sue origini erano diverse a causa degli eventi avvenuti in \"Crisi infinita\". Quando la Justice Society lo segu\u00ec alla cittadella, il suo corpo fu assorbito da un volto di pietra su un muro. Il volto di pietra si alz\u00f2, diventando un enorme uomo di pietra ricoperto d'oro che affermava di essere l'unico vero Gog.\nQuesto Gog, cronologicamente il primo, era un esiliato del \"Secondo Mondo\" che non volle prendere una posizione nella battaglia finale dei Vecchi Dei e fu bandito come risultato. Quindi si immerse nel Bleed e viaggi\u00f2 attraverso vari universi alternativi fino a giungere su Nuova Terra. Inerta, la sua volont\u00e0 indugi\u00f2 nella lava e nella pietra. Una trib\u00f9 locale costru\u00ec un'asta con i suoi resti, permettendo all'utilizzatore di incanalare l'energia di Gog. L'asta fu quindi ritrovata da William Matthews che reclam\u00f2 il nome di Gog.\nDopo essere ritornato in vita, Gog afferm\u00f2 che Matthews non era il suo servo e che impazz\u00ec a causa delle visioni del Multiverso, incluse le visioni degli eventi di Terra-22.\nQuesta versione di Gog mostr\u00f2 una personalit\u00e0 allegra, infantile e pacifica. Afferm\u00f2 di essere \"felice di essere vivo\" e costretto a \"rimettere le cose a posto\". Salv\u00f2 il villaggio africano vicino alla sua cittadella dagli effetti di una contaminazione tossica della lava che conteneva la sua essenza e guar\u00ec il volto sfigurato di Damage in risposta al suo scetticismo. Quindi mise Sandman in un sonno beato e pieno di sogni per ventiquattro ore, cur\u00f2 Starman dalla schizofrenia, ridiede la vista a Dottor Mid-Nite, e invi\u00f2 Power Girl a \"casa\". Quindi, Gog sent\u00ec i rumori di una guerra in corso l\u00ec vicino e decise di fermarla. Trovando un piccolo villaggio sotto attacco di una milizia malvagia, Gog tramut\u00f2 i soldati in alberi. Durante il conflitto, Lance, una delle nuove reclute della JSA, venne colpito dal lancio di un razzo e ucciso. Gog lo riport\u00f2 in vita, rimpiazzando le braccia rovinate con la sua armatura dorata e rinominandolo \"Magog\".\nPi\u00f9 avanti, l'intenzione di Gog era di spostarsi medio-oriente e punire i guerrafondai che si trovavano l\u00ec nello stesso modo in cui la milizia divise in due la JSA, dove Hawkman, Magog, Damage, Wildcat (Tom Bronson), Amazing-Man, Judomaster e Cittadino Acciaio furono dalla parte di Gog. Come il Dio della Bibbia, chiese di riposarsi il sesto giorno, inviando alcuni dei suoi seguaci in America a predicare il suo verbo.\nDopo di ci\u00f2, li radun\u00f2 di nuovo, chiedendo loro allegramente di inginocchiarsi e adorarlo mentre portava un nuovo mondo. Arriv\u00f2 il resto della JSA, dopo aver saputo da Sandman che Gog si stava fondendo con la Terra, e se vi fosse restato per un giorno in pi\u00f9, la Terra sarebbe morta se lui se ne fosse andato, lasciando gli eroi con l'unica opzione di ucciderlo e di separare la sua testa dalla Terra. Hawkman e il resto della JSA che seguiva Gog cercarono di proteggerlo, finch\u00e9 non videro il suo tentativo di tramutare Jay Garrick in un fulmine. Tutti i seguaci di Gog gli si ribellarono ed egli pun\u00ec la JSA portando via i \"doni\" che aveva dato loro fino al massimo grado (Cittadino Acciaio sentiva dolore in tutti i suoi nervi e Starman non poteva essere curato della sua pazzia). Anche Magog si ribell\u00f2, per cui anche la benedizione su di lui svan\u00ec. Infine, la JSA riusc\u00ec a rovesciare Gog e rimuovere la sua testa. Superman di Terra-22 e Starman portarono la testa al Muro della Fonte, incorporandola l\u00ec per l'eternit\u00e0. Gog quindi accus\u00f2 Superman di essere ci\u00f2 che lui accusava Gog di essere.\nPoteri e abilit\u00e0.\nLa prima versione di Gog utilizzava un'asta cosmica - imbevuta dei poteri della Quintessenza - come arma iniziale per poi utilizzare un trucco imparato dall'Amazo del 2020 che gli permetteva di assorbire i poteri di tutti i Superman che uccideva. Le sue abilit\u00e0 inclusero il viaggio nel tempo a volont\u00e0, sensi estremamente affinati, velocit\u00e0 sufficiente a individuare Flash, forza super umana considerevolmente maggiore di quella di Superman e una prodigiosa intelligenza necessaria a sviluppare un numero quasi infinito di modi complicati e inventivi per uccidere Superman.\nI poteri del secondo Gog erano basati sulla scienza piuttosto che ad un'asta cosmica o a poteri mistici. Questo Gog possedeva il potere di donare ad altri super umani abilit\u00e0 avanzate attraverso l'uso della kryptonite, donando per esempio forza e abilit\u00e0 di crescita a Repo Man, al fine di battersi con Superboy e indebolire Superman. Era anche in grado di volare, di lanciare colpi energetici, la creazione, attraverso la manipolazione del tempo, di copie infinite di s\u00e9 e della sua lancia, e il teletrasporto nello spazio e nel tempo.\nLa terza versione di Gog era in realt\u00e0 un dio dal Secondo Mondo, Urgrund, il mondo che una volta comprendeva le due met\u00e0, Apokolips e Nuova Genesi, del Quarto Mondo. Come tale possiede un'enorme e illimitata quantit\u00e0 di potere cosmico. Tuttavia, scelse di utilizzarli in modo reattivo piuttosto che proattivo, esaudendo \"desideri\" per \"rendere le persone intorno a lui felici\". Teoricamente in grado di riformare la realt\u00e0 a piacimento, si confin\u00f2 a garantire alle perone i loro desideri pi\u00f9 nascosti, spesso senza disturbarsi a consultarli, portando cos\u00ec ad un potenziale contrattempo. Questo Gog mostr\u00f2 anche una personalit\u00e0 infantile e di strette vedute, guardando il mondo con gioia e stupore, ma capendo chiaramente cosa stava facendo. Faceva tutto ci\u00f2 al fine di essere adorato dalla gente della Terra in cambio dei suoi doni. Chiunque non lo adorasse sarebbe stato tramutato in albero. Quando la Justice Society lo attacc\u00f2, rimosse da tutti loro le benedizioni che aveva donato, anche a coloro che gli furono fedeli, solo per dispetto.\nIn altri media.\nFigurine.\nLa DC Direct rilasci\u00f2 una statua di porcellana fredda, dipinta a mano e di media statura della versione di Gog di Kingdom Come nel 1998, basata sui disegni dell'artista Jerry Ordway. La statua fu limitata ad un ammontare di 3000 pezzi soltanto e della misura di 14\u00a0cm di altezza, e incluse anche un certificato di autenticit\u00e0 dalla DC Comics."}
{"id": "4402443", "revid": "1442080", "url": "https://it.wikipedia.org/wiki?curid=4402443", "title": "Thessaloniki Challenger 1990 - Doppio", "text": "Il doppio del torneo di tennis Thessaloniki Challenger 1990, facente parte dell'ATP Challenger Series, ha avuto come vincitori Il tabellone di doppio del Thessaloniki Challenger 1990, torneo di tennis che faceva parte dell'ATP Challenger Series nell'ambito dell'ATP Challenger Series 1990, \u00e8 stato vinto da Gilad Bloom e Alexis Hombrecher (tds n. 4). In finale hanno sconfitto la coppia formata da Nick Brown e Johan Carlsson (tds n. 2) con il punteggio di 6-1, 7-6."}
{"id": "4402444", "revid": "110157", "url": "https://it.wikipedia.org/wiki?curid=4402444", "title": "Da dove veniamo?", "text": "Da dove veniamo? La storia che ci manca \u00e8 un libro scritto da Roberto Giacobbo. Tratta di tracce considerate riferibili una civilt\u00e0 evoluta che sarebbe esistita prima di quella moderna, analizzando reperti OOPArt, siti archeologici e antiche leggende che riguarderebbero una civilt\u00e0 sconosciuta e molto evoluta e raccontando esperienze vissute in prima persona dall'autore."}
{"id": "4402456", "revid": "287204", "url": "https://it.wikipedia.org/wiki?curid=4402456", "title": "\u010c\u00ebrnaja", "text": ""}
{"id": "4402458", "revid": "1543377", "url": "https://it.wikipedia.org/wiki?curid=4402458", "title": "Nateglinide", "text": "Nateglinide (nella fase sperimentale conosciuta con la sigla AY4166) \u00e8 un composto, derivato della D-fenilalanina, appartenente alla famiglia delle megletinidi, utilizzato come farmaco ipoglicemizzante orale, a breve durata d'azione, per il trattamento del diabete mellito di tipo 2. Nateglinide \u00e8 stata sviluppata da una societ\u00e0 di ricerche giapponese, la Ajinomoto, ed i diritti sono stati successivamente venduti alla societ\u00e0 farmaceutica svizzera Novartis.\nFarmacodinamica.\nNateglinide riduce rapidamente la glicemia andando a stimolare la secrezione di insulina da parte delle cellule \u03b2 delle isole pancreatiche. Il farmaco per agire sulle cellule \u03b2 del pancreas e richiede che le stesse siano integre ed in numero adeguato a determinare una risposta ipoglicemizzante.\nNateglinide agisce chiudendo i canali ATP potassio-dipendenti della membrana cellulare delle cellule \u03b2 pancreatiche. Questo comporta una depolarizzazione delle cellule beta alla quale consegue l'apertura dei canali del calcio. Il flusso intracellulare di calcio stimola la secrezione di insulina da parte delle cellule \u03b2 pancreatiche, e stimola in particolare la fase rapida della secrezione insulinica.\nIl farmaco determina perci\u00f2 una riduzione della glicemia grazie ad un aumento della secrezione endogena di insulina del pancreas in risposta al pranzo. La secrezione di insulina si verifica entro 30 minuti dalla somministrazione di nateglinide per os e si caratterizza anche per il fatto che l'aumentata concentrazione di insulina non perdura oltre la durata del pasto stesso.\nFarmacocinetica.\nDopo somministrazione per via orale nateglinide viene rapidamente assorbita dal tratto gastrointestinale. La concentrazione plasmatica massima (Cmax) si verifica entro 1 ora (Tmax) dall'assunzione. \nLa biodisponibilit\u00e0 si aggira intorno al 73%, il che indica un modesto effetto di primo passaggio epatico.\nQuando il farmaco \u00e8 somministrato con un pasto il cibo ne ritarda l'assorbimento, come evidenziato da una diminuzione della concentrazione plasmatica massima e da un prolungamento nel tempo del picco di concentrazione.\nIl legame alle proteine plasmatiche \u00e8 pari al 98%. Il farmaco si lega principalmente all'albumina sierica, e in modo meno marcato all'\u03b11 glicoproteina acida.\nNell'organismo nateglimide \u00e8 prevalentemente metabolizzata ad opera del citocromo P450, isoenzimi CYP2C9 (che metabolizza circa il 70% del farmaco) e CYP3A4 (l'ulteriore 30%). I principali metaboliti sono dotati di un'azione farmacologica decisamente meno potente rispetto al farmaco originario. L'emivita del farmaco \u00e8 di circa 1,5 ore.\nL'eliminazione di nateglinide avviene per via urinaria per il 75% circa, principalmente come farmaco immodificato e metaboliti. Un ulteriore 10% viene eliminato con le feci.\nUsi clinici.\nIl farmaco \u00e8 indicato in monoterapia in aggiunta alla dieta e all'esercizio fisico per il trattamento del diabete mellito di tipo 2 (non insulino-dipendente) in soggetti in cui l'iperglicemia non pu\u00f2 essere controllata con la sola dieta e l'esercizio fisico.&lt;br&gt;\nPu\u00f2 essere usato in combinazione con metformina come terapia aggiuntiva per la gestione del trattamento di quei soggetti affetti da diabete mellito tipo 2 che non raggiungono un adeguato controllo glicemico con la metformina in monoterapia associata alla dieta e all'esercizio fisico. Quando usato in terapia di associazione con metformina conferisce un miglior controllo glicemico rispetto alla somministrazione dei singoli farmaci somministrati da soli e produce una pi\u00f9 significativa riduzione dei livelli di emoglobina glicosilata A1c.\nEffetti collaterali ed indesiderati.\nIl principale effetto avverso indotto dal composto \u00e8 l'ipoglicemia. I sintomi suggestivi di ipoglicemia comprendono sudorazione, tremore, vertigini, aumento dell'appetito, palpitazioni, nausea, affaticamento e debolezza. Queste reazioni ipoglicemiche in genere sono lievi e facilmente trattabili con l'assunzione di una piccola quantit\u00e0 di zucchero per os. \nNei soggetti con reazioni pi\u00f9 gravi \u00e8 possibile che si renda necessaria la somministrazione di glucosio per infusione endovenosa. \nRelativamente comuni sono anche i disturbi di natura gastrointestinale quali nausea, vomito, dolore addominale, diarrea. Altri effetti avversi segnalati sono le infezione delle alte vie respiratorie, tosse persistente, dolore dorso-lombare, sintomi simil influenzali, vertigini.&lt;br&gt;\nDurante l'esperienza post-marketing sono stati riportati casi di reazioni di ipersensibilit\u00e0 quali rash cutaneo, prurito e orticaria. In alcuni soggetti si \u00e8 verificato un aumento degli enzimi epatici, ittero e epatite colestatica.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure ad uno qualsiasi degli eccipienti contenuti nelle formulazioni farmaceutiche. \u00c8 inoltre controindicato nei soggetti affetti da diabete mellito di tipo 1 (cio\u00e8 diabete insulino dipendente) oppure in caso di chetoacidosi diabetica.\nDosi terapeutiche.\nNei soggetti adulti affetti da diabete mellito nateglinide deve essere somministrata per via orale al dosaggio di , 3 volte al giorno, entro 30 minuti prima del pasto al fine di ridurre il rischio di ipoglicemia. Se per qualsiasi motivo il paziente deve saltare un pasto, anche la corrispondente dose di nateglinide deve essere tralasciata."}
{"id": "4402459", "revid": "287204", "url": "https://it.wikipedia.org/wiki?curid=4402459", "title": "Cernaja", "text": ""}
{"id": "4402460", "revid": "80339", "url": "https://it.wikipedia.org/wiki?curid=4402460", "title": "Chernaya", "text": ""}
{"id": "4402461", "revid": "80339", "url": "https://it.wikipedia.org/wiki?curid=4402461", "title": "Chyornaya", "text": ""}
{"id": "4402463", "revid": "952962", "url": "https://it.wikipedia.org/wiki?curid=4402463", "title": "Butaganzwa (Kayanza)", "text": "Butaganzwa \u00e8 un comune del Burundi situato nella provincia di Kayanza con 51.601 abitanti (censimento 2008).\nSuddivisione amministrativa.\nIl comune \u00e8 suddiviso in 20 colline."}
{"id": "4402468", "revid": "952962", "url": "https://it.wikipedia.org/wiki?curid=4402468", "title": "Gahombo", "text": "Gahombo \u00e8 un comune del Burundi situato nella provincia di Kayanza con 39.633 abitanti (censimento 2008).\nSuddivisione amministrativa.\nIl comune \u00e8 suddiviso in 20 colline."}
{"id": "4402471", "revid": "952962", "url": "https://it.wikipedia.org/wiki?curid=4402471", "title": "Gatara", "text": "Gatara \u00e8 un comune del Burundi situato nella provincia di Kayanza con 64.112 abitanti (censimento 2008).\nSuddivisione amministrativa.\nIl comune \u00e8 suddiviso in 28 colline."}
{"id": "4402477", "revid": "952962", "url": "https://it.wikipedia.org/wiki?curid=4402477", "title": "Kabarore", "text": "Kabarore \u00e8 un comune del Burundi situato nella provincia di Kayanza con 62.303 abitanti (censimento 2008).\nSuddivisione amministrativa.\nIl comune \u00e8 suddiviso in 37 colline."}
{"id": "4402480", "revid": "72396", "url": "https://it.wikipedia.org/wiki?curid=4402480", "title": "Near video on demand", "text": "Il near video on demand (sigla NVOD; letteralmente in inglese \"vicino al video su richiesta\") \u00e8 una modalit\u00e0 di offerta televisiva di prodotti a utilit\u00e0 ripetuta, come ad esempio i film: l'utente ha a disposizione un numero ampio di canali che trasmettono a intervalli regolari, in qualsiasi orario del giorno, sempre lo stesso programma. Cos\u00ec chi \u00e8 interessato pu\u00f2 scegliere il momento migliore per acquistare e consumare il singolo prodotto. NVOD \u00e8 quindi una modalit\u00e0 di schedulazione dei programmi a met\u00e0 tra palinsesto e su richiesta. Un programma viene riproposto sullo stesso canale con intervalli di 15 minuti, mezz'ora o due ore consentendo all'utente di scegliere l'orario di inizio del programma in base alle proprie esigenze. Si ricollega al concetto di video on demand, ma con una tempistica non completamente libera."}
{"id": "4402481", "revid": "729019", "url": "https://it.wikipedia.org/wiki?curid=4402481", "title": "Dion Phaneuf", "text": ""}
{"id": "4402482", "revid": "1442080", "url": "https://it.wikipedia.org/wiki?curid=4402482", "title": "Vota la voce 1992", "text": "La 20\u00aa edizione di Vota la voce \u00e8 andata in onda su Canale 5 dal Teatro Romano di Fiesole il 18 settembre del 1992.\nConduttori furono Red Ronnie ed Enrica Bonaccorti.\nVincitori dell'edizione furono: Luca Carboni (miglior cantante maschile), Fiorella Mannoia (miglior cantante femminile), Tazenda (miglior gruppo), 883 e Alessandro Canino (ex aequo miglior rivelazione), Claudio Baglioni (premio tourn\u00e9e) e 883 (miglior album)."}
{"id": "4402483", "revid": "834", "url": "https://it.wikipedia.org/wiki?curid=4402483", "title": "Matongo (Burundi)", "text": "Matongo \u00e8 un comune del Burundi situato nella provincia di Kayanza con 70.275 abitanti (censimento 2008).\nSuddivisione amministrativa.\nIl comune \u00e8 suddiviso in 34 colline."}
{"id": "4402486", "revid": "952962", "url": "https://it.wikipedia.org/wiki?curid=4402486", "title": "Muhanga", "text": "Muhanga \u00e8 un comune del Burundi situato nella provincia di Kayanza con 64.480 abitanti (censimento 2008).\nSuddivisione amministrativa.\nIl comune \u00e8 suddiviso in 30 colline."}
{"id": "4402488", "revid": "952962", "url": "https://it.wikipedia.org/wiki?curid=4402488", "title": "Muruta", "text": "Muruta \u00e8 un comune del Burundi situato nella provincia di Kayanza con 57.888 abitanti (censimento 2008).\nSuddivisione amministrativa.\nIl comune \u00e8 suddiviso in 25 colline."}
{"id": "4402490", "revid": "952962", "url": "https://it.wikipedia.org/wiki?curid=4402490", "title": "Rango (Burundi)", "text": "Rango \u00e8 un comune del Burundi situato nella provincia di Kayanza con 77.868 abitanti (censimento 2008).\nSuddivisione amministrativa.\nIl comune \u00e8 suddiviso in 29 colline."}
{"id": "4402491", "revid": "697352", "url": "https://it.wikipedia.org/wiki?curid=4402491", "title": "Chomer Chayul'\u00ec", "text": ""}
{"id": "4402494", "revid": "827882", "url": "https://it.wikipedia.org/wiki?curid=4402494", "title": "Due magiche gemelle", "text": "Due magiche gemelle (\"Double, Double, Toil and Trouble\") \u00e8 un film TV con Mary-Kate e Ashley Olsen del 1993.\nTrama.\nLa storia parla di due gemelle Kelly e Lily che posseggono delle bacchette con dei poteri magici.\nAd Halloween scoprono che anche le loro zie erano gemelle, Agatha \u00e8 per\u00f2 una strega malvagia che ha imprigionato la sorella Sophia in uno specchio e solo la speciale pietra di luna potr\u00e0 spezzare l'incantesimo.\nKelly e Lily decidono allora di andare alla ricerca della pietra ma ci sono molte difficolt\u00e0 da superare."}
{"id": "4402510", "revid": "339392", "url": "https://it.wikipedia.org/wiki?curid=4402510", "title": "Charte des franchises", "text": ""}
{"id": "4402512", "revid": "107831", "url": "https://it.wikipedia.org/wiki?curid=4402512", "title": "Swedish Open 1975 - Singolare", "text": ""}
{"id": "4402513", "revid": "107831", "url": "https://it.wikipedia.org/wiki?curid=4402513", "title": "Swedish Open 1975 - Doppio", "text": ""}
{"id": "4402515", "revid": "1573940", "url": "https://it.wikipedia.org/wiki?curid=4402515", "title": "Solenopsis (zoologia)", "text": "Solenopsis \u00e8 un genere di formiche appartenente alla sottofamiglia Myrmicinae.\nLe specie di questo genere, in particolare le invasive \"S. invicta\" e \"S. richteri\", sono note con il nome comune di formiche di fuoco (\"fire ants\") e sono di particolare interesse medico-sanitario in alcune aree del mondo in quanto le loro punture possono produrre gravi reazioni allergiche nell'uomo.\nDescrizione.\nCaratteristiche comuni a tutte le specie del genere sono un peziolo bisegmentato, l'assenza di spine sul propodeo e la presenza di lunghe setole al centro del clipeo (subito al di sopra delle mandibole). Le operaie si caratterizzano per il numero di articoli delle antenne, che sono dieci, gli ultimi due claviformi. La maggior parte delle specie ha occhi piccoli o rudimentali e mandibole strette, armate di 3-4 denti.\nI maschi sono alati, privi di pungiglione, di dimensioni maggiori di quelle delle operaie ma inferiori a quelle delle regine. Le regine sono alate, e si caratterizzano per un gastro notevolmente voluminoso; subito dopo l'accoppiamento perdono le ali.\nBiologia.\nFormano colonie di migliaia di esemplari, talora poliginiche, cio\u00e8 con pi\u00f9 di una regina per nido.\nNidificano nel terreno, spesso in vicinanza di aree umide quali le rive dei fiumi o degli stagni. L'ingresso dei nidi si trova spesso al riparo di oggetti quali tronchi, rocce, mattoni; in caso contrario le formiche ereggono tumuli a forma di cupola, alti sino a 40\u00a0cm. Alcune specie (p.es. \"S. fugax\") costruiscono i nidi nei pressi di quelli di altre specie di formiche (\"Lasius\" spp. e \"Formica\" spp.) creando comunicazioni con queste attraverso gallerie che permettono loro di saccheggiarne le riserve di cibo.\nLa maggior parte delle specie sono onnivore e si nutrono principalmente di vegetali e semi; sono tuttavia anche dei predatori molto aggressivi, in grado di attaccare prede anche molto pi\u00f9 grandi di loro quali cavallette, libellule e talora anche piccoli vertebrati.\nDifendono aggressivamente il nido da tutto ci\u00f2 che pu\u00f2 rappresentare una minaccia: se disturbate fuoriescono in massa dal nido e assaltano l'intruso risalendo lungo le sue gambe.\nIl loro morso provoca un forte dolore nell'essere umano, sensazione simile a quella di una bruciatura, da cui il nome comune di \"formiche di fuoco\". A differenza di molte altre formiche che mordono e poi spruzzano acido formico sulla ferita, le formiche di fuoco usano le mandibole solo come ancoraggio e quindi utilizzano il pungiglione per iniettare un veleno, un alcaloide chiamato solenopsina, appartenente alla classe delle piperidine, con propriet\u00e0 emolitiche e citotossiche. Il veleno ha anche propriet\u00e0 insetticide e antibiotiche, e viene spruzzato sulle larve per proteggerle dall'aggressione di microrganismi. Viene inoltre utilizzato come repellente nelle interazioni con altre specie.\nSintomi del morso nell'uomo.\nLa puntura della formica di fuoco provoca un dolore urente che regredisce dopo 20 minuti; in seguito nel sito della puntura compare una vescica sierosa, circondata da un'area edematosa e molto calda. Le vesciche molto spesso si ulcerano e tendono a sovrainfettarsi.\nIn alcuni soggetti, ipersensibili al veleno, possono aversi fenomeni di anafilassi, che comprendono dolore toracico, nausea, sudorazione profusa, dispnea, edema della glottide, il cui esito pu\u00f2 anche essere fatale se non si interviene tempestivamente con le cure appropriate..\nTassonomia.\nSpecie.\nIl genere \"Solenopsis\" comprende le seguenti specie viventi:\nSono state inoltre descritte le seguenti specie fossili:\nSinonimi.\nSono stati riportati i seguenti sinonimi:\nLotta biologica.\nLe formiche del genere \"Solenopsis\" sono spesso parassitate dalle larve dei ditteri del genere \"Pseudoacteon\" (Phoridae). Questi ditteri si riproducono deponendo le loro uova nel torace delle formiche. Le larve di I stadio migrano nella testa dell'insetto e, nutrendosi dell'emolinfa, del tessuto muscolare e del tessuto nervoso, portano rapidamente a morte la formica, provocando il distacco della testa dal resto del corpo. A questo punto le larve si impupano all'interno di ci\u00f2 che rimane della testa della formica, emergendone dopo circa due settimane.\nNei paesi nordamericani in cui la invasione delle formiche di fuoco sudamericane \u00e8 divenuto un problema di salute pubblica, i foridi sono stati utilizzati come mezzo di lotta biologica. Il loro interesse risiede nella selettivit\u00e0 della relazione trofica: in particolare, \u00e8 stato riscontrato che fra le specie di \"Pseudoacteon\" che parassitizzano il genere \"Solenopsis\", alcune, di origine neotropicale, sono strettamente associate alle formiche sudamericane del gruppo \"S. saevissima\", mentre altre, a distribuzione neartica, sono associate alle formiche del gruppo \"S. geminata\", diffuse nel Nord e Centro America. Introdotti artificialmente negli USA, alcuni \"Pseudoacteon\" di origine sudamericana si sono rivelati efficaci nel controllo biologico delle formiche di fuoco esotiche mentre ignorano quelle autoctone, a loro volta controllate dagli \"Pseudoacteon\" indigeni.."}
{"id": "4402518", "revid": "767487", "url": "https://it.wikipedia.org/wiki?curid=4402518", "title": "ABN AMRO World Tennis Tournament 2013", "text": "L'ABN AMRO World Tennis Tournament 2013 \u00e8 stato un torneo di tennis giocato su campi di cemento indoor. \u00c8 stata la 41\u00aa edizione del torneo, facente parte dell'ATP World Tour 500 series nell'ambito dell'ATP World Tour 2013. Si \u00e8 giocato nell'impianto dell'Ahoy Rotterdam, a Rotterdam nei Paesi Bassi, dall'11 al 17 febbraio 2013.\nGiocatori.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Juan Mart\u00edn del Potro ha sconfitto in finale Julien Benneteau per 7-62, 6-3.\nDoppio.\n Robert Lindstedt / Nenad Zimonji\u0107 hanno sconfitto in finale Thiemo de Bakker / Jesse Huta Galung per 5-7, 6-3, [10-8]."}
{"id": "4402520", "revid": "729019", "url": "https://it.wikipedia.org/wiki?curid=4402520", "title": "Aeroporto di Arrabury", "text": "L'Aeroporto di Arrabury (IATA: AAB, ICAO: YARY) \u00e8 un aeroporto australiano situato nell'Outback dell'Queensland sudoccidentale, in pieno Deserto Simpson.\nPi\u00f9 che un aeroporto \u00e8 in realt\u00e0 una striscia di terra battuta senza alcuna struttura di supporto posta all'altitudine di 102 m/334 ft sopra il livello del mare, con orientamento 16/34 e lunga 1\u00a0144\u00a0m (3\u00a0753\u00a0ft) e fondo in terra battuta.\nLa designazione dell'aeroporto si riferisce al toponimo Arrabury sia per l'omonima fattoria (homestead), situata a circa 6\u00a0km a sud sudest in linea d'aria, che per la Planet Arrabury Road, la via di comunicazione che attraversa la zona e che, sempre in quella zona, costeggia il confine con lo stato dell'Australia Meridionale."}
{"id": "4402521", "revid": "287204", "url": "https://it.wikipedia.org/wiki?curid=4402521", "title": "SAP Open 2013", "text": "Il SAP Open 2013 \u00e8 stato un torneo di tennis giocato sul cemento indoor. \u00c8 stata la 124\u00aa edizione del SAP Open facente parte dell'ATP World Tour 250 series nell'ambito dell'ATP World Tour 2013. Si \u00e8 giocato all'HP Pavilion di San Jose in California, dall'11 al 17 febbraio 2013.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Milos Raonic ha sconfitto in finale Tommy Haas per 6-4, 6-3.\nDoppio.\n Xavier Malisse / Frank Moser hanno sconfitto in finale Lleyton Hewitt / Marinko Matosevic per 6-0, 65-7, [10-4]."}
{"id": "4402522", "revid": "282094", "url": "https://it.wikipedia.org/wiki?curid=4402522", "title": "Zemljavol'cy", "text": ""}
{"id": "4402525", "revid": "686936", "url": "https://it.wikipedia.org/wiki?curid=4402525", "title": "Chris Long", "text": "Carriera professionistica.\nSt. Louis Rams.\nLong fu scelto dai St. Louis Rams come secondo assoluto nel Draft 2008. Tale selezione fece di lui il secondo figlio di un Hall of Famer, dopo Kellen Winslow II, ad essere scelto nel primo giro nella storia dei Draft NFL.\nIl 14 settembre 2008, Long recorded mise a segno il suo primo sack ai danni di Eli Manning dei New York Giants. La sua prima partita con due sack avvenne contro i New England Patriots il 26 ottobre 2008. Alla fine della sua prima stagione fu inserito nella formazione ideale dei rookie dalla Pro Football Writers Association e da \"Sporting News\". Long gioc\u00f2 come titolare tutte le 16 partite (14 come defensive end destro, 2 come defensive end sinistro) per i Rams nel 2008, terminando con 4 sack totali.\nNel 2009, Long gioc\u00f2 ancora come defensive end destro e sinistro per i Rams totalizzando 5 sack, il secondo risultato della squadra. Inoltre guid\u00f2 tutti gli uomini della linea difensiva con 43 tackle (33 solitari e 10 assistiti) e per la seconda stagione consecutiva guid\u00f2 i Rams in pressioni sul quarterback.\nNel 2010 Long fu spostato definitivamente nel ruolo di defensive end sinistro, un ruolo occupato precedentemente da Leonard Little, il quale si adattava meglio alle sue caratteristiche naturali secondo lo staff degli allenatori. Nelle settimana 6 del 2010, contro i San Diego Chargers, Long mise a segno e fu nominato miglior difensore della NFC della settimana. Long inoltre contribu\u00ec a limitare i Chargers, che guidavano la lega in yard guadagnate, a totalizzare solo 287 yard. Per la terza stagione consecutive guid\u00f2 la sua squadra in pressioni sul quarterback.\nNel 2011 Long decise di cambiare numero di maglia, passando dal 72 al suo ex numero al college, il 91. Il 17 settembre 2011, i Rams e Long acconsentirono a ristrutturare il suo contratto per risparmiare soldi sul salary cap. L'accordo incluse un bonus alla firma di 12,1 milioni di dollari.\nIl 30 ottobre 2011, Long stabil\u00ec un nuovo primato in carriera con 3 sack contro i New Orleans Saints venendo nominato da \"Sports Illustrated\" miglior difensore della NFC della settimana. Long termin\u00f2 la stagione 2011 con un record personale di 13 sack, venendo scelto come riserva per il Pro Bowl.\nIl 29 luglio 2012, Long firm\u00f2 coi Rams un'estensione contrattuale quadriennale del valore di oltre 50 milioni di dollari, 27 milioni dei quali garantiti. Nella stagione 2012 Long guid\u00f2 i Rams con 11,5 sack e fu ancora selezionato come riserva per il Pro Bowl. Il 30 dicembre 2012 pareggi\u00f2 il suo primato in carriera con 3 sack contro i Seattle Seahawks.\nNella settimana 8 della stagione 2013 contro i Seahawks, Long mise a segno tre sack.\nNella prima settimana del 2014, Long sub\u00ec un infortunio a una caviglia che richiese un intervento chirurgico, venendo posto in lista infortunati per almeno due mesi.\nIl 19 febbraio 2016, Long fu svincolato dai Rams.\nNew England Patriots.\nIl 15 marzo 2016, Long firm\u00f2 con i New England Patriots. Il 5 febbraio 2017 scese in campo come titolare nel Super Bowl LI, vinto dai Patriots contro gli Atlanta Falcons ai tempi supplementari (prima volta nella storia del Super Bowl) con il punteggio di 34-28.\nPhiladelphia Eagles.\nIl 28 marzo 2017, Long firm\u00f2 un contratto biennale con i Philadelphia Eagles. Con essi il 4 febbraio 2018 vinse il suo secondo titolo consecutivo, battendo i suoi ex Patriots nel Super Bowl LII."}
{"id": "4402528", "revid": "61051", "url": "https://it.wikipedia.org/wiki?curid=4402528", "title": "Aeroporto internazionale di Pyongyang Sunan", "text": ""}
{"id": "4402536", "revid": "287204", "url": "https://it.wikipedia.org/wiki?curid=4402536", "title": "Brasil Open 2013", "text": "Il Brasil Open 2013 \u00e8 stato un torneo di tennis giocato su campi di terra battuta indoor, facente parte della categoria ATP World Tour 250 series nell'ambito dell'ATP World Tour 2013. \u00c8 stata la 13\u00aa edizione del Brasil Open, e si \u00e8 giocato presso il Complexo Desportivo Const\u00e2ncio Vaz Guimar\u00e3es di San Paolo, in Brasile, dall'11 al 17 febbraio 2013.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nLucky Loser:\nCampioni.\nSingolare.\n Rafael Nadal ha sconfitto in finale David Nalbandian per 6-2, 6-3.\nDoppio.\n Alexander Peya / Bruno Soares hanno sconfitto in finale Franti\u0161ek \u010cerm\u00e1k / Michal Merti\u0148\u00e1k per 65-7, 6-2, [10-7]."}
{"id": "4402538", "revid": "28592", "url": "https://it.wikipedia.org/wiki?curid=4402538", "title": "Distretto di Pechengsky", "text": ""}
{"id": "4402540", "revid": "767487", "url": "https://it.wikipedia.org/wiki?curid=4402540", "title": "Un nemico del popolo (film)", "text": "Un nemico del popolo (\"An Enemy of the People\") \u00e8 un film del 1978 diretto da George Schaefer.\n\u00c8 un film drammatico statunitense con Steve McQueen, Bibi Andersson e Charles Durning. \u00c8 basato sul lavoro teatrale del 1950 \"An Enemy of the People\" di Arthur Miller, a sua volta adattato da un'altra opera teatrale norvegese del 1882, \"Un nemico del popolo\" (\"En folkefiende\") di Henrik Ibsen.\nProduzione.\nIl film, diretto da George Schaefer su una sceneggiatura e un adattamento di Alexander Jacobs e Arthur Miller con il soggetto di Henrik Ibsen (autore del lavoro teatrale), fu prodotto dallo stesso Schaefer e da Philip L. Parslow per la First Artists e la Solar Productions e girato con un budget stimato in 2.500.000 dollari. McQueen figura, non accreditato, come produttore esecutivo.\nDistribuzione.\nIl film fu distribuito con il titolo \"An Enemy of the People\" negli Stati Uniti dal 17 marzo 1978 al cinema dalla Warner Bros. Pictures.\nAlcune delle uscite internazionali sono state:\nCritica.\nSecondo il Morandini con il film \"McQueen cerc\u00f2 di liberarsi degli stereotipi di Hollywood. Ottime intenzioni. Risultati appena decorosi\". Secondo Leonard Maltin il film \u00e8 un \"sincero e meticoloso sforzo di McQueen\". Si comprenderebbe come la produzione \"sia rimasta sugli scaffali per anni\" e come \"abbia avuto una distribuzione limitata\" nonostante risulti \"superiore\" alle altre ultime produzioni a cui McQueen aveva partecipato nei suoi ultimi anni.\nPromozione.\nLe tagline sono:"}
{"id": "4402545", "revid": "2077335", "url": "https://it.wikipedia.org/wiki?curid=4402545", "title": "Salvatore Varriale (giocatore di baseball)", "text": "Biografia.\nNato a Brooklyn, giunse in Italia a Parma dove poi \u00e8 rimasto.\nHa giocato nel Parma Baseball dal 1972 al 1984, col numero 27. Vanta 59 presenze nella nazionale di baseball dell'Italia.\nUna volta ritirato dalla attivit\u00e0 agonistica, sostitu\u00ec il dimissionario Pellacini nel ruolo di manager della formazione parmense. La squadra conquist\u00f2 lo scudetto 1985 e la Coppa dei Campioni 1986. Successivamente \u00e8 rimasto nello staff di Parma, ma nelle vesti di coach e direttore sportivo. Ha fatto parte dello staff tecnico anche della Nazionale italiana. In seguito ha partecipato come commentatore televisivo delle partite della MLB in Italia per Telemontecarlo, Eurosport e Sky Sport .\nNel 2009 il Parma Baseball ha ritirato la maglia numero 27 in suo onore."}
{"id": "4402546", "revid": "547034", "url": "https://it.wikipedia.org/wiki?curid=4402546", "title": "Stanton T. Friedman", "text": "\u00c8 molto conosciuto nel campo dell'ufologia.\nBiografia.\nFriedman ha studiato all'Universit\u00e0 di Chicago, dove ha conseguito il Bachelor of Science nel 1955 e il Master in fisica nucleare nel 1956. Dopo la conclusione degli studi ha lavorato per 14 anni a tempo pieno come fisico nucleare per importanti industrie come la General Electric, la General Motors, la Westinghouse, la TRW Systems, l'Aerojet General Nucleonics e la McDonnell Douglas, occupandosi di ricerche per la produzione di aerei a propulsione nucleare, razzi a propulsione nucleare e piccole centrali nucleari per usi spaziali, tutti progetti che in seguito vennero abbandonati.\nNel 1970 ha smesso di esercitare a tempo pieno l'attivit\u00e0 di fisico per impegnarsi nel campo dell'ufologia, argomento di cui si \u00e8 interessato a partire dalla fine degli anni cinquanta. Da allora ha cominciato a scrivere articoli e a tenere conferenze sia negli USA che all'estero. Nel 1978 ha indagato sull'incidente di Roswell, contribuendo a riportare il caso all'attenzione degli ufologi e poi del pubblico, grazie al libro pubblicato da Charles Berlitz e William Moore con cui Friedman ha collaborato come consulente.\nNel 1980 si \u00e8 trasferito in Canada, dove ha lavorato come consulente per l'industria nel campo della misurazione del radon; nel frattempo ha continuato a dedicarsi all'ufologia, scrivendo articoli e tenendo conferenze. Dal 1980 al 1986 ha collaborato con la Canadian Broadcasting Corporation facendo il commentatore in un programma settimanale.\nNel 1997 ha pubblicato il libro \"Crash a Corona\", in cui ha riassunto le sue indagini e teorie sul caso di Roswell. Ritiratosi completamente dall'attivit\u00e0 di fisico, si \u00e8 dedicato a tempo pieno all'ufologia pubblicando altri libri sull'argomento. Friedman \u00e8 membro dell'American Nuclear Society, dell'American Physical Society e dell'American Institute of Aeronautics and Astronautics.\nAttivit\u00e0 in ufologia.\nCome ha raccontato lui stesso in un'intervista, Friedman ha cominciato ad interessarsi di ufologia alla fine degli anni cinquanta, leggendo il libro di Edward J. Ruppelt, ex direttore del Progetto Blue Book. Successivamente ha continuato ad approfondire l'argomento e nel 1967 ha tenuto la sua prima conferenza di ufologia in un circolo culturale, per presentare un libro sugli UFO al posto del relatore designato che non era potuto intervenire.\nA partire dal 1970 ha tenuto numerose conferenze in USA, Canada ed altri 16 Paesi tra cui Argentina, Brasile, Regno Unito, Francia, Germania, Italia ed Australia. Ha inoltre partecipato a numerose trasmissioni televisive in USA e Canada. Nel 1968 ha presentato una relazione alla Camera dei Rappresentanti degli Stati Uniti e nel 1978 ha preso parte ad una conferenza dell'ONU sugli UFO. Firedman ha presentato relazioni ai congressi annuali del MUFON e ha scritto 5 libri e pi\u00f9 di 80 articoli. Oltre all'attivit\u00e0 divulgativa, ha svolto personalmente indagini sull'incidente di Roswell, sull'organizzazione Majestic 12 e sul presunto rapimento alieno dei coniugi Hill.\nPosizioni sugli UFO.\nS.Friedman \u00e8 un sostenitore dell'ipotesi extraterrestre. Come ha affermato in uno dei suoi libri \u00e8 convinto che parte degli avvistamenti di UFO (non tutti) si possano spiegare con veicoli extraterrestri che visitano il nostro pianeta con l'intenzione di studiarlo. Egli pensa che gli extraterrestri provengano da stelle non troppo lontane e ritiene credibile la loro provenienza dal sistema solare di Zeta Reticuli sulla base della mappa disegnata dalla signora Hill ed interpretata dalla studiosa di UFO Marjorie Fish.\nFriedman ha ipotizzato che i cosiddetti \"dischi volanti\" siano navette per l'esplorazione terrestre portate da astronavi-madri che effettuano i viaggi interstellari; i dischi avrebbero una propulsione magnetoidrodinamica, mentre le astronavi-madri potrebbero avere una propulsione nucleare. Concordando con alcune teorie del complotto sugli UFO, ritiene che sugli UFO vi sia un'attivit\u00e0 di insabbiamento da parte del governo statunitense e ha definito la cosa un \"Watergate cosmico. Ritiene anche che una parte dei documenti sul Majestic 12 sia autentica e che l'incidente di Roswell si spieghi con la caduta di un veicolo extraterrestre. Friedman ha per\u00f2 preso posizione contro un certo sensazionalismo che si accompagna al caso Roswell, come il filmato dell'autopsia dell'alieno divulgato da Ray Santilli.\nSulle posizioni e teorie di Friedman vi sono state critiche non solo dagli scettici, ma anche da alcuni ufologi. L'astronomo Carl Sagan ha affermato in un articolo che l'interpretazione della mappa stellare dei coniugi Hill \u00e8 molto dubbia, mentre il giornalista scientifico Robert Sheaffer ha riportato l'affermazione del ricercatore Charles Attemberg secondo cui la signora Hill abbia ricostruito inconsciamente una zona stellare vista tempo prima in un planetario. L'ufologo Kevin Randle, pur concordando con la natura extraterrestre dell'UFO di Roswell, non \u00e8 d'accordo sul luogo della caduta e su alcune circostanze ipotizzate da Friedman, in quanto non ritiene credibili alcuni testimoni; inoltre non ritiene autentici i documenti sul Majestic 12. Neanche l'ufologo Jerome Clark ritiene credibile la storia del Majestic 12, tanto che nella sua enciclopedia sugli UFO l'ha collocata nella sezione \"scherzi\"."}
{"id": "4402551", "revid": "46931", "url": "https://it.wikipedia.org/wiki?curid=4402551", "title": "Candles on Bay Street", "text": ""}
{"id": "4402552", "revid": "27010", "url": "https://it.wikipedia.org/wiki?curid=4402552", "title": "Cime di lavaredo", "text": ""}
{"id": "4402558", "revid": "181699", "url": "https://it.wikipedia.org/wiki?curid=4402558", "title": "Sonata per pianoforte n. 13 (Schubert)", "text": "La Sonata per pianoforte n. 13 in la maggiore D 664 (Op. Post. 120) di Franz Schubert, fu scritta nell'estate del 1819, nello stesso periodo del Quintetto per pianoforte e archi in la maggiore D 667, anche noto come \"La Trota\". Fu pubblicata, per\u00f2, diversi anni dopo dalla sua composizione, un anno dopo la morte del compositore, nel 1829, dalla casa editrice Czerny di Vienna.\nStruttura.\nLa Sonata n.13 \u00e8 strutturata in tre movimenti:"}
{"id": "4402559", "revid": "767487", "url": "https://it.wikipedia.org/wiki?curid=4402559", "title": "Dujail", "text": "Dujail (arabo: \u0627\u0644\u062f\u062c\u064a\u0644; ma anche Ad Dujayl) \u00e8 una piccola citt\u00e0 sciita nel nord dell'Iraq; si trova a una quarantina di chilometri a nord di Baghdad. \nNel 1982 vi ebbe luogo la Strage di Dujail."}
{"id": "4402560", "revid": "486946", "url": "https://it.wikipedia.org/wiki?curid=4402560", "title": "A.S.D. Napoli Calcio Femminile", "text": ""}
{"id": "4402561", "revid": "28592", "url": "https://it.wikipedia.org/wiki?curid=4402561", "title": "66\u00aa Mostra del Cinema di Venezia", "text": ""}
{"id": "4402562", "revid": "729019", "url": "https://it.wikipedia.org/wiki?curid=4402562", "title": "Girolamo Zane", "text": "Biografia.\nEra figlio di Bernardo Zane.\nNel 1542 venne inviato a Costantinopoli come bailo, carica che mantenne fino al 1544. In quello stesso anno, fu eletto capitano di Padova e, nel 1558, di Verona.\nNel 1566 venne nominato Capitano generale da Mar, ricevendo il bastone del comando solo il 27 marzo 1570. Lo stesso anno comand\u00f2 la flotta veneziana nella fallimentare spedizione per salvare Cipro, assalita dai Turchi. Nel dicembre venne accettata la sua richiesta di congedo. Tornato a Venezia fu arrestato per presunte inadempienze nella gestione della flotta durante la missione in oriente.\nMor\u00ec in carcere il 14 ottobre 1572.\nLa guerra di Cipro.\nIl 28 marzo 1570 giunse a Venezia l'ambasciatore del sultano ottomano Selim, recando la richiesta di consegna dell'isola di Cipro. Questa fu seccamente respinta dal Consiglio che si prepar\u00f2 alla guerra, avendo gi\u00e0 consegnato il bastone di comando della flotta allo Zane il 27 marzo 1570, luned\u00ec di Pasqua.\nLa flotta veneziana, comandata dallo Zane, si mosse quindi su Zara il 3 aprile per attendere il resto delle galere armate a Venezia ed a Candia. Durante la lunga sosta a Zara scoppi\u00f2 una terribile epidemia di tifo petecchiale che decim\u00f2 le ciurme e che avrebbe condizionato anche in futuro la spedizione. Il 30 maggio fu ordinato allo Zane di puntare su Corf\u00f9 dove avrebbe dovuto congiungersi con la flotta di Gianandrea Doria se questa vi fosse giunta in tempo. Il Capitano Generale da Mar dovette per\u00f2 attendere che tutte le galee fossero a disposizione e giunse a Corf\u00f9 solo il 29 giugno, dove non v'era traccia del Doria.\nIl 23 luglio la flotta veneziana si diresse verso oriente e, dopo aver fatto scalo a Cefalonia, Zante e Modone, giunse il 4 agosto a Candia. Gli ordini impartiti allo Zane imponevano di dirigersi subito verso Cipro, ma il capitano generale decise di aspettare di aver reintegrato tutti i rematori deceduti durante l'epidemia e di aver interzato la ciurma.\nNel frattempo, il 6 agosto, Marcantonio Colonna era giunto ad Otranto con le 12 galee papali ed attendeva l'arrivo di Gianandrea Doria da Messina per salpare verso oriente. Quest'ultimo per\u00f2, non completamente convinto della bont\u00e0 di tutta l'operazione, ritardava deliberatamente il ricongiungimento con il Colonna, che avvenne solo il 21 agosto. Il giorno seguente la flotta si diresse verso Creta ove giunse il 31 agosto.\nNonostante i tentativi del Doria di mandare tutto a monte, accusando la flotta veneziana di essere in cattive condizioni, i cristiani salparono dal porto di Sitia nella notte fra il 17 ed il 18 settembre. Nei pressi di Castelrosso fu inviato Alvise Bembo in avanscoperta, il quale ritorn\u00f2 con la notizia che i turchi avevano espugnato Nicosia.\nQuesta notizia min\u00f2 ulteriormente i fragili equilibri dell'alleanza e nel consiglio di guerra del 22 settembre i veneziani non furono i grado di imporre la prosecuzione della spedizione contro i turchi. La flotta si ritir\u00f2 la sera stessa verso Creta e di l\u00ec verso l'Italia.\nNel dicembre 1570 fu accettata la sua richiesta di congedo ed il 13 dicembre su sostituito da Agostino Barbarigo prima e Sebastiano Venier poi.\nIl processo.\nTornato a venezia l'11 aprile lo Zane venne tratto in arresto per le presunte inadempienze nella gestione della flotta durante la missione in oriente.\nDurante il processo furono chiamati a testimoniare molti ufficiali tra i quali Marcantonio Colonna, che si rivelarono sempre benevoli con lo Zane sostenendo che non ebbe nessuna colpa per la fallita spedizione.\nIl processo si protrasse per lungo tempo e, prima di poter ascoltare la sentenza, lo Zane mor\u00ec in prigione il 14 ottobre 1572."}
{"id": "4402566", "revid": "122431251", "url": "https://it.wikipedia.org/wiki?curid=4402566", "title": "Daniela Farnese", "text": "Biografia.\nDaniela Farnese si \u00e8 laureata in Lingue e Civilt\u00e0 Orientali (arabo ed ebraico) all'universit\u00e0 di Venezia.\nInizia la sua attivit\u00e0 di blogger nell'agosto 2003 con il blog Malafemmena (poi divenuto dottoressadania.it), ancora attivo. I suoi primi racconti sono stati pubblicati sulla rivista \"Canemucco \"di Makkox. Nel 2011 cofonda la \"Stiletto Academy\", che organizza corsi di portamento sui tacchi e nello stesso anno ha iniziato la sua carriera di scrittrice.\nIl suo libro del 2012, \"Via Chanel n. 5\", ha avuto un buon successo editoriale: \u00e8 arrivato terzo nella classifica Nielsen dei libri pi\u00f9 venduti di narrativa italiana durante la quarta settimana di settembre 2012 ed ha avuto molte recensioni, tra cui Ansa, La stampa, Donna Moderna, Panorama.\n\u00c8 stata opinionista per varie reti tv (Rai, Mediaset, La3 e Vero TV)."}
{"id": "4402567", "revid": "117844768", "url": "https://it.wikipedia.org/wiki?curid=4402567", "title": "An Enemy of the People", "text": ""}
{"id": "4402571", "revid": "117844761", "url": "https://it.wikipedia.org/wiki?curid=4402571", "title": "Un nemico del popolo", "text": ""}
{"id": "4402572", "revid": "203752", "url": "https://it.wikipedia.org/wiki?curid=4402572", "title": "Aston Martin V8 Vantage", "text": ""}
{"id": "4402575", "revid": "767487", "url": "https://it.wikipedia.org/wiki?curid=4402575", "title": "Il volontario", "text": "Il volontario (\"The Volunteer Worker\") \u00e8 un film del 1940 diretto da Riley Thomson. \u00c8 un cortometraggio animato con protagonista Paperino uscito negli Stati Uniti il 1\u00ba settembre 1940, distribuito dalla RKO Radio Pictures. Questo breve cortometraggio venne realizzato come propaganda per sostenere le opere di beneficenza.\nNel DVD \"Walt Disney Treasures: Semplicemente Paperino - Vol. 2\" viene presentato con il titolo Il lavoratore volontario.\nTrama.\nPaperino, cantando \"Ehi-Ho!\" da \"Biancaneve e i sette nani\", cerca di porta in porta qualcuno che doni dei soldi per beneficenza, ma tutti si rifiutano. Cammina finch\u00e9 non gli dolgono i piedi, e si siede su un marciapiede in preda allo sconforto. Fortunatamente incontra un uomo che sta scavando per strada, il quale dice che la beneficenza lo ha aiutato molto durante un momento difficile. Poi dice che non ha molto, ma se tutti donassero qualcosa sarebbe un grosso aiuto. Cos\u00ec d\u00e0 a Paperino un dollaro, e il papero, felicissimo, gli appunta una spilla con scritto \"Io ho donato\".\nEdizioni home video.\nDVD.\nIl cortometraggio \u00e8 incluso in due volumi della serie \"Walt Disney Treasures\": \"Semplicemente Paperino - Vol. 1\" (come Easter egg) e \"Semplicemente Paperino - Vol. 2\" (come contenuto speciale). In entrambi \u00e8 presente in inglese con sottotitoli."}
{"id": "4402576", "revid": "785863", "url": "https://it.wikipedia.org/wiki?curid=4402576", "title": "Il lavoratore volontario", "text": ""}
{"id": "4402578", "revid": "486946", "url": "https://it.wikipedia.org/wiki?curid=4402578", "title": "Chu Young-Kwang", "text": ""}
{"id": "4402587", "revid": "486946", "url": "https://it.wikipedia.org/wiki?curid=4402587", "title": "Choi Young-Keun", "text": ""}
{"id": "4402596", "revid": "1442080", "url": "https://it.wikipedia.org/wiki?curid=4402596", "title": "ABN AMRO World Tennis Tournament 2013 - Singolare", "text": "Il singolare dell'ABN AMRO World Tennis Tournament 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Roger Federer ma \u00e8 stato sconfitto nei quarti di finale da Julien Benneteau.\nJuan Mart\u00edn del Potro ha sconfitto in finale Benneteau per 7-62, 6-3."}
{"id": "4402599", "revid": "1305772", "url": "https://it.wikipedia.org/wiki?curid=4402599", "title": "Hater", "text": ""}
{"id": "4402600", "revid": "287204", "url": "https://it.wikipedia.org/wiki?curid=4402600", "title": "Pandolfo Reschi", "text": "Vita e opere.\nPandolf Resch italianizzato in Pandolfo Reschi nacque a Danzica e sin dalla pi\u00f9 tenera et\u00e0 si era trasferito prima in Germania, poi a Roma.\nSi fece conoscere, in giovane et\u00e0 nei circoli pittorici della \"Citt\u00e0 eterna\". Fu un pittore \"Battaglista\", sullo stile di Salvator Rosa, anche se il suo vero maestro fu il fiammingo-\"italianizzato\" Livio Mehus. Con Mehus e il Rosa affin\u00f2 le sue doti di pittore di battaglie, in seguito fu preso a bottega dal Borgognone, anche se la sua occupazione principale fu quella di pittore di genere.\nSeguendo il Mehus fu ingaggiato, intorno al 1670, dalla corte medicea, per la quale lavor\u00f2 e fu protetto del cardinale Francesco Maria de' Medici, presso il quale visse tra il 1680 fino al giorno della sua morte. I suoi quadri furono molto apprezzati e ordinati dalle maggiori famiglie nobili toscane, in particolare i Gerini e i Corsini.\nLavor\u00f2 per la Galleria degli Uffizi sotto la direzione dell'erudito e architetto fiorentino Giacinto Marmi.\nIl Reschi mor\u00ec a Firenze, ormai sua seconda patria, nel 1699, per altre fonti invece l'anno di morte viene stabilito nel 1696.\nLo stile.\nPandolfo Reschi fu il maggior \"battaglista\" fra i pittori fiorentini. Oltre Salvator Rosa e il gi\u00e0 citato Mehus, Reschi fu fortemente influenzato dalla conoscenza delle opere del suo maestro Jacques Courtois detto il \"Borgognone\" e quelle di Pieter Mulier detto il \"Cavalier Tempesta\". Come tutta la pittura fiorentina barocca, fu presto soppiantata prima dal Rococ\u00f2 e in seguito dal Neoclassicismo. Reschi fu cos\u00ec quasi dimenticato (come altre decine di pittori del periodo). La sua rivalutazione \u00e8 una cosa piuttosto recente.\nNel suo stile si possono riconoscere i pittori citati in precedenza, anche se il suo stile si distacca per certe coloriture metalliche, al limite della freddezza. Ma questo rende la sua produzione particolarmente originale e ricercata dai collezionisti della sua epoca.\nMolte delle sue tele sono oggi in collezioni private, anche se nella Galleria Palatina si possono ammirare due grandi quadri:\nPartecip\u00f2, nel 1690, alla decorazione degli specchi della Galleria di Palazzo Medici Riccardi eseguendo uccelli palustri in un canneto, una colomba e una capra, quale specialista in rappresentazioni di animali.\nMentre a Roma si possono ammirare il:"}
{"id": "4402605", "revid": "2124879", "url": "https://it.wikipedia.org/wiki?curid=4402605", "title": "Oasi del Lago di Alanno - Piano d'Orta", "text": "L'Oasi del Lago di Alanno - Piano d'Orta \u00e8 un'oasi provinciale di tutela della fauna di circa 160 ettari istituita nel 2002 sul territorio dei comuni di Alanno, Bolognano, Scafa e Torre de' Passeri nella zona umida creata dalla diga di Alanno nella Val Pescara, di propriet\u00e0 dell'Enel dal 1931 a sbarramento del terzo salto del fiume Pescara per l'alimentazione della centrale idroelettrica di Alanno.\nStoria.\nL'oasi \u00e8 stata affidata in gestione al WWF Italia, rappresentato dalla sezione WWF Abruzzo, concessa in comodato dall'ENEL nel 2001. L'oasi \u00e8 stata inaugurata il 6 giugno 2002.\nNel 2009-2010 \u00e8 stata attivata una convenzione con Master Geslopan, master universitario di primo livello in \"Gestione dello sviluppo locale nei parchi e nelle aree naturali\".\nNel 2011 un incendio ha quasi completamente distrutto il canneto.\nFlora.\nIl canneto a Cannuccia di palude (\"Phragmites australis\") di circa 30 ettari \u00e8 considerato fino al 2011 il pi\u00f9 esteso dell'Abruzzo.\nSimbolo dell'oasi \u00e8 il Giaggiolo acquatico (\"Iris pseudacorus\"), di cui si ha una buona presenza.\nL'oasi rappresenta un'importante area di sosta per vari uccelli acquatici.\nAccesso.\nL'ingresso dell'oasi \u00e8 in strada comunale Costa delle Plaie, in localit\u00e0 Diga Enel, Alanno.\nStrutture ricettive.\nNell'oasi \u00e8 stato realizzato il primo sentiero-natura abruzzese creato con materiali riciclati certificati FSC, come plastica e legno."}
{"id": "4402607", "revid": "22475", "url": "https://it.wikipedia.org/wiki?curid=4402607", "title": "Diga di Alanno", "text": ""}
{"id": "4402609", "revid": "372624", "url": "https://it.wikipedia.org/wiki?curid=4402609", "title": "Lago di Alanno", "text": ""}
{"id": "4402613", "revid": "92723", "url": "https://it.wikipedia.org/wiki?curid=4402613", "title": "ABN AMRO World Tennis Tournament 2013 - Qualificazioni singolare", "text": "Le qualificazioni del singolare dell'ABN AMRO World Tennis Tournament 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4402614", "revid": "56063842", "url": "https://it.wikipedia.org/wiki?curid=4402614", "title": "Due come noi (film 1933)", "text": ""}
{"id": "4402616", "revid": "1543377", "url": "https://it.wikipedia.org/wiki?curid=4402616", "title": "Trasbordo", "text": "Il trasbordo \u00e8 l'operazione di trasferire il carico merci da un mezzo di trasporto ad un altro. Pi\u00f9 in generale il termine 'trasbordo' viene utilizzato come traduzione del termine in lingua inglese transshipment (scritto prevalentemente anche transhipment), per indicare la movimentazione via mare di merci, o di contenitori, in un luogo intermedio, per poi essere trasferite verso un'altra destinazione.\nIl trasbordo \u00e8 utilizzato per cambiare il mezzo di trasporto durante la spedizione della merce, per esempio da un trasporto marittimo verso uno ferroviario. Viene utilizzato anche per combinare spedizioni di piccole dimensioni in spedizioni di grandi dimensioni (consolidamento). Il trasbordo ha luogo solitamente negli snodi di trasporto. Molti trasbordi internazionali vengono anche effettuati in apposite aree doganali, al fine di evitare i soliti controlli o il pagamento dei dazi doganali, altrimenti sarebbe da ostacolo ad un trasporto efficiente.\nIl trasbordo nei terminal container.\nIl trasbordo dei container in un terminal (o porto) pu\u00f2 essere definito come il numero (o proporzione) di container, espresso in TEU, del totale del flusso di container movimentati in un terminal (o porto) e, dopo essere stato temporaneamente stoccato, trasferito su un'altra nave per raggiungere la loro destinazione finale.\nLa definizione esatta di trasbordo pu\u00f2 variare da porto a porto, per lo pi\u00f9 a seconda se viene incluso il trasporto in acque interne (per esempio chiatte che operano su canali o fiumi verso l'entroterra). La definizione di trasbordo pu\u00f2:\nIn entrambi i casi, un singolo ed unico trasbordo \u00e8 contato due volte nel rendimento di un porto, poich\u00e9 \u00e8 movimentato due volte dalle gru di banchina (si separa lo sbarco dalla 'nave A' di arrivo, l'attesa nello stoccaggio, ed il carico sulla 'nave B' di partenza).\nTrasbordo fra binari a differente scartamento.\nIl carico viene trasferito da vagoni merci posizionati su un binario, su vagoni posizionati su un binario di differente scartamento, oppure i container vengono trasbordati da vagoni ribassati su un binario verso vagoni ribassati porta-container su un altro binario con differente scartamento. Gli assi a scartamento variabile possono eliminare questo inconveniente."}
{"id": "4402617", "revid": "725642", "url": "https://it.wikipedia.org/wiki?curid=4402617", "title": "Sound Surveillance System", "text": ""}
{"id": "4402618", "revid": "182193", "url": "https://it.wikipedia.org/wiki?curid=4402618", "title": "Aeroporto di Pyongyang Sunan", "text": ""}
{"id": "4402626", "revid": "834750", "url": "https://it.wikipedia.org/wiki?curid=4402626", "title": "Kylie - The Albums 2000-2010", "text": ""}
{"id": "4402630", "revid": "6923", "url": "https://it.wikipedia.org/wiki?curid=4402630", "title": "Gugh", "text": "Gugh (cornico Keow, \"file di siepi\") si potrebbe descrivere come la sesta isola abitata dell'arcipelago delle Isole Scilly, ma \u00e8 solitamente conteggiata assieme a St Agnes, alla quale \u00e8 unita da un tombolo di sabbia detto \"The Bar\" durante le basse maree. L'isola \u00e8 lunga solamente 1\u00a0km e larga circa 0,5; la massima elevazione \u00e8 Kittern Hill, alta 34\u00a0m. Dal punto di vista geologico \u00e8 costituita da granito ercinico con sottili suoli podzolici nei terreni pi\u00f9 elevati e suoli sabbiosi pi\u00f9 profondi nei terreni pi\u00f9 bassi. L'antica fattoria di Gugh si trova immediatamente a nord della strozzatura al centro dell'isola, tra le due colline; le due case furono progettate e costruite negli anni venti del XX sec. da un certo Cooper.\nL'isola \u00e8 compresa nella \"Heritage Coast\" e nell'\"Area di Eccezionale Bellezza Naturale\" delle Isole Scilly ed \u00e8 gestita dall'\"Isles of Scilly Wildlife Trust\". La copertura vegetale \u00e8 costituita principalmente da bassa brughiera o da intrichi di felci e rovi, con una piccola superficie di prateria costiera cresciuta sulla sabbia accumulata dal vento lungo il tombolo.\nStoria.\nLe prime tracce di insediamenti umani su Gugh sono costituite da due gruppi di tombe a camera e di tumuli dell'Et\u00e0 del Bronzo. Le tombe a camera sono monumenti funebri o rituali, mentre i tumuli hanno funzioni funebri. La scarsit\u00e0 di ritrovamenti, probabilmente dovuta all'acidit\u00e0 dei suoli che ha distrutto ogni testimonianza, rende difficile la datazione dei monumenti, ma alcuni reperti ceramici permettono di datarli alla fine del periodo Neolitico o alla prima Et\u00e0 del Bronzo. Su Kittern Hill si trovano cinque tombe a camera, una delle quali, Obadiah's Barrow, fu scavata nel 1901 da George Edward Bonsor Saint Martin, che vi ritrov\u00f2 \"ossa disarticolate non combuste\". Esiste anche un raggruppamento di quattordici tumuli collegati a muretti confinari di epoca preistorica, sebbene la relazione tra i tumuli e i muretti non sia stata chiarita.\nIl solo menhir rinvenuto sulle Isole Scilly \u00e8 l'Old Man of Gugh, una pietra eretta alta 2,7 metri alle pendici di Kittern Hill, alla quale tuttavia non sono associati ulteriori ritrovamenti. Nella parte meridionale di Gugh si trova un altro raggruppamento di diciannove tumuli e un sistema di campi, nonch\u00e9 altre due tombe a camera. All'epoca della Guerra civile inglese, una batteria di artiglieria venne costruita su una delle tombe a camera e la relativa camera venne adibita a magazzino per le munizioni. Strutture di difesa risalenti alla Guerra Civile sono presenti lungo tutta la linea di costa delle Isole Scilly, con lo scopo di contrastare i tentativi di invasione provenienti dal mare aperto.\nSono state individuate due fosse per la bruciatura delle alghe, una sul fianco nord-orientale di Kittern Hill e la seconda in localit\u00e0 Tol Tuppens. La bruciatura delle alghe fu introdotta nel 1684 su Te\u00e4n dalla signora Nance, allo scopo di ottenere carbonato di sodio per la produzione di vetro, e venne praticata fino al 1835. Questo procedimento era in grado di produrre solo il 2-3 per cento di carbonato di sodio e, nel corso del XIX secolo, la scoperta di metodi pi\u00f9 efficienti dal punto di vista commerciale e industriale ne determin\u00f2 la cessazione.\nUna parte di Gugh \u00e8 classificata come monumento di importanza nazionale ed \u00e8 stata raccomandata la classificazione dell'intera isola.\nStoria naturale.\nL'isola \u00e8 stata classificata come \"Sito di Speciale Interesse Scientifico\" (SSSI) per la prima volta nel 1976; la notifica \u00e8 stata confermata nel 1981 e nel 1986. Il SSSI copre un'area di 36,6 ettari, di cui 35,3 sono stati dichiarati \"a rischio di ripresa\" in occasione dell'ultima verifica del 30 luglio 2010. \"\"Sebbene il complesso di piante vascolari non sia a rischio, l'habitat di brughiera soggetto a notifica \u00e8 registrato come a rischio di ripresa. Le specie di piante vascolari sono tutte presenti all'interno di habitat idonei, a eccezione dell'ofioglosso delle Azzorre (\"Ophioglossum azoricum\"), che non \u00e8 stato pi\u00f9 segnalato all'interno del sito dal 1986, nonostante il sito appaia idoneo alla specie e venga pertanto classificato come non a rischio\"\".\nLa classificazione come sito 'a rischio' \u00e8 motivata dall'eccessiva copertura di rovi (\"Rubus fruticosus\") e di pitosfori (\"Pittosporum\") e la brughiera di Kittern Hill \u00e8 meno interessante che nel resto dell'isola. Probabilmente ci\u00f2 \u00e8 dovuto a un incendio sulla collina nel 1972, con una conseguente minor presenza di cladonie (una specie di lichene). Il pitosforo richiede un'urgente azione di controllo e sull'isola sarebbe opportuna la reintroduzione della pratica del pascolo, perch\u00e9 possa ritornare a condizioni favorevoli. Un ulteriore problema \u00e8 costituito dalla recente realizzazione di labirinti di pietre, pratica questa che andrebbe scoraggiata.\nFlora.\nLa vegetazione di Gugh \u00e8 per lo pi\u00f9 costituita da basse brughiere marittime o da dense popolazioni di ginestre e felci. le tre specie pi\u00f9 diffuse nelle aree di brughiera sono il brugo (\"Calluna vulgaris\"), l'erica cinerina (\"Erica cinerea\") e la ginestra occidentale (\"Ulex gallii\"). Immediatamente al di sopra del tombolo si trova una piccola area di prateria tipica delle dune, che si mescola alla prateria marittima lungo la linea di costa. Sul piccolo sistema di dune crescono la sofora (\"Trifolium occidentale\"), la calcatreppola marina (\"Eryngium maritimum\"), l'euforbia marittima (\"Euphorbia paralias\"), la dolce vita (\"Euphorbia portlandica\"), il timo a peli variabili (\"Thymus polytrichus\") e il vilucchio marittimo (\"Calystegia soldanella\"). La strozzatura dell'isola tra le due colline, dove sorgeva la fattoria, ospita una flora insolita. Tra dense distese di felci crescono la castagnola (\"Scrophularia scorodonia\"), assente nel resto dell'isola, e una rosa gialla da coltivazione non identificata. Un'altra specie eteroctona, il \"Rumex frutescens\", cresce sul bordo di una buca nella sabbia originariamente utilizzato come serbatoio per l'acqua. Prima del 1933, i campi sottostanti le due case venivano fertilizzati con \"shoddy\", un concime ad alto contenuto di nitrati derivante dall'industria della lana. All'interno di questi campi \u00e8 possibile trovare la viperina azzurra (\"Echium vulgare\"), la \"Melilotus officinalis\" e la reseda bionda (\"Reseda lutea\"). Si ritiene che tutte queste specie siano erbe arabili importate. Negli anni sessanta del XX sec. la \"strozzatura\" era un prato d'erba ben rasato, ma a seguito della mixomatosi la zona \u00e8 stata interessata a una crescita incontrollata di felci e rovi.\nNel mese di ottobre del 1972 un incendio su Kittern Hill bruci\u00f2 il sottile strato di suolo torboso fino al sottostante strato di granito. Sono ancora oggi visibili pietre biancastre e steli di ginestra anneriti e la vegetazione non si \u00e8 ancora ripresa ai livelli delle brughiere marine tipiche delle Isole Scilly. La brughiera si trova sulle colline in entrambi i lati della \"strozzatura\" e nella parte meridionale dell'isola \u00e8 possibile trovare una pianta di scarsa diffusione nel Regno Unito, l'uccellina pennata (\"Ornithopus pinnatus\"), nonch\u00e9 rare specie di licheni come la \"Lobaria pulmonaria\" e il \"Teloschistes flavicans\".\nFauna.\nNel mese di luglio del 1924, W. N. Blair cattur\u00f2 un toporagno che non conosceva e ne mand\u00f2 un campione al British Museum all'attenzione di Martin Hinton, che lo identific\u00f2 come una crocidura minore (\"Crocidura suaveolens\"), nota anche come \"toporagno delle Scilly\". Gli altri mammiferi presenti su Gugh sono il gatto selvatico, il coniglio selvatico europeo (\"Oryctolagus cuniculus\"), il ratto norvegese (\"Rattus norvegicus\") e probabilmente il topo comune (\"Mus musculus\").\nI conigli sono a oggi i soli animali brucanti dell'isola; negli anni sessanta del XX sec. la mixomatosi ne ha decimato la popolazione, con conseguente aumento della macchia in alcune zone dell'isola, in particolare nella \"strozzatura\": qui per alcuni anni i cuculi (\"Cuculus canorus\") sono stati attratti dall'abbondanza di lepidotteri della specie \"Arctia caja\" e da altri grossi bruchi. In alcuni anni si \u00e8 registrato un numero di larve di \"Arctia caja\" pari a 90 per metro quadrato! Gli ultimi animali brucanti hanno lasciato l'isola nel 1974 e l'ente Natural England ha in progetto di reintrodurli al fine di contrastare le conseguenze della macchia e della densa crescita erbosa che ricopre alcune zone dell'isola. A causa della carenza di cobalto nel suolo, la dieta degli animali brucanti dovrebbe prevedere degli integratori.\nNella zona meridionale dell'isola nidificano grandi colonie di zafferani (\"Larus fuscus\") e di gabbiani reali nordici (\"Larus argentatus\"), ma anche popolazioni pi\u00f9 esigue di mugnaiacci (\"Larus marinus\"). La berta minore atlantica (\"Puffinus puffinus\"), l'uccello delle tempeste europeo (\"Hydrobates pelagicus\") e il gabbiano tridattilo (\"Rissa tridactyla\") non nidificano pi\u00f9 sull'isola.\nPer proteggere e favorire la crescita degli uccelli marini dell'isola e difendere l'isola di Annet (importante sito di riproduzione) da una nuova invasione di ratti, \u00e8 stato condotto uno studio di fattibilit\u00e0 per valutare la possibilit\u00e0 di debellare i ratti dalle Isole Scilly. Un saggio di derattizzazione condotto in inverno su St Agnes e Gugh ha dimostrato che la popolazione di ratti norvegesi su queste isole ammonta a 3.300 esemplari. Si \u00e8 scoperto che i ratti hanno una dieta molto varia, che include le crocidure minori, ritrovate nei residui della digestione del 18% dei ratti catturati. Inoltre, il numero di crocidure risulta essere superiore nelle aree in cui i ratti sono tenuti sotto controllo: un'ulteriore indicazione che i ratti hanno un'influenza sulla loro popolazione. Il saggio dimostrato che la derattizzazione \u00e8 fattibile e che comporterebbe rilevanti benefici, in quanto la presenza dei ratti scoraggia la nidificazione delle berte minori atlantiche e degli uccelli delle tempeste europei su St Agnes e Gugh."}
{"id": "4402634", "revid": "125300681", "url": "https://it.wikipedia.org/wiki?curid=4402634", "title": "Episodi di Fanboy &amp; Chum Chum (prima stagione)", "text": "La prima stagione della serie a cartoni animati Fanboy &amp; Chum Chum \u00e8 stata trasmessa in prima visione negli Stati Uniti d'America su Nickelodeon dal 6 novembre 2009.\nIn Italia \u00e8 iniziata il 26 aprile 2010 su Nickelodeon, mentre in chiaro a partire dall'11 febbraio 2013 su Super!."}
{"id": "4402640", "revid": "438678", "url": "https://it.wikipedia.org/wiki?curid=4402640", "title": "Crabcore", "text": ""}
{"id": "4402641", "revid": "438678", "url": "https://it.wikipedia.org/wiki?curid=4402641", "title": "Synthcore", "text": ""}
{"id": "4402642", "revid": "1442080", "url": "https://it.wikipedia.org/wiki?curid=4402642", "title": "ABN AMRO World Tennis Tournament 2013 - Doppio", "text": "Il doppio dell'ABN AMRO World Tennis Tournament 2013 \u00e8 stato un torneo di tennis facente parte dell'ATP World Tour 2013.\nI detentori del titolo erano Micha\u00ebl Llodra e Nenad Zimonji\u0107 ma hanno deciso di non partecipare insieme. Llodra ha partecipato con Juan Mart\u00edn del Potro mentre Zimonji\u0107 con Robert Lindstedt. Llodra e Del Potro si sono ritirati prima dell'inizio del torneo mentre la coppia Zimonjic-Lindstedt \u00e8 riuscita a conquistare il titolo superando in finale Thiemo de Bakker e Jesse Huta Galung per 5-7, 6-3, [10-8]."}
{"id": "4402645", "revid": "44876", "url": "https://it.wikipedia.org/wiki?curid=4402645", "title": "Union Clodiense Chioggia", "text": "L'Union Clodiense Chioggia S.r.l. Societ\u00e0 Sportiva Dilettantistica, conosciuta come Union Chioggia Sottomarina o Union C.S., \u00e8 una societ\u00e0 calcistica italiana con sede nella citt\u00e0 di Chioggia, nella citt\u00e0 metropolitana di Venezia.\nDal 2019 porta l'eredit\u00e0 storica del \"Chioggia Sottomarina\", societ\u00e0 che aveva chiuso l'esercizio sportivo otto anni prima. Il nome Union C.S., ancora molto usato dai tifosi, deriva da \"Union Clodia Sottomarina\", denominazione che detto club possedette dal 1971, anno della sua fondazione, al 1989.\nStoria.\nIl calcio a Chioggia prima del 1971.\nLa societ\u00e0 nasce nel 1971 dalla fusione delle due squadre cittadine di Chioggia: i biancazzurri del \"Clodia\" dei fratelli Bruno e Dino Sartore, e i neroverdi del \"Sottomarina\", dell'omonima frazione.\nL\"U.S. Clodia\" era nata nel 1920 disputando nel secondo dopoguerra, tra gli altri, un campionato di Serie C, tre campionati di IV Serie e tre di Serie D; tra le sue file giocarono anche Aldo e Dino Ballarin, componenti del Grande Torino che perirono tragicamente nel disastro di Superga. Ben pi\u00f9 recente la storia dell\"U.S. Sottomarina\", che si costitu\u00ec nel 1959 ma che conobbe una rapida ascesa alla fine degli anni 1960, conquistando prima la promozione alla Serie D e l'anno seguente quella in Serie C. Saranno poi tre i campionati di Serie C disputati, l'ultimo dei quali si concluse con la retrocessione.\nL'Union C.S. (1971-2011).\nIn quel 1971, con entrambe le squadre in Serie D, si decise di operare la fusione dando vita al \"F.B.C. Union Clodia Sottomarina\". La nuova societ\u00e0 adott\u00f2 i colori granata in memoria del Grande Torino e dei fratelli chioggiotti Ballarin, che ne fecero parte. Artefice di questa ripartenza dai dilettanti fu Teofilo Sanson, appassionato di calcio e imprenditore nel campo del gelato, che con l'aiuto di Franco Dal Cin riusc\u00ec a riportare la Serie C a Chioggia. Successivamente Sanson si trasfer\u00ec a Udine e, senza di lui, il declino granata fu rapido. Con una doppia retrocessione nei campionati 1976-77 e 1977-78 i granata si ritrovarono nelle categorie regionali.\nSolo sotto la presidenza di Franco De Paolis riuscirono a risollevarsi, tornando nel 1985 a disputare il Campionato Interregionale. Nel 1989 la societ\u00e0 cambia il suo nome in \"S.S.C. Chioggia Sottomarina\"; gli anni 1990 vedono i granata tornare nelle categorie inferiori sino a scendere in Prima Categoria. La risalita inizia nel 1995, con la nuova denominazione \"A.C. Chioggia Sottomarina\", quando nell'arco di quattro annate i granata vincono tre campionati. Da ricordare la stagione 1996-97 nella quale, oltre a vincere il torneo di Promozione, i granata riescono a primeggiare anche nella fase regionale della Coppa Italia Dilettanti, 2-1 alla Bassano Virtus in uno Stadio Appiani stracolmo di 4500 spettatori, venendo poi eliminati nei quarti di finale dal Gubbio (1-0, 2-4). Una risalita merito del presidente Gianni Pagan e che vede i granata tornare stabilmente in Serie D.\nDopo alcuni campionati di met\u00e0 classifica, nel 2006-2007 conquista un terzo posto che vale l'accesso ai play-off, dove viene eliminato dal Carpi (1-2). Nell'annata seguente migliora il suo risultato conquistando il secondo posto e arrivando anche alla finale della fase a gironi, dopo aver eliminato il Citt\u00e0 di Jesolo; la finale non gli \u00e8 favorevole, dato che viene sconfitto in casa dalla Sambonifacese per 1 a 0. Il secondo posto permette per\u00f2 ai granata di poter giocare il primo turno della Coppa Italia 2008-2009: in apertura di stagione i granata affrontano il venendo per\u00f2 sconfitti dai romagnoli per 3 a 1. L'annata vede un Chioggia Sottomarina per la terza stagione consecutiva qualificato ai play-off; vince la fase a gironi eliminando in trasferta prima l'Eurotezze e poi l'Union Quinto, ma nella fase nazionale viene eliminato nel triangolare che lo vede opposto a Viterbese e Renate. I risultati conseguiti gli valgono una nuova partecipazione, nella stagione successiva, alla Coppa Italia.\nLa stagione 2009-10 si apre ancora con una trasferta nella Coppa Italia nazionale, avversario dei granata \u00e8 la Cremonese che passa il turno vincendo 2-0. I play-off vedono il Chioggia Sottomarina vincere nel primo turno in casa del Fossombrone (1-0) ma sconfitto ancora dal Carpi, 3-1 nella finale di girone. Dopo tante annate chiuse ai play-off, il campionato 2010-2011 vede il Chioggia Sottomarina in grande difficolt\u00e0 societaria con un piazzamento finale a met\u00e0 classifica. La crisi nell'estate 2011 non trova sbocchi e il Chioggia Sottomarina non riesce a iscriversi alla Serie D.\nGli anni della \"Clodiense\" (2011-2019).\nNell'estate del 2011 il Sottomarina Lido, club appena promosso in Eccellenza veneta (fondato nel 2006), opera una fusione con il Chioggia Sottomarina non iscritto in Serie D, ponendo alla societ\u00e0 il nome \"Associazione Sportiva Dilettantistica Clodiense\", non accettato dalla tifoseria organizzata della vecchia \"Union C.S.\" perch\u00e9 non legato alla tradizione granata. Dopo un incontro chiarificatore del nuovo presidente Ivano Boscolo Bielo con il gruppo ultras granata nel novembre 2014, non \u00e8 stato raggiunto un accordo fra le parti, che sono rimaste ferme sulle rispettive posizioni. Quindi, sebbene la nuova Clodiense, promossa nel 2012 in Serie D, abbia in comune con il vecchio Chioggia Sottomarina i colori sociali e la rappresentanza territoriale, non avendone mantenuto ufficialmente la tradizione storica non \u00e8 stata pi\u00f9 seguita dal movimento ultras della cittadina veneta.\nLa rinascita della Union (dal 2019).\nDopo otto anni passati dalla Clodiense in Eccellenza e in Serie D con uno sparuto pubblico al seguito, il 1\u00ba giugno 2019, al termine di un dialogo promosso dall'assessorato allo sport del comune di Chioggia, sempre fra ultras granata e societ\u00e0, lo stesso club modifica il proprio logo, rendendolo pi\u00f9 simile a quello di tradizione unionista, e la propria denominazione in \"Union Clodiense Chioggia S.S.D.\". La citt\u00e0 e il tifo organizzato tornano quindi a seguire in massa la squadra.\nColori e simboli.\nL'Union Clodiense scende in campo indossando una maglia granata. Come simbolo, la societ\u00e0 ha un leone rampante di fronte ad un cavalluccio marino. Il simbolo tradizionale \u00e8 un leone rampante rosso in campo grigio.\nStadio.\nIl campo di gioco del club \u00e8 lo stadio comunale \"Aldo e Dino Ballarin\" di Chioggia. Parzialmente coperto, l'impianto offre una capienza di 3.622 posti totali."}
{"id": "4402653", "revid": "1632387", "url": "https://it.wikipedia.org/wiki?curid=4402653", "title": "The Divinity of Purpose", "text": "The Divinity of Purpose \u00e8 il sesto album in studio della band Metalcore americana Hatebreed. L'album \u00e8 stato pubblicato in Nord America il 29 gennaio 2013 dalla Razor &amp; Tie e in Europa il 25 gennaio 2013 dalla Nuclear Blast Records. L'album \u00e8 stato co-prodotto dagli Hatebreed, da Zeuss e da Josh Wilbur. Dall'album sono stati estratti due singoli, \"Put It to the Torch\" e \"Honor Never Dies\"."}
{"id": "4402654", "revid": "1442080", "url": "https://it.wikipedia.org/wiki?curid=4402654", "title": "Nottingham Challenger 2003 - Singolare", "text": "Il singolare del torneo di tennis Nottingham Challenger 2003, facente parte dell'ATP Challenger Series, ha avuto come vincitore Joachim Johansson che ha battuto in finale John van Lottum 6-4, 64-7, 6-2."}
{"id": "4402656", "revid": "1442080", "url": "https://it.wikipedia.org/wiki?curid=4402656", "title": "Nottingham Challenger 2003 - Doppio", "text": "Il doppio del torneo di tennis Nottingham Challenger 2003, facente parte dell'ATP Challenger Series, ha avuto come vincitori Amir Hadad e Harel Levy che hanno battuto in finale Scott Humphries e Mark Merklein 6-4, 63-7, 6-3."}
{"id": "4402657", "revid": "1442080", "url": "https://it.wikipedia.org/wiki?curid=4402657", "title": "Waco Tennis Challenger 2003 - Singolare", "text": "Il singolare del torneo di tennis Waco Tennis Challenger 2003, facente parte dell'ATP Challenger Series, ha avuto come vincitore Giovanni Lapentti che ha battuto in finale Paul Goldstein 6-4, 6-3."}
{"id": "4402658", "revid": "1442080", "url": "https://it.wikipedia.org/wiki?curid=4402658", "title": "Waco Tennis Challenger 2003 - Doppio", "text": "Il doppio del torneo di tennis Waco Tennis Challenger 2003, facente parte dell'ATP Challenger Series, ha avuto come vincitori Devin Bowen e Ashley Fisher che hanno battuto in finale Ryan Haviland e K. J. Hippensteel 6-4, 7-64."}
{"id": "4402675", "revid": "767487", "url": "https://it.wikipedia.org/wiki?curid=4402675", "title": "Gene Gallette", "text": ""}
{"id": "4402676", "revid": "729019", "url": "https://it.wikipedia.org/wiki?curid=4402676", "title": "James Laurinaitis", "text": "Carriera professionistica.\nSt. Louis Rams.\nLaurinaitis fu scelto nel corso del secondo giro del Draft 2009 dai St. Louis Rams. Nella sua stagione da rookie disput\u00f2 come titolare tutte le 16 gare stagionali venendo premiato come miglior debuttante dei Rams dopo aver terminato l'annata con 120 tackle, 2 sack e 2 intercetti. Anche nella stagione successiva part\u00ec sempre come titolare totalizzando 114 sack, 3 sack e un intercetto. Nella stagione 2011 stabil\u00ec il proprio nuovo primato terminando con 142 tackle oltre ad altri 3 sack e 2 intercetti.\nNella stagione 2012 Laurinaitis gioc\u00f2 per la quarta stagione consecutiva tutte le 16 partite da titolare e pareggi\u00f2 il risultato dell'anno precedente con altri 142 tackle, con 2 intercetti e solo 0,5 sack nella vittoria della settimana 5 contro gli Arizona Cardinals.\nNella settimana 5 della stagione 2013, Laurinaitis mise a segno un intercetto nella vittoria sui Jacksonville Jaguars. Il secondo lo fece registrare nella vittoria a sorpresa in casa degli Indianapolis Colts nella settimana 10.\nIl 27 settembre 2015, Laurinaitis col suo tackle numero 603 divenne il recordman di tutti i tempi dei Rams, superando l'Hall of Famer Merlin Olsen. Il 19 febbraio 2016 fu svincolato.\nNew Orleans Saints.\nIl 16 marzo 2016, Laurinaitis firm\u00f2 con i New Orleans Saints, con cui disput\u00f2 l'ultima stagione della carriera."}
{"id": "4402682", "revid": "196390", "url": "https://it.wikipedia.org/wiki?curid=4402682", "title": "UHD", "text": ""}
{"id": "4402688", "revid": "287204", "url": "https://it.wikipedia.org/wiki?curid=4402688", "title": "Santiago Ventura", "text": "In carriera ha raggiunto la 65\u00aa posizione del ranking in singolare e la 37\u00ba in doppio. Ha raggiunto una sola finale dell'ATP Tour a Casablanca nel 2004, quando ha sconfitto in finale lo slovacco Dominik Hrbat\u00fd in tre set. In doppio si \u00e8 aggiudicato cinque tornei oltre a tre finali perse.\nIn singolare vanta anche quattro successi in tornei challenger e altri dieci in tornei futures, in doppio 23 challenger e 16 futures."}
{"id": "4402694", "revid": "666668", "url": "https://it.wikipedia.org/wiki?curid=4402694", "title": "Bet\u00e3o", "text": ""}
{"id": "4402696", "revid": "729019", "url": "https://it.wikipedia.org/wiki?curid=4402696", "title": "Donald Cobden", "text": "Biografia.\nProveniente da Christchurch, Cobden rappresent\u00f2 la provincia di Canterbury in cinque incontri in tre stagioni, due dei quali con la squadra cadetta.\nDisput\u00f2 un solo incontro tra gli \"All Blacks\", il 14 agosto 1937 a Wellington contro il , vinto 13-7, che non port\u00f2 a termine in quanto dovette uscire per infortunio dopo soli 25 minuti di gioco.\nNel 1938 lasci\u00f2 la Nuova Zelanda per arruolarsi in Gran Bretagna nella Royal Air Force; fu inquadrato nel No.74 Squadron e durante la sua permanenza in Inghilterra gioc\u00f2 nella formazione del Catford Bridge (oggi Bromley RFC); fu invitato anche in quattro incontri dei Barbarians tra il 1939 e il 1940.\nL'11 agosto 1940, giorno del suo ventiseiesimo compleanno, impegnato in pattugliamento sopra i cieli del canale della Manica durante la battaglia d'Inghilterra, ingaggi\u00f2 insieme ad altri commilitoni un combattimento contro un gruppo di Messerschmitt Bf 110 della Luftwaffe e non fece pi\u00f9 ritorno, venendo dichiarato disperso.\n\u00c8 sepolto al nuovo cimitero comunale di Ostenda (Belgio)."}
{"id": "4402697", "revid": "107831", "url": "https://it.wikipedia.org/wiki?curid=4402697", "title": "Santiago Ventura Bertomeu", "text": ""}
{"id": "4402698", "revid": "104458", "url": "https://it.wikipedia.org/wiki?curid=4402698", "title": "54/12 Group", "text": ""}
{"id": "4402701", "revid": "869733", "url": "https://it.wikipedia.org/wiki?curid=4402701", "title": "Two Weeks", "text": "Two weeks (\"due settimane\" in inglese) pu\u00f2 riferirsi a:"}
{"id": "4402712", "revid": "767487", "url": "https://it.wikipedia.org/wiki?curid=4402712", "title": "Omloop van het Waasland 2012", "text": "L'Omloop van het Waasland 2012, quarantottesima edizione della corsa e valida come evento dell'UCI Europe Tour 2012 categoria 1.2, si svolse l'11 marzo 2012 su un percorso totale di circa 191,2\u00a0km. Fu vinto dal belga Preben Van Hecke che termin\u00f2 la gara in 4h27'00\", alla media di 42,96\u00a0km/h.\nAll'arrivo 100 ciclisti portarono a termine il percorso."}
{"id": "4402713", "revid": "54354", "url": "https://it.wikipedia.org/wiki?curid=4402713", "title": "Downtown di Toronto", "text": ""}
{"id": "4402719", "revid": "104458", "url": "https://it.wikipedia.org/wiki?curid=4402719", "title": "Pal\u00e1cio de S\u00e3o Bento", "text": ""}
{"id": "4402724", "revid": "205250", "url": "https://it.wikipedia.org/wiki?curid=4402724", "title": "Fergus Riordan", "text": "Carriera.\nLa sua carriera di attore inizi\u00f2 all'et\u00e0 di sette anni, quando accompagn\u00f2 sua madre, un amico di lei e suo figlio ad un'audizione; da l\u00ec a breve gli venne assegnato il ruolo di Richard nel film \"Fragile\". In seguito gli venne assegnata una parte pi\u00f9 importante nel film \"I Want to Be a Soldier\" (2010) in questo film si parla di quanto la televisione a volte manda dei messaggi negativi ai ragazzi cos\u00ec da farli diventare bulletti,Max un ragazzo bravissimo viene ripetutamente massacrato per\u00f2 il fratello lo difende e non si conclude a buon fine. Tempo poco gli venne assegnato un ruolo come personaggio secondario nel film il sueno de ivan\nRaggiunse il ruolo di personaggio principale nel 2012, quando interpret\u00f2 Danny in \"Ghost Rider - Spirito di vendetta\".\nNel 2012 fu uno degli interpreti del film \"Ghost Rider\" che ebbe molto successo."}
{"id": "4402725", "revid": "83531", "url": "https://it.wikipedia.org/wiki?curid=4402725", "title": "Tom Horn", "text": "Il giorno prima del suo 43\u00ba compleanno, dopo un lungo processo, fu impiccato per l'omicidio di Willie Nickell.\nHorn fu il personaggio di diversi film (\"I disertori di Fort Utah\" con John Ireland, \"I banditi della citt\u00e0 fantasma\" con Barry Sullivan, \"Sfida alla legge\" con George Montgomery, \"Tom Horn\" con Steve McQueen, \"Mr. Horn\" con David Carradine), di un episodio della serie televisiva antologica \"Stories of the Century\" (con Jim Davis e Louis Jean Heydt nel ruolo di Horn) e di un episodio della serie western \"Tales of Wells Fargo\" intitolato \"Tom Horn\" (con Horn interpretato da Les Johnson). Horn fu inoltre oggetto di una puntata della serie di documentari per History Channel \"Cowboys and Outlaws\", intitolata \"Frontier Hitman\".\nBiografia.\nPrimi anni.\nNato da Thomas S. Horn, Sr. e Mary Ann Maricha (nata Miller), nelle zone rurali del nord-est di Scotland County, nel Missouri, crebbe nella fattoria di famiglia di 600 ettari (divisi in due dal South Wyaconda River) tra le citt\u00e0 di Granger e di Etna. Era il quinto di dodici figli.\nAttivit\u00e0 di esploratore.\nA sedici anni, Horn si diresse verso il sud-ovest americano, dove fu assunto dalla Cavalleria degli Stati Uniti come esploratore civile sotto Al Sieber e fu coinvolto nelle guerre Apache, nel corso delle quali contribu\u00ec alla cattura di guerrieri indiani come Geronimo. L'11 gennaio 1886, fu coinvolto in una spedizione in territorio messicano all'inseguimento di Geronimo. Durante l'operazione, l'accampamento di Horn fu attaccato dalla milizia messicana e lui rest\u00f2 ferito al braccio. Horn uccise poi il suo primo uomo in un duello, un tenente dell'Esercito Messicano, e fu inoltre presente alla resa finale di Geronimo, in qualit\u00e0 di interprete sotto il comando di Charles B. Gatewood.\nIn seguito, data la sua abilit\u00e0 con la pistola, prese parte alla guerra di Pleasant Valley in Arizona, una faida tra due potenti famiglie composte da allevatori di bovini e di pecore, ma non si sa con certezza con quale parte si fosse alleato, ed entrambe le parti subirono diversi omicidi per i quali gli autori non furono mai identificati.\nCarriera come detective e uomo di legge.\nLavor\u00f2 poi per un certo periodo come vice sceriffo in Arizona, dove attir\u00f2 l'attenzione della Pinkerton National Detective Agency per le sue capacit\u00e0 investigative. Assunto dall'agenzia alla fine del 1889 o all'inizio del 1890, si occup\u00f2 di diverse indagini in Colorado, nel Wyoming e in altri centri del West e della zona delle Montagne Rocciose. Divenne famoso per la calma che mostrava quando veniva messo sotto pressione e per la sua capacit\u00e0 di rintracciare chiunque.\nIn un caso, Horn e un altro agente, Shores CW, catturarono due uomini che avevano rapinato la Denver and Rio Grande Western Railroad (il 31 agosto 1890) tra il Cotopaxi e il Texas Creek nella contea di Fremont, in Colorado. Horn e Shores rintracciarono Thomas Eskridge (alias \"Peg-Leg\" Watson) e Burt \"Red\" Curtis in una casa nella Pauls Valley, in Oklahoma, lungo il fiume Washita, senza sparare un colpo. Nella sua relazione Horn dichiar\u00f2: \"Watson \u00e8 considerato da tutti in Colorado come un personaggio veramente disperato. Non ho avuto alcun problema con lui\".\nHorn si dimise dall'agenzia nel 1894. Nel corso del 1890 fu assunto come detective da vari ricchi allevatori nel Wyoming e nel Colorado, in particolare durante la guerra nella contea di Johnson, quando lavorava per la \"Wyoming Stock Grower's Association\", e fu accusato di essere stato coinvolto nell'uccisione di Nate Champion e Nick Ray il 9 aprile 1892. Nel 1895, Horn uccise poi un ladro di bestiame di nome William Lewis vicino a Iron Mountain, Wyoming e, sei settimane pi\u00f9 tardi, fu licenziato per questo crimine e per l'omicidio di Fred Powell. Nel 1896, un allevatore di nome Campbell che aveva con s\u00e9 una grossa somma di danaro fu visto l'ultima volta con Horn prima di scomparire per sempre.\nAnche se il suo titolo ufficiale era sempre \"Range Detective\", Horn effettivamente cominci\u00f2 ad essere assunto come sicario su commissione. Nel 1900, fu implicato nell'omicidio di due noti ladri e sospetti autori di una rapina nel nord-ovest del Colorado. Poco prima delle uccisioni, Horn aveva iniziato a lavorare per la \"Swan Land and Cattle Company\" ed aveva ucciso due ladri, Matt Rash e Dart Isom, mentre stavano eseguendo una rapina ad un treno che divenne nota come la \"Wilcox Train Robbery\". In questo periodo fu riassunto come investigatore e sicario su commissione anche dalla Pinkerton Agency.\nLasci\u00f2 la sua attivit\u00e0 free lance per un certo periodo per prestare servizio militare durante la guerra ispano-americana. Prima di prendere la nave per Cuba da Tampa, contrasse la malaria. Quando la sua salute miglior\u00f2 torn\u00f2 nel Wyoming. Poco dopo il suo ritorno, nel 1901, Horn inizi\u00f2 a lavorare per il ricco barone del bestiame John C. Coble.\nL'omicidio di Willie Nickell, l'arresto e il processo.\nIl 18 luglio 1901, quando Horn lavorava nei pressi di Iron Mountain, Willie Nickell, di 14 anni, figlio di un allevatore, fu assassinato. Horn fu arrestato per l'omicidio dopo una discutibile confessione resa a Joe Lefors, un agente dell'ufficio del marshal. Il pubblico ministero assegnato al caso fu Walter Stoll. Durante il processo, l'accusa introdusse alla corte la confessione vaga fatta a Lefors da Horn, mentre questi era ubriaco. Solo alcune parti della dichiarazione di Horn furono presentate, il che distorse il significato della dichiarazione. Inoltre, furono presentate le testimonianze di almeno due testimoni, tra cui Lefors, e alcune prove indiziarie che lo ponevano in prossimit\u00e0 della scena del crimine.\nGlendolene M. Kimmell, un insegnante che conosceva la famiglia Miller, dichiar\u00f2 che Jim Miller (nessuna relazione con il fuorilegge del Texas Jim Miller) era nervoso la mattina del delitto. Jim Miller e il padre del ragazzo avevano avuto alcune divergenze in relazione al pascolo delle pecore di Nickell sulla terra di Miller. A partire dal 10 ottobre 1902, la parola pass\u00f2 alla giuria e il 23 ottobre questa restitu\u00ec un verdetto di colpevolezza. Alcuni giorni dopo Horn fu condannato a morte per impiccagione. Gli avvocati della difesa presentarono una petizione alla Corte Suprema del Wyoming per un nuovo processo. La Corte Suprema conferm\u00f2 tuttavia la decisione della Corte Distrettuale e neg\u00f2 un nuovo processo. L'esecuzione avvenne il 20 novembre 1903 a Cheyenne.\n\u00c8 ancora in discussione se Horn abbia commesso l'omicidio: alcuni storici, come Chip Carlson, credono che lui non fosse il colpevole, mentre altri come Dean Fenton Krakel propendono per la colpevolezza ma ritengono che Horn non si fosse reso conto che stava uccidendo un ragazzino. In ogni caso, c'\u00e8 unanimit\u00e0 sul fatto che, indipendentemente dal fatto che abbia commesso o meno quell'omicidio, egli ne aveva certamente commessi molti altri. Chip Carlson, che ha ampiamente studiato il caso Horn, concluse che, sebbene possa essere possibile che egli abbia commesso l'omicidio di Willie Nickell, era probabilmente innocente; secondo Carlson non vi era alcuna prova reale che Horn avesse commesso l'omicidio: fu visto l'ultima volta nella zona il giorno prima dell'omicidio, la sua presunta confessione era priva di valore come prova, e non furono compiuti sforzi per indagare sul coinvolgimento di altri possibili sospetti. In sostanza, la reputazione di Horn e la sua storia lo avevano reso un facile bersaglio per l'accusa.\nNel 1993, la causa \u00e8 stata riproposta in un finto processo a Cheyenne e Horn \u00e8 stato assolto."}
{"id": "4402728", "revid": "767487", "url": "https://it.wikipedia.org/wiki?curid=4402728", "title": "Paperino acchiappasomari", "text": "Paperino acchiappasomari (\"Truant Officer Donald\") \u00e8 un film del 1941 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 1\u00ba agosto 1941, distribuito dalla RKO Radio Pictures. Il film fu candidato all'Oscar al miglior cortometraggio d'animazione nel 1942, ma perse a favore di un altro corto Disney, \"Qua la zampa\".\nTrama.\nQui, Quo e Qua sono al lago a nuotare, ma vengono scoperti dall'acchiappasomari Paperino, che li cattura e li porta a scuola caricandoli nel bagagliaio del suo furgone. Mentre Paperino parla all'infinito dell'importanza di una buona educazione, i ragazzi, con dei coltelli, riescono a distruggere il retro del furgone, fuggire e raggiungere il loro covo. Quando Paperino si accorge che il retro del suo furgone \u00e8 scomparso, insegue i ragazzi fino al loro covo. Paperino cerca in tutti i modi di entrare, ma senza successo, cos\u00ec decide di far uscire i nipoti riempiendo la casetta di fumo. Nel frattempo, all'interno, i ragazzi stanno cucinando tre polli, quando si accorgono che sta entrando del fumo, cos\u00ec mettono i tre polli nel letto e fuggono attraverso il tetto. Paperino irrompe all'interno e, vedendo i tre polli cotti nel letto, \u00e8 convinto che i ragazzi siano stati cotti vivi, Paperino scoppia a piangere sentendosi dispiaciuto per la sua azione. Poi, uno dei tre gemelli si traveste da angelo e si cala nella casetta. Tira un calcio sul sedere di Paperino, ma quando ci riprova cade e il suo travestimento non regge. Paperino cattura i nipotini e li porta a scuola facendoli marciare. Ma una volta arrivati a destinazione, Paperino si accorge che la scuola \u00e8 chiusa per le vacanze estive. Davanti allo sguardo furioso dei nipoti, l'imbarazzato Paperino si fa piccolo piccolo per il suo errore.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "4402732", "revid": "144796", "url": "https://it.wikipedia.org/wiki?curid=4402732", "title": "William Cadogan, I conte Cadogan", "text": "Biografia.\nEra il figlio di Henry Cadogan, un avvocato, e di sua moglie, Bridget Waller. Studi\u00f2 alla Westminster School e il Trinity College di Dublino.\nEntr\u00f2 nell'esercito nel 1690. Partecip\u00f2 all'assedio di Cork e Kinsale, dove ha combattuto sotto John Churchill, I duca di Marlborough, e dal 1701 \u00e8 stato creato maggiore dei Dragoni.\nGuerra di successione spagnola.\nNel 1701, \u00e8 stato nominato quartiermaster generale di Marlborough sulla nomina di quest'ultimo a comandare le truppe inglesi nei Paesi Bassi. Ha combattuto le battaglie del Schellenberg e Blenheim.\nHa combattuto a Malplaquet, e fu ferito al collo durante l'assedio di Mons, ma si riprese velocemente. Dopo il ritiro di Marlborough, alla fine del 1711, Cadogan rimase nell'esercito, ma si rifiut\u00f2 di tornare con lui quando la Gran Bretagna si ritir\u00f2 dalla guerra nel 1712, andando in esilio volontario con il Duca.\nCarriera.\nNel 1715 sostitu\u00ec il duca di Argyll al comando dell'esercito durante l'insurrezione giacobita. Il 21 giugno 1716, \u00e8 stato nominato barone Cadogan e cavaliere del Cardo. L'anno successivo divenne un membro del Consiglio privato.\nL'8 maggio 1718 Giorgio I lo nomin\u00f2 barone Cadogan, di Oakley, Buckingham, visconte Caversham, di Caversham, Oxford e conte Cadogan. Negli anni successivi \u00e8 stato anche Master of the Robes (1714-1726), governatore della isola di Wight (1715-1726) e il Master-General of the Ordnance (1722-1725).\nHa ricoperto la carica di deputato per Woodstock (1705-1716) e la carica di luogotenente della Torre di Londra (1706-1712).\nMatrimonio.\nSpos\u00f2, nell'aprile 1704, Margaret Cecilia Munter, figlia di Jan Munter e di Margaretha Trip. Ebbero due figlie:\nMorte.\nMor\u00ec il 17 luglio 1726 a Kensington, Londra, senza eredi maschi. Egli \u00e8 stato sepolto a Westminster, Londra."}
{"id": "4402735", "revid": "757396", "url": "https://it.wikipedia.org/wiki?curid=4402735", "title": "Serie A-1 2011-2012 (pallacanestro in carrozzina)", "text": "La Serie A1 FIPIC 2011-2012 \u00e8 la 35\u00aa edizione del massimo campionato italiano di pallacanestro in carrozzina.\nLe squadre partecipanti sono state 10 e lo scudetto \u00e8 stato vinto dalla SSD Santa Lucia Sport Roma. Al termine del campionato la Lottomatica Elecom Roma dopo aver perso la finale con i concittadini del Santa Lucia e aver disputato un'ottima stagione internazionale lascia l'attivit\u00e0 agonistica.\nRegolamento.\nFormula.\nLe 10 squadre partecipanti disputano un girone unico all'italiana, con partite d'andata e ritorno. Al termine della stagione regolare, le prime quattro classificate sono ammesse ai play-off scudetto. Le ultime due squadre retrocedono direttamente in A2. Le squadre arrivate settima e ottava disputeranno i Play-Out. La perdente retroceder\u00e0 in A-2.\nPlay-off.\nTabellone\nPlay-out.\nTabellone\nSanto Stefano Banca Marche, pur avendo perso i play-out, verr\u00e0 ripescato al posto della Lottomatica Elecom Roma e parteciper\u00e0 al campionato A-1 2012-13."}
{"id": "4402741", "revid": "287204", "url": "https://it.wikipedia.org/wiki?curid=4402741", "title": "Sagan Tosu 2013", "text": "Questa voce raccoglie le informazioni riguardanti il Sagan Tosu nelle competizioni ufficiali della stagione 2013.\nMaglie e sponsor.\nViene sottoscritto un contratto con la Warrior Sports, che dota la maglia di un motivo decorativo costituito da ghirigori rosa sul consueto sfondo azzurro. Tutti gli sponsor ufficiali vengono invece confermati."}
{"id": "4402743", "revid": "287204", "url": "https://it.wikipedia.org/wiki?curid=4402743", "title": "Kupa e Shqip\u00ebris\u00eb 1999-2000", "text": "La Coppa d'Albania 1999-2000 \u00e8 stata la 48\u00aa edizione della competizione. Il torneo \u00e8 cominciato il 21 agosto 1999 ed \u00e8 terminato il 6 maggio 2000. La squadra vincitrice si qualifica per il primo turno della Coppa UEFA 2000-2001. Il ha vinto il trofeo per la seconda volta.\nSedicesimi di finale.\nLe partite di andata si sono giocate il 21 agosto 1999, quelle di ritorno il 28 agosto.\nOttavi di finale.\nLe partite di andata si sono giocate il 22 gennaio 2000, quelle di ritorno il 29 gennaio.\nQuarti di finale.\nLe partite di andata si sono giocate il 3 febbraio 2000, quelle di ritorno il 13 febbraio.\nSemifinali.\nLe partite di andata si sono giocate il 12 aprile 2000, quelle di ritorno il 19 aprile."}
{"id": "4402754", "revid": "180559", "url": "https://it.wikipedia.org/wiki?curid=4402754", "title": "ROACE", "text": "ROACE (Return on Average Capital Employed) \u00e8 un indice di redditivit\u00e0 utilizzata dalle imprese per valutare i ritorni sul capitale impiegato. Molto simile al ROCE, si differenzia da esso nella valutazione del denominatore. Il Capitale impiegato (=Totale Assets-Passivit\u00e0 correnti=Patrimonio Netto+Passivit\u00e0 non correnti) non viene pi\u00f9 ad essere il valore alla chiusura dell'esercizio contabile ma una media tra il valore di inizio e fine dello stesso.\nSi affianca spesso al ROE nell'analisi ad indici per dare una visione complementare. Il ROACE guarda alla capacit\u00e0 dell'impresa di produrre utili indipendentemente dalla sua struttura finanziaria. Il ROE viene invece ad essere \"gonfiato\" facendo ricorso alla Leva finanziaria, aumentando l'indebitamento dell'impresa stessa e la volatilit\u00e0 dei suoi risultati."}
{"id": "4402769", "revid": "470852", "url": "https://it.wikipedia.org/wiki?curid=4402769", "title": "Omloop van het Waasland 2011", "text": "L'Omloop van het Waasland 2011, quarantasettesima edizione della corsa e valida come evento dell'UCI Europe Tour 2011 categoria 1.2, si svolse il 13 marzo 2011 su un percorso totale di circa 191\u00a0km. Fu vinto dal lituano Aidis Kruopis che termin\u00f2 la gara in 4h18'05\", alla media di 44,4\u00a0km/h.\nAll'arrivo 118 ciclisti portarono a termine il percorso."}
{"id": "4402773", "revid": "1543377", "url": "https://it.wikipedia.org/wiki?curid=4402773", "title": "2160p", "text": "Il termine 2160p indica una categoria di risoluzioni video digitali, caratterizzate da una risoluzione verticale di 2160 linee, dalla scansione progressiva non interlacciata e da una profondit\u00e0 di colore di 24\u00a0bpp.\nSpecifiche tecniche.\nIl 2160p \u00e8 il formato ufficiale dello standard che la Blu-ray Disc Association ha denominato Ultra HD e anche 4K, caratterizzato da un rapporto d'aspetto dell'immagine di e da una risoluzione orizzontale di 3840\u00a0pixel. La risoluzione di ogni fotogramma \u00e8 quindi di 3840 \u00d7 2160\u00a0pixel, 8.294.400 in totale: il quadruplo rispetto al Full HD. La frequenza dei fotogrammi del formato pu\u00f2 essere implicita o specificata dopo la lettera p, con le consuete notazioni 2160p25 o 2160p/25, indicando 25 Hz. Tecnicamente questa risoluzione si avvicina, per numero di pixel, al 4K; in particolare nel formato CinemaScope si ha una risoluzione di 3996 \u00d7 2160\u00a0pixel, quindi con lo stesso numero di pixel verticali .\nIn aggiunta all'indicazione della risoluzione video, il termine 2160p \u00e8 usato anche, insieme a 2160i, per indicare la modalit\u00e0 supportata da determinate apparecchiature. Per esempio, apparecchiature per alta definizione in grado di accettare risoluzioni inferiori e scalarle a 2160p sono indicate con questo termine, anche se il video cos\u00ec convertito ha una qualit\u00e0 differente da quella proveniente da una sorgente nativa 2160p. Viceversa, apparecchiature in grado di visualizzare segnali 2160i e 1080p potrebbero non essere in grado di gestire lo standard superiore, e questo verr\u00e0 normalmente convertito in un formato gestibile.\nStandard di produzione.\nNegli ambienti di produzione, il 2160p richiede il doppio di larghezza di banda rispetto al 1080p, con la conseguente necessaria adozione di apparecchiature in grado di supportare il formato. Per essere trasportato, un flusso 2160p richiede un'interfaccia seriale digitale secondo le specifiche Dual Link o 3G.\nDisponibilit\u00e0.\nTrasmissioni.\nEutelsat \u00e8 gi\u00e0 pronta a trasmettere in SHD da 2160p/120 (quindi a 120\u00a0fps), ma preferisce attendere una pi\u00f9 ampia diffusione di codec, televisori e connettori adatti: i transponder dei suoi satelliti sono gi\u00e0 adeguati a trasmettere grandi quantit\u00e0 di dati, ma l'H.265 (il codec pi\u00f9 indicato) non \u00e8 ancora totalmente standardizzato e la specifica HDMI 1.4 \u00e8 insufficiente, perch\u00e9 gestisce il 4K ma solo fino a 30\u00a0fps (stesso per la specifica DisplayPort).\nContenuti su internet.\nSiti come YouTube e molte altre piattaforme di streaming video supportano pienamente il 4K e spesso anche il pi\u00f9 recente 8K. Va ricordato che pi\u00f9 la dimensione aumenta e pi\u00f9 la fruizione dei video diventa difficile a causa delle quantit\u00e0 di dati crescenti o in presenza di schede video inadatte.\nUn esempio di video musicale 2160p su Youtube \u00e8 il videoclip \"Sock It To Ya\".\nTelevisori.\nNel febbraio del 2008 la Astro Systems present\u00f2 il primo prototipo di televisore supportante il 2160p; in seguito, nel settembre del 2009, la Toshiba cominci\u00f2 a vendere il primo televisore con tale risoluzione, la quale risolse anche dei problemi di gestione delle registrazioni a causa della notevole quantit\u00e0 di dati.\nMonitor per computer.\nIl primo monitor LCD per computer in vendita che supporti e vada oltre a questa risoluzione (raggiungendo i 4K) \u00e8 un Eizo.\nEsempi di immagini 3840 \u00d7 2160\u00a0pixel.\nCliccare sul link per visualizzare immediatamente le immagini con la massima risoluzione."}
{"id": "4402774", "revid": "767487", "url": "https://it.wikipedia.org/wiki?curid=4402774", "title": "Nella vecchia fattoria (film)", "text": "Nella vecchia fattoria (\"Old MacDonald Duck\") \u00e8 un film del 1941 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 12 settembre 1941, distribuito dalla RKO Radio Pictures. Il corto \u00e8 anche conosciuto col titolo Il vecchio papero MacDonald.\nTrama.\nPaperino lavora in una fattoria in qualit\u00e0 di contadino. Dopo aver dato da mangiare agli animali (cantando \"Nella vecchia fattoria\"), va a mungere la mucca Clementina (cantando stavolta \"Oh My Darling, Clementine\"). La mungitura viene per\u00f2 interrotta da una mosca che gli ronza intorno e gli entra nel cappello. Paperino si toglie quindi il cappello, con cui scaccia la mosca. Subito dopo mette il cappello al posto del secchio, in cui munge del latte; quando poi si accorge del suo errore, si rimette il cappello in testa, bagnandosi con il latte e venendo deriso dalla mosca. Per vendicarsi, Paperino inizia una vera e propria battaglia con l'insetto sparandogli del latte, al termine della quale la mosca si ritrova inzuppata di latte e viene derisa da Paperino. L'insetto, per\u00f2, non si d\u00e0 per vinto e manovra Clementina in modo che la mucca prenda Paperino con la coda e lo faccia volare via con un calcio.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "4402775", "revid": "732240", "url": "https://it.wikipedia.org/wiki?curid=4402775", "title": "Conte di Cadogan", "text": ""}
{"id": "4402776", "revid": "599013", "url": "https://it.wikipedia.org/wiki?curid=4402776", "title": "Carlos Alberto Raffo", "text": "Carriera.\nAll' form\u00f2 con i compagni di squadra Bola\u00f1os, Raymondi, Ortega e Balseca il quintetto noto come i \"Cinco Reyes Magos\"."}
{"id": "4402777", "revid": "1442080", "url": "https://it.wikipedia.org/wiki?curid=4402777", "title": "University Hills (Los Angeles)", "text": "University Hills \u00e8 un distretto dell'EstSide di Los Angeles.\nConfina con i quartieri di El Sereno a nord e ad ovest, con la citt\u00e0 di City Terrace a sud, con Alhambra a nord-est e con Monterey Park a sud-est. Le maggiori arterie stradali sono la Eastern Avenue, la Marianna Avenue e la Valley Boulevard. La San Bernardino Freeway e la Pasadena freeway corrono lungo il bordo sud e quello ovest del distretto.\nNel quartiere ha sede la California State University di Los Angeles.\nStoria.\nIl quartiere di \"University Hills\", immerso tra le colline, si trova in un sito che ospitava uno dei 36 edifici in stile Adobe della California.\nCostruito nel 1776 dai missionari francescani l'edificio fu distrutto da un incendio nel 1908. La terra su cui sorge il distretto faceva parte di un territorio concesso dal governo spagnolo e conosciuto come Rancho Rosa Castilla. Tale Rancho fu creato dalla famiglia di \"Juan Batista Batz\" il quale era un rancher Basco proveniente dalla Spagna del nord che si insedi\u00f2 nel distretto nei suoi primi anni."}
{"id": "4402779", "revid": "228587", "url": "https://it.wikipedia.org/wiki?curid=4402779", "title": "Chiesa di Sant'Agata (Imola)", "text": "La chiesa di Sant'Agata \u00e8 una tra le pi\u00f9 antiche chiese in Imola, sorta lungo la via Gambellara (oggi via Cavour 71) uno dei decumani minori. \u00c8 dedicata alla martire siciliana Agata, morta durante la persecuzione dell'imperatore Decio nel 251.\nStoria.\nDocumenti notarili del 1146 attestano l'esistenza di una \u201ccanonica Virginis S. Agathae\u201d; un atto del 1167 cita il primo parroco conosciuto, Giovanni: un secondo, Rolando, \u00e8 citato nel 1202 e del 1248 si conosce il nome del cappellano, Bartolomeo. Dal 1292 viene indicato al presbitero la qualifica di rettore, titolo mantenuto nei secoli: con tale nome si indica un sacerdote che ha tra i suoi principali compiti la cura delle anime e che solo con il concilio di Trento viene indicato con il termine parroco: si pu\u00f2 quindi stabilire che in tale data, sotto la guida del rettore Nicol\u00f2, la chiesa \u00e8 parrocchia. Stretti sono i rapporti con la vicina abbazia di Santa Maria in Regola, da cui provengono alcuni rettori. Un documento del 1465 attesta l'annuale processione per la festa della patrona dalla cattedrale della citt\u00e0 San Cassiano alla chiesa di Sant'Agata e ritorno, rivelando una notevole partecipazione popolare, indicante un culto ben radicato nel territorio.\nNel 1594, dopo una permanenza ospiti di alcune famiglie di Imola, con il consenso del vescovo della citt\u00e0 Alessandro Musotti, si stabiliscono definitivamente in Sant'Agata i Padri Gesuiti, padre Bernardino Merenda con due confratelli che subito elaborano la costruzione di una nuova chiesa, su progetto del maestro Giorgio Soldati, architetto della Compagnia di Ges\u00f9. I lavori, iniziati nel 1603, consentono l'apertura al culto con la consacrazione dell'altare e la celebrazione della messa il 4 febbraio 1606; nel 1620 la chiesa \u00e8 ultimata insieme al campanile e alla sacrestia. I Gesuiti si accingono a costruire anche il convento adiacente alla chiesa, con funzione di scuola, collegio e abitazione dei padri, demolendo l'antica chiesa: essi diventano cos\u00ec gli educatori della giovent\u00f9 imolese, le cui famiglie partecipano alle spese di costruzione con generose elargizioni. Nel 1624 la comunit\u00e0 gesuita conta nove membri, presiede tre congregazioni laicali (dei nobili, degli artisti e delle scuole), si occupa di predicazione, confessione, consulenza teologica ai sacerdoti diocesani e insegnamento della dottrina ai fanciulli. Gli insegnamenti tenuti nella scuola, articolata in scuoletta per i corsi ai fanciulli e in scuola maggiore, vertono su grammatica, umanit\u00e0, retorica, teologia e filosofia. Con l'arrivo dei Gesuiti, Sant'Agata cessa di essere parrocchia, titolo passato alla vicina chiesa di San Leonardo.\nNel 1652 ai padri viene affidata dal consiglio cittadino la gestione della scuola pubblica, gestione che, pur proseguendo con interruzioni fino allo scioglimento della Compagnia nel secolo successivo, diede origine a diversi attriti con l'Autorit\u00e0 pubblica.\nNel convento, durante il \u2018700 furono ampliati lo scalone e, su progetto di Cosimo Morelli, la libreria, aula a pianta quadrata decorata nella volta da pittori locali (Antonio Villa e Alessandro Della Nave), che in un inventario del 1773 contava circa 3000 volumi. \nNel 1767 arrivano in Sant'Agata i Gesuiti espulsi dalle colonie dell'America centromeridionale (cileni, portoghesi e ispanoamericani), che si integrano nel tessuto cittadino e ricoprono incarichi di insegnanti presso le scuole. Alcuni elenchi parlano di circa 260 esuli; non tutti prendono dimora nel collegio agatino, la maggior parte affitta appartamenti in case di famiglie nobili nel territorio della parrocchia di San Leonardo ove si trova la chiesa di Sant'Agata, case che ancora oggi recano stemmi e formelle con l'emblema IHS e la scritta \u201cJesus Christus nobiscum state\u201d.\nNel 1773, a seguito della soppressione della Compagnia di Ges\u00f9 decisa da papa Clemente XIV, molti tra i Gesuiti accettano di entrare nel clero diocesano di Imola, mantenendo cos\u00ec vivo il radicamento nel territorio.\nScarne le notizie del periodo tra il 1773 e il 1806, anno in cui Sant'Agata diventa una delle quattro parrocchie (insieme a San Cassiano, San Nicol\u00f2 e Santa Maria in Regola) volute dal governo napoleonico nella citt\u00e0 di Imola; la parrocchia prende cos\u00ec il posto della precedente chiesa parrocchiale, San Leonardo, situata presso l'incrocio fra le attuali via Cavour e via Appia, in seguito demolita. La scuola, pubblica dopo la soppressione dell'Ordine dei Gesuiti, continua ad esistere seppure ridimensionata, mentre in parte del complesso vengono ospitati gli \u201cOrfani Maschi e Mendicanti\u201d della citt\u00e0. Il successivo degrado degli ambienti, l'aumentato numero degli alunni anche in seguito all'introduzione di nuovi corsi come quello di disegno e architettura, nel 1810 impongono il trasferimento delle scuole in locali pubblici pi\u00f9 ampi e confortevoli, mentre gli orfani ivi rimangono fino al 1907, anno in cui i locali ritornano in toto alla parrocchia. A questo periodo risalgono le Pie Unioni di San Luigi Gonzaga, di Sant\u2019Andrea e del Sacro Cuore di Ges\u00f9.\nAl 1860 risalgono importanti ristrutturazioni nella chiesa, per opera dei parroci don Antonio Caroli e don Luigi Alpi.\nTra il 1863 e il 1866 la chiesa viene chiusa e occupata dall'esercito sabaudo che trasforma il complesso in gendarmeria.\nNel 1923 trova ospitalit\u00e0 nel complesso di Sant'Agata il nucleo originario delle piccole suore di Santa Teresa, sotto la guida di Maria Antonietta Zanelli, poi madre Maria, e di don Giuseppe Mazzanti.\nNel 1969 la zona a sud della ferrovia \u00e8 stata unita alla parrocchia di Sant'Agata, che ha preso in carico anche la chiesa antica di San Giovanni Battista ubicata in via Callegherie: il territorio parrocchiale oggi \u00e8 delimitato a sud dalla via Emilia, a est dalle parrocchie di Santa Maria in Regola e Santo Spirito, a nord dalla parrocchia di San Giovanni Nuovo e a ovest dalla parrocchia di Santa Maria in Valverde, con la quale oggi si attua l'unit\u00e0 pastorale introdotta dal vescovo, monsignor Tommaso Ghirelli, nel 2009.\nDescrizione.\nLa facciata della chiesa \u00e8 spoglia, in cotto e muratura, probabilmente incompleta.\nLa pianta dell'edificio risente delle semplificazioni formali tipiche delle chiese gesuitiche: \u00e8 infatti del tipo a monoaula con pilastri di stile corinzio e decorata da sobri ornamenti barocchi, con una volta a botte, delimitata da arconi trasversali in corrispondenza dei muri portanti.\nL'edificio ha il transetto inscritto, il presbiterio rettangolare e le cappelle laterali poco profonde con gli altari a diretto contatto con i fedeli. All'altezza del transetto la sala diventa il braccio anteriore di un sistema cruciforme che trova il suo elemento conclusivo nella zona del presbiterio rettangolare, sopraelevato di un gradino rispetto alla navata: si nota l'assenza del coro, secondo la Regola della Compagnia che abolisce la recita corale della preghiera. La volta all'incrocio tra navata e transetto \u00e8 a crociera. Il pavimento \u00e8 alla veneziana.\nLe sei cappelle laterali si trovano due nel transetto e quattro nella navata; fra gli intenti dei Gesuiti vi era quello di sensibilizzare i fedeli alla venerazione dei Santi e in particolare della Madonna, secondo le indicazione del Concilio di Trento. Le cappelle si alternano ai confessionali inglobati nei blocchi del basamento su cui poggiano i pilastri, secondo uno schema caratteristico delle chiese gesuitiche; collocati sopra ai confessionali, negli interpilastri, sono poi i coretti che si affacciano sulla navata con aperture ad arco, balaustre finemente decorate e gelosie in legno, che fungevano da elemento di congiunzione fra la chiesa e l'attiguo collegio consentendo ai padri gesuiti e agli studenti di assistere alle funzioni religiose direttamente dai corridoi del collegio.\nLa chiesa presenta, per ci\u00f2 che riguarda la partitura degli ordini architettonici, lesene binate poco sporgenti e poggianti su un basso zoccolo tramite un basamento con modanature, coronate con capitelli corinzi che reggono la trabeazione costituita da un cornicione, decorato con dentelli e mensole, di notevole altezza e sporgenza. Molta importanza veniva data nelle chiese dei gesuiti alla luce: la chiesa di Sant'Agata \u00e8 illuminata dall'alto da un ampio lunettone posto nella facciata, sotto cui oggi \u00e8 situato l'organo del 1950 e da finestre poste su entrambi i lati, una per ogni campata, sopra la trabeazione.\nOrgano a canne.\nSulla cantoria in controfacciata si trova l'organo a canne della chiesa, costruito nel 1950 da (manca autore). Lo strumento, originariamente a trasmissione pneumatica, \u00e8 stato elettrificato nel 1981 ed \u00e8 dotato di 13 registri su due manuali e pedale."}
{"id": "4402791", "revid": "1305772", "url": "https://it.wikipedia.org/wiki?curid=4402791", "title": "Frostburg", "text": ""}
{"id": "4402793", "revid": "1543377", "url": "https://it.wikipedia.org/wiki?curid=4402793", "title": "Ordinata (aeronautica)", "text": "Una ordinata \u00e8 un componente strutturale trasversale della fusoliera a guscio di un aeromobile. La sua funzione \u00e8 quella di mantenere la forma della sezione di fusoliera, diminuire la lunghezza dei correntini riducendo l'instabilit\u00e0 a carico di punta e di trasferire, introdurre e ridistribuire i carichi interni ed esterni.\nTecnica.\nLe ordinate possono essere divise tra \"ordinate di forma\" e \"ordinate di forza\". Le prime sono impiegate per mantenere la forma del rivestimento esterno della fusoliera ed, eventualmente, per distribuire i carichi tra i correntini ed il rivestimento. Le ordinate di forza, invece, sono impiegate per trasferire o distribuire sulla fusoliera carichi concentrati come avviene, ad esempio, nelle zone di collegamento tra ala e fusoliera o tra carrello di atterraggio e fusoliera."}
{"id": "4402795", "revid": "287204", "url": "https://it.wikipedia.org/wiki?curid=4402795", "title": "Yitro (parashah)", "text": "Yitro, Yithro, o Yisro (ebraico: \u05d9\u05b4\u05ea\u05b0\u05e8\u05d5\u05b9 \u2014 tradotto in italiano: \"Ietro\", seconda parola e incipit di questa parashah) diciassettesima porzione settimanale della Torah (ebr. \u05e4\u05b8\u05bc\u05e8\u05b8\u05e9\u05b8\u05c1\u05d4 \u2013 \"parashah\" o anche parsha/parsci\u00e0) nel ciclo annuale ebraico di letture bibliche dal Pentateuco, quinta nel Libro dell'Esodo. Rappresenta il passo di Esodo. La parashah narra dei consigli organizzativi che Ietro d\u00e0 a Mos\u00e8 e la rivelazione dei Dieci Comandamenti da parte di Dio agli Israeliti sul Monte Sinai. Gli ebrei della diaspora la leggono durante il diciassettesimo Shabbat dopo Simchat Torah, generalmente a fine gennaio o in febbraio. Gli ebrei inoltre leggono parte della parashah, , quale lettura della Torah nel primo giorno della festa ebraica di Shavuot, che commemora la trasmissione dei Dieci Comandamenti.\nLetture.\nNella tradizionale lettura bblica dello Shabbat, la parashah \u00e8 suddivisa in sette parti, o , \"aliyot\".\nPrima lettura \u2014 Esodo 18:1\u201312.\nNella prima lettura (ebraico: \u05e2\u05dc\u05d9\u05d4, \"aliyah\"), il suocero di Mos\u00e8 Ietro viene a sapere tutto ci\u00f2 che Dio aveva fatto per gli Israeliti e porta la moglie di Mos\u00e8 Zippora e i suoi due figli, Gherson (\u201cSono un emigrato in terra straniera\u201d) e Eliezer (\u201cDio \u00e8 venuto in mio aiuto\") a Mos\u00e8 nel deserto al Monte Sinai. Ietro gioisce, benedice Dio e offre sacrifici a Dio.\nSeconda lettura \u2014 Esodo 18:13\u201323.\nNella seconda lettura (, \"aliyah\"), il popolo rimane dalla mattina alla sera ad aspettare Mos\u00e8 che giudichi le loro dispute. Ietro consiglia a Mos\u00e8 di far conoscere la legge e poi di scegliere degli uomini capaci, onesti e fidati, timorosi di Dio, da nominare come capi affinch\u00e9 giudichino amministrando giustizia al popolo, e che portino a Mos\u00e8 solo le cause difficili.\nTerza lettura \u2014 Esodo 18:24\u201327.\nIn questa breve terza lettura (, \"aliyah\"), Mos\u00e8 d\u00e0 ascolto ai consigli di Ietro. Poi Mos\u00e8 saluta Ietro e quest'ultimo ritorna a casa.\nQuarta lettura \u2014 Esodo 19:1\u20136.\nNella quarta lettura (ebraico \u05e2\u05dc\u05d9\u05d4, \"aliyah\"), esattamente tre mesi dopo aver lasciato l'Egitto, gli Israeliti entrano nel deserto ai piedi del Monte Sinai. Mos\u00e8 sale sul Monte e Dio gli dice di annunciare agli Israeliti che, se obbediranno fedelmente Dio e custodiranno l'Alleanza, \u00abvoi sarete per me la propriet\u00e0 tra tutti i popoli... un regno di sacerdoti e una nazione santa.\u00bb\nQuinta lettura \u2014 Esodo 19:7\u201319.\nNella quinta lettura \u2013 , \"aliyah\" \u2013 quando Mos\u00e8 riferisce agli anziani, tutti rispondono: \"Quanto il Signore ha detto, noi lo faremo!\". Mos\u00e8 torna dal Signore e riferisce le parole del popolo. Dio istrusce Mos\u00e8 che il popolo rimanga puro, che si lavino gli abiti e si preparino per il terzo giorno, quando Dio sarebbe disceso rivelandosi al popolo, sul Monte Sinai. Dio dice a Mos\u00e8 di mettere delle delimitazioni intorno alla montagna, minacciando di morte chi avesse toccato la montagna, e Mos\u00e8 esegue.\nAll'alba del terzo giorno, ci sono tuoni e lampi, e una nube densa sul monte e un suono fortissimo di tromba: tutto il popolo che \u00e8 nell'accampamento viene scosso da tremore. Mos\u00e8 porta il popolo ai piedi della montagna. Il Monte Sinai \u00e8 ora tutto coperto di fumo e trema violentemente, il suono della tromba aumenta sempre pi\u00f9 forte, e Dio risponde a Mos\u00e8 nel tuono.\nSesta lettura \u2014 Esodo 19:20\u201320:14.\nNella sesta lettura (ebraico \u05e2\u05dc\u05d9\u05d4, \"aliyah\"), Dio discende sulla cima del Monte Sinai e chiama a s\u00e9 Mos\u00e8. Dio nuovamente comanda Mos\u00e8 di scongiurare il popolo \u00abdi non irrompere verso il Signore per vedere, altrimenti ne cadr\u00e0 una moltitudine!\u00bb\nDio pronuncia i Dieci Comandamenti:\n\"Esodo\" e \"Deuteronomio\".\nSi riporta sinotticamente il testo del decalogo in \"Esodo\" e in \"Deuteronomio\" .\nSettima lettura \u2014 Esodo 20:15\u201323.\nNella settima lettura (, \"aliyah\"), vedendo lampi e tuoni e la montagna che fumava, il popolo si ritir\u00f2 intimorito e chiese a Mos\u00e8 di parlar loro, \"ma non ci parli Dio, altrimenti moriremo!\" Dio disse a Mos\u00e8 di riferire al popolo di non fare idoli d'argento o d'oro, ma un altare di terra per i sacrifici. Dio proib\u00ec un altare di pietra fatto di pietre tagliate. Proib\u00ec inoltre i gradini per salire all'altare, in modo che non si scoprisse la nudit\u00e0 dei sacerdoti.\nComandamenti.\nSecondo lo \"Sefer ha-Chinuch\", in questa parashah ci sono 3 comandamenti positivi e 14 negativi:\nMaqam settimanale.\nNella \"Maqam\" settimanale, gli ebrei sefarditi ogni settimana basano i loro canti del servizio religioso sul contenuto della rispettiva parashah settimanale. Per la Parashah Yitro, i sefarditi usano la \"Maqam Hoseni\", una maqam che esprime bellezza. Tale maqam \u00e8 appropriata per questa parashah, poich\u00e9 contiene l'episodio degli Israeliti che ricevono i Dieci Comandamenti.\nHaftarah.\nLa haftarah della parashah \u00e8 e \nCollegamento con la Parashah.\nSia la parashah che la haftarah descrivono la rivelazione di Dio. Entrambe riportano Esseri Divini con le ali. Sia la the parashah che la haftarah descrivono la presenza di Dio accompagnata da tremore e fumo. Inoltre entrambe affermano di rendere Israele una nazione santa.\nRiferimenti.\nLa parashah ha paralleli o viene discussa nelle seguenti fonti :"}
{"id": "4402796", "revid": "36557", "url": "https://it.wikipedia.org/wiki?curid=4402796", "title": "Emanuela Sansone", "text": "Omicidio.\nEmanuela era la primogenita di Salvatore Sansone e di Giuseppina Di Sano proprietari di una bottega di generi alimentari a Palermo nei pressi della zona Giardino Inglese, attuale parco Piersanti Mattarella. Aveva due fratelli, Salvatore e Giuseppe. La sera del 27 dicembre 1896 alcuni proiettili ferirono Giuseppina alla spalla e a un fianco ed uccisero Emanuela. Le successive indagini portarono alla luce l'ipotesi che l'omicidio fosse una ritorsione nei confronti di Giuseppina sospettata di aver denunciato alcuni mafiosi per la fabbricazione di banconote false. Dopo tale episodio Giuseppina inizi\u00f2 a collaborare con la giustizia, divenendo di fatto la prima donna collaboratrice di giustizia."}
{"id": "4402801", "revid": "767634", "url": "https://it.wikipedia.org/wiki?curid=4402801", "title": "Rough Draft Korea", "text": ""}
{"id": "4402815", "revid": "767487", "url": "https://it.wikipedia.org/wiki?curid=4402815", "title": "Omloop van het Waasland 2010", "text": "L'Omloop van het Waasland 2010, quarantaseiesima edizione della corsa e valida come evento dell'UCI Europe Tour 2010 categoria 1.2, si svolse il 14 marzo 2010 su un percorso totale di circa 191\u00a0km. Fu vinto dal lituano Denis Flahaut che termin\u00f2 la gara in 4h17'10\", alla media di 44,563\u00a0km/h.\nAll'arrivo 103 ciclisti portarono a termine il percorso."}
{"id": "4402816", "revid": "717966", "url": "https://it.wikipedia.org/wiki?curid=4402816", "title": "Itr\u00f2", "text": ""}
{"id": "4402819", "revid": "1924342", "url": "https://it.wikipedia.org/wiki?curid=4402819", "title": "The Name of This Band Is Talking Heads", "text": "The Name of This Band Is Talking Heads \u00e8 un doppio album dal vivo dei Talking Heads uscito nel 1982. Il primo disco contiene canzoni eseguite dal quartetto originale tra il 1977 e il 1979, il secondo dalla formazione estesa a dieci elementi tra il 1980 e il 1981. L'album contiene versioni dal vivo di canzoni apparse su \"\" (1977), \"More Songs About Buildings and Food\" (1978), \"Fear of Music\" (1979) e \"Remain in Light\" (1980).\nIl titolo \u00e8 un riferimento sia alla scelta del gruppo di non includere l'articolo determinativo nel nome (invece di \"\"The\" Talking Heads\"), sia alle breve introduzioni di David Byrne alle canzoni. L'album si apre proprio con una di questa introduzioni: \"The name of this song is \"New Feeling\". That's what it's about\".\nLa versione estesa dell'album \u00e8 stata distribuita da Sire Records/Warner Bros./Rhino nel 2004. La nuova edizione conserva la divisione in due parti della precedente, aggiungendo numerose tracce inedite ma omettendo l'introduzione strumentale di \"Crosseyed and Painless\". La versione rimasterizzata ed estesa dell'album occupa la quindicesima posizione della classifica di Metacritic dei migliori album di sempre.\nTracce.\nTutte le canzoni sono composte da David Byrne, tranne dove indicato."}
{"id": "4402821", "revid": "124123", "url": "https://it.wikipedia.org/wiki?curid=4402821", "title": "Henry Cadogan", "text": "Biografia.\nEra il figlio del maggiore William Cadogan, e di sua moglie, Elizabeth Roberts. Studi\u00f2 giurisprudenza al Trinity College di Dublino. Ha ricoperto la carica di sceriffo della contea di Meath nel 1700.\nMatrimonio.\nSpos\u00f2, il 31 luglio 1671, Bridget Waller, figlia di Sir Hardress Waller. Ebbero cinque figli:\nMorte.\nMor\u00ec il 13 gennaio 1714 a Dublino."}
{"id": "4402854", "revid": "1543377", "url": "https://it.wikipedia.org/wiki?curid=4402854", "title": "K\u014dji Yamamoto (giocatore di baseball)", "text": "\u00c8 stato il manager della nazionale di baseball del Giappone al World Baseball Classic 2013. Dal 2008 fa parte della Japanese Baseball Hall of Fame ed \u00e8 anche membro della Meikyukai."}
{"id": "4402858", "revid": "1546219", "url": "https://it.wikipedia.org/wiki?curid=4402858", "title": "Giovanni Marchese (agronomo)", "text": "Biografia.\nHa editato e diretto il \u00abCorriere del villaggio\u00bb, periodico di agricoltura. Ha tenuto un'apposita rubrica di agraria sul \u00abCorriere della Sera\u00bb. Ha avuto la direzione agronomica del \"Dizionario di agricoltura\", uscito in 6 volumi per Vallardi e Soc. Editrice Libraria tra il 1892 e il 1898."}
{"id": "4402860", "revid": "339392", "url": "https://it.wikipedia.org/wiki?curid=4402860", "title": "Nazionale di calcio del Regno Unito olimpica", "text": ""}
{"id": "4402864", "revid": "38120", "url": "https://it.wikipedia.org/wiki?curid=4402864", "title": "Helena Wayne", "text": "Helena Wayne, pi\u00f9 conosciuta come Cacciatrice (\"Huntress\") della Bronze Age, \u00e8 figlia del Batman e della Catwoman di Terra-Due, la Terra in un universo alternativo ambientato negli anni sessanta e patria di origine della maggior parte dei supereroi della Golden Age. Il personaggio fu inserito al 42\u00ba posto nella lista \"100 donne pi\u00f9 sexy dei fumetti\" stilata da \"IGN\".\nStoria editoriale.\nLa prima comparsa di Helena avvenne in \"DC Super Stars\" n. 17 (novembre/dicembre 1977), dove furono narrate le sue origini, e poi in \"All-Star Comics\" n. 69 (dicembre 1977), che usc\u00ec quello stesso giorno, in cui fu rivelata la sua esistenza alla Justice Society of America. Comparve in \"Batman Family\" dal n. 17 al n. 20 quando si espanse nel formato di Dollar Comics per gli ultimi pochi numeri. La massa delle sue storie individuali comparvero come storie di rinforzo nei numeri di \"Wonder Woman\" cominciando dal n. 271 (settembre 1980). Dopo la morte del personaggio e della sua cancellazione dalla storia in \"Crisi sulle Terre infinite\" n. 12 (1986), la DC cre\u00f2 una nuova Cacciatrice (Helena Bertinelli), il cui costume e gamma di armi erano molto simili a quelli di Helena Wayne.\nUn'edizione raccolta in copertina rigida dal titolo \"The Huntress: Darknight Daughter\" fu pubblicato nel dicembre 2006. Raccolse \"DC Super Stars\" n. 17 e le storie da \"Batman Family\" dal n. 18 al n. 20, cos\u00ec come le storie di rinforzo da \"Wonder Woman\" dal n. 271 al n. 287, n. 289, n. 290, n. 294 e n, 295. L'illustrazione sulla copertina fu creata da Brian Bolland.\nVersione Terra-Due post-Crisi.\nDopo \"52\" (2007), il sistema del Multiverso DC ripart\u00ec con 52 specifici universi alternativi. Una versione alternativa aggiornata del personaggio di Helena Wayne ora risiedeva sulla Terra-Due post-Crisi (separata dalla Terra-Due pre-Crisi originale), e comparve in \"Justice Society of America\" vol. 3 in un numero ambientato nel mondo parallelo di Terra-2.\nUna delle maggiori differenze tra la Helena di Terra-Due della Bronze Age e la Helena di Terra-2 post-Crisi fu che quest'ultima era attratta romanticamente da Dick Grayson (il primo Robin) e viceversa come affermato in \"Justice Society of America\" (terza serie) Annual n. 1. Queste furono delle versioni completamente invertite del personaggio pre-Crisi che pensavano a s\u00e9 stessi come fratello e sorella, in quanto entrambi furono cresciuti da Bruce Wayne, come affermato in \"Wonder Woman\" (prima serie) n. 283. Non \u00e8 chiaro se la Helena post-Crisi fu cresciuta apertamente come figlia di Bruce Wayne.\nFu anche suggerito che questa Helena era la figlia di Kitty Kane (Batwoman) piuttosto della riformata Selina Kyle come per la Helena pre-Crisi.\nBiografia del personaggio.\nOrigini.\nHelena nacque nel 1957 da Bruce Wayne e Selina Kyle Wayne, e crebbe godendo dei benefici di essere l'ereditiera di una famiglia benestante. Da giovane, segu\u00ec un'educazione completa, cos\u00ec come l'addestramento dei suoi genitori, Batman e Catwoman, per diventare una superba atleta. Fu sorpresa di scoprire che suo padre era Batman e pens\u00f2 di Dick Grayson come del suo fratello maggiore. Guard\u00f2 anche ad Alfred come ad un secondo padre. Dopo aver terminato gli studi, si un\u00ec allo studio legale Cranston e Grayson, di cui uno dei partner era appunto Dick Grayson, cio\u00e8 Robin.\nNel 1976, il criminale Silky Cernak ricatt\u00f2 il suo vecchio capo Selina Kyle perch\u00e9 rientrasse in azione ancora una volta come Catwoman, un'azione che alla fine la port\u00f2 alla morte. Helena, decidendo di portare Cernak alla giustizia, si cre\u00f2 un costume, modellandosi delle armi dall'equipaggiamento dei suoi genitori (inclusa una balestra di sua creazione) e lo port\u00f2 dentro. Dopo essere riuscita in questa missione, Helena decise di continuare a combattere il crimine sotto il nome in codice di \"Cacciatrice\".\nAlleati e avversari.\nDopo la morte di suo padre, Helena se ne and\u00f2 dalla casa di suo padre per trasferirsi in un appartamento in citt\u00e0. Presto si ritrov\u00f2 nei ranghi della Justice Society of America (la vecchia squadra di suo padre), e unendosi formalmente alla squadra in \"All-Star Comics\" n. 72. Helena fu aggregata brevemente anche al gruppo supereroico Infinity, Inc., un gruppo composto da supereroi di seconda generazione, pi\u00f9 che altro figli dei membri della JSA.\nHelena svilupp\u00f2 poi una forte amicizia con la sua compagna di squadra Power Girl, compagna nella JSA e nella Infinity, Inc. In pi\u00f9, Power Girl lavorava frequentemente con Robin e con un eroe chiamato Blackwing. Alcuni dei suoi nemici consistevano di Pensatore, il Joker, Lionmane (uno degli scagnozzi pi\u00f9 amareggiati di sua madre), Karnage, Crimelord, Boa e Earthworm. Il suo amante per qualche tempo fu il procuratore distrettuale di Gotham Harry Sims. Nonostante il fatto che lei gli propose un'associazione (\"Io li prendo, tu li metti dentro\"), la loro relazione divenne pi\u00f9 difficile in quanto Harry venne a conoscenza della sua identit\u00e0 segreta ed era quindi sempre preoccupato della sua vita. Ebbe un breve flirt con Robin, critic\u00f2 la scelta di suo padre mentre cercava un'altra moglie, e le disse che un uomo normale non sarebbe riuscita soddisfarla.\nHelena visit\u00f2 molte volte Terra-Uno. La sua prima visita avvenne in \"Batman Family\" n. 17, dove incontr\u00f2 il Batman di Terra-Uno, Robin, Batgirl e Batwoman, e combatt\u00e9 contro Catwoman, Poison Ivy e Madame Zodiac. Vedendo in lui il padre che ritornava da lei, prese a chiamare Batman di Terra-Uno \"Zio Bruce\", e costru\u00ec una relazione famigliare con lui. Come membro della Justice Society, partecip\u00f2 a numerosi incontri annuali JLA/JSA, la maggior parte dei quali avevano luogo su Terra-Uno. Partecip\u00f2 anche alla battaglia contro l'Aggiusticatore come parte delle forze femminili di terre multiple guidate dalla Wonder Woman di Terra-Uno. Altre eroine coinvolte in questa avventura inclusero Zatanna, Supergirl, Phantom Lady, Madame Xanadu, Power Girl, Black Canary, Wonder Girl, Raven e Starfire.\nNonostante il fatto che amava sua madre e divenne la Cacciatrice per vendicarne la morte, temette segretamente che poteva seguire le orme di sua madre. O combattendo una versione demoniaca di sua madre in una foschia indotta dai farmaci o combattendo la sua controparte di Terra-Uno che non riform\u00f2 mai, Helena ebbe tempi difficili alle prese con la carriera criminale di sua madre, arrivando persino ad entrare in terapia. Cercando la controparte di Terra-Uno di sua madre, sperava segretamente che un giorno Catwoman si sarebbe riformata.\nMorte in \"Crisi sulle Terre Infinite\".\nNei mesi che portarono alla miniserie \"Crisi sulle Terre infinite\" nel 1985, Helena Wayne divenne sufficientemente popolare da meritare una sua serie invece di storie di rinforzo in \"Wonder Woman\", ma la sua ultima comparsa individuale termin\u00f2 con Harbinger che contemplava l'avvicinarsi della Crisi.\nLa Cacciatrice partecip\u00f2 alla battaglia per salvare tutta la Creazione dall'Anti-Monitor e mentre lei, insieme a dozzine di altri eroi, riusciva a prevenire che il criminale cancellasse l'universo come se non fosse mai esistito, non di meno fall\u00ec nel prevenire la fine del Multiverso. Mentre parte di Terra-Due, insieme alle altre Terre, fu fusa nella Terra-Uno creando la Terra post-Crisi, la stessa Terra-Due fu distrutta. La Cacciatrice fu traumatizzata nell'apprendere che la sua Terra e la sua famiglia non solo non esistevano pi\u00f9 ma che la storia riscritta non era mai esistita.\nNonostante collass\u00f2 tra le braccia di Robin ad un certo punto, non di meno ella si galvanizz\u00f2 per l'ultima battaglia dove lei (insieme a Robin e Kole) mor\u00ec salvando numerosi bambini dai demoni ombra dell'Anti-Monitor. Quando la Crisi termin\u00f2, Helena Wayne, come i suoi genitori e il Robin di Terra-Due, scomparvero e furono dimenticati.\nLa sua ultima comparsa avvenne in \"Superman/Batman\" n. 27, dove Power Girl, i cui ricordi di Terra-Due furono ricostituiti, ricord\u00f2 un'avventura che ebbe con la Cacciatrice in cui si scontrarono con Ultra-Humanite e Brainwave, dove Humanite intrappol\u00f2 le menti di Superman e Batman nei corpi della cugina e della figlia rispettivamente.\nRitorno in \"Crisi Infinita\".\nDopo gli eventi di \"Crisi infinita\" e \"52\", il Multiverso fu effettivamente ricostituito e tra quegli universi vi era la Terra-Due completa, con tanto di Cacciatrice.\nIn \"Justice Society of America Annual\" n. 1, Power Girl fu inviata su Terra-2 da Gog. Qui, fu scoperta dalla Cacciatrice che la riconobbe come la Power Girl del suo mondo che spar\u00ec dopo la prima Crisi. In questa nuova Terra-2, i cittadini credevano che quella fosse l'unica Terra rimasta dopo la Crisi. La Cacciatrice fece entrare Power Girl nella nuova Justice Society Infinity (fusione della JSA con la Infinity, Inc.) e la port\u00f2 ad accelerare la sua vita. Dopo la morte di Alfred, la Cacciatrice cominci\u00f2 ad estraniarsi dai suoi amici; Robin prese il posto di Batman come protettore globale, mentre la Cacciatrice proteggeva le strade di Gotham. Come la galleria dei nemici di suo padre cominciava a scomparire, Joker, ora anzianotto, volle ricreare Due-Facce sfigurando il presunto fidanzato della Cacciatrice, il procuratore distrettuale Harry Sims, con l'acido. La Cacciatrice tent\u00f2 di ucciderlo, ma fu fermata da Power Girl; il piano di Joker di far uscire la Cacciatrice con lui gli si ritorse contro, e mor\u00ec. Tuttavia, la Cacciatrice confess\u00f2 a Power Girl che era Robin che lei am\u00f2 fino a quel giorno.\nLa Cacciatrice non solo ritorn\u00f2 insieme alla Terra-Due, ma come Helena Kyle, nacque addirittura nella linea principale dell'Universo DC. Sua madre era ancora Selina Kyle, anche se suo padre era sconosciuto. Molti presunsero che fosse Batman, tuttavia si afferm\u00f2 successivamente che suo padre era il figlio di Sam Bradley. Nonostante avesse smesso di essere Catwoman per qualche tempo per occuparsi di lei, Selina infine volle mettere Helena in orfanotrofio sotto accordo con Batman, poich\u00e9 temeva di essere incapace di proteggerla.\nUn mese dopo, Helena fu adottata, e Catwoman chiese a Zatanna di cancellare ogni ricordo di sua figlia da lei, cos\u00ec che potesse smettere di pensare a s\u00e9 stessa come a un'eroina. Zatanna rifiut\u00f2, poich\u00e9 una tale azione sarebbe stata crudele sia per la madre che per la figlia e perch\u00e9 Selina era pronta per incominciare da sola il cammino che l'avrebbe tramutata in un'eroina. Catwoman si era riformata in un certo senso come sua figlia su Terra-Due, la Helena originale, aveva sempre sperato che facesse.\nThe New 52.\nLa Cacciatrice Helena Wayne ritorn\u00f2 all'inizio del rilancio di \"The New 52\" con una miniserie di 6 numeri chiamata \"Huntress\", pubblicata nell'ottobre 2011. Insieme a Power Girl, ricomincer\u00e0 una revival della serie \"World's Finest Comics\", scritta da Paul Levitz e illustrata da George P\u00e9rez e Kevin Maguire.\nFu annunciato che nella continuit\u00e0 della Terra-2 post-Flashpoint, Helena Wayne fu il Robin originale insieme a suo padre, Batman, e fu un personaggio molto pi\u00f9 duro di cuore della sua versione precedente. Il Batman di Terra-2 fu ucciso insieme al Superman e alla Wonder Woman di quella Terra durante un'attentata invasione di Apokolips. Wayne adott\u00f2 il soprannome della Cacciatrice dopo essere giunta accidentalmente nella Terra principale della DC grazie ad un Boomdotto, cos\u00ec come la Supergirl di Terra-2 cambi\u00f2 il suo nome in Power Girl. La storia di World's Finest Comics avrebbe esplorato come Wayne e Power Girl giunsero sulla Terra principale e il loro tentativo di ritornare alla loro Terra di origine. La storia comincia cinque anni dopo il loro arrivo."}
{"id": "4402872", "revid": "339392", "url": "https://it.wikipedia.org/wiki?curid=4402872", "title": "Il campo di hockey", "text": ""}
{"id": "4402874", "revid": "785863", "url": "https://it.wikipedia.org/wiki?curid=4402874", "title": "Paperino e la partita di golf", "text": ""}
{"id": "4402878", "revid": "287204", "url": "https://it.wikipedia.org/wiki?curid=4402878", "title": "K\u014dji Yamamoto", "text": ""}
{"id": "4402884", "revid": "125205895", "url": "https://it.wikipedia.org/wiki?curid=4402884", "title": "Unit\u00e0 di crisi", "text": "L'Unit\u00e0 di crisi \u00e8 la struttura del Ministero degli affari esteri e della cooperazione internazionale che ha il compito di assistere i connazionali e tutelare gli interessi italiani e la sicurezza degli italiani all'estero in situazioni di emergenza (terrorismo internazionale, tensioni sociopolitiche, calamit\u00e0 naturali, pandemie ed emergenze sanitarie). Posta alle dirette dipendenze del Segretario Generale della Farnesina, l'Unit\u00e0 di Crisi agisce in stretto collegamento con gli Organi istituzionali dello Stato di volta in volta interessati, avvalendosi della rete diplomatico-consolare italiana nel mondo sia nella fase di analisi che di pianificazione e di intervento. Attualmente diretta dal 28 ottobre 2021 dal Consigliere di ambasciata Nicola Minasi, \u00e8 composta tra 30 funzionari in servizio permanente 24 ore su 24, 7 giorni su 7.\nStoria.\nL'Unit\u00e0 di crisi nasce formalmente nel 1990 con D.M. 19.1.1990 n.034/258 bis e, pochi mesi dopo, si trov\u00f2 a fronteggiare la situazione dei circa 491 italiani allora trattenuti contro la loro volont\u00e0 in Iraq (quasi 340) e nel Kuwait (151) durante la Guerra del Golfo. \nTuttavia, sin dal 1985, in occasione del dirottamento dell'Achille Lauro, era stata creata, presso la Direzione generale dell'emigrazione e degli affari sociali del MAE, la prima Unit\u00e0 di Crisi, formata da 30 funzionari, guidati da Giulio Cesare di Lorenzo Badia, con il compito di informare i parenti dei passeggeri coinvolti nell'evento e di gestire il rientro di quelli scesi ad Alessandria d'Egitto.\nNel 1985, Stefano Ronca, funzionario del Ministero degli Affari Esteri, viene incaricato di istituire e dirigere l'Unit\u00e0 di Crisi, che rimarr\u00e0 sotto la sua direzione fino al 1989.\nHa conosciuto una continua evoluzione sia sotto il profilo operativo che delle dotazioni tecnologiche, assumendo una posizione di riconosciuto prestigio nel panorama delle omologhe strutture europee ed internazionali.\nAttivit\u00e0.\nL'attivit\u00e0 dell'Unit\u00e0 di Crisi si articola prevalentemente in cinque settori:\nL'Unit\u00e0 di crisi provvede a redigere periodicamente piani di analisi per tutti i paesi (attualmente 65) in cui sono prevedibili o gi\u00e0 in\natto situazioni di crisi, individuando le criticit\u00e0, le suscettibilit\u00e0 e le tipologie di rischio, preparando eventuali piani di evacuazione da attuare in caso di emergenza (bellica, sanitaria o dovuta a calamit\u00e0 naturali), anche inviando team interforze sul campo, per una valutazione completa di tutti i fattori.\nI servizi dell'Unit\u00e0 di Crisi.\nViaggiareSicuri.it\nL'Unit\u00e0 di Crisi pone un'enfasi particolare sulla prevenzione, analizzando la situazione di sicurezza nel mondo grazie ai dati raccolti dalla rete diplomatica italiana, al monitoraggio di fonti aperte, alla continua collaborazione con altre articolazioni dello Stato e con i partner europei.\nI risultati di questa attivit\u00e0 sono messi a disposizione dei cittadini sul portale ViaggiareSicuri.it che contiene profili continuamente aggiornati di tutti i Paesi (informazioni generali, sicurezza, situazione sanitaria, mobilit\u00e0, cautele da adottare, link utili, ecc.).\nDovesiamonelMondo.it\nL'Unit\u00e0 di Crisi gestisce inoltre il portale DovesiamonelMondo.it, che consente a chi viaggia di segnalare il proprio itinerario all'estero e i propri riferimenti. In caso di emergenza, l'Unit\u00e0 di Crisi pu\u00f2 attivare i contatti registrati sul portale, rendendo pi\u00f9 rapido il coordinamento con chi si trova nelle zone interessate, e pu\u00f2 pianificare opportunamente eventuali interventi.\nServizi specifici sono stati sviluppati per singole categorie di viaggio e di viaggiatori: turismo, lavoro, operatori umanitari e di cooperazione, media, sport, scuola universit\u00e0 e ricerca.\nTutti i dati vengono cancellati automaticamente due giorni dopo la data di rientro indicata dal viaggiatore, e vengono utilizzati esclusivamente in caso d'emergenza.\nLa APP \"Unit\u00e0 di Crisi\" per dispositivi mobili\nL'Unit\u00e0 di Crisi ha sviluppato una nuova APP gratuita per smartphone e tablet che integra tutti i servizi di ViaggiareSicuri.it e di DovesiamonelMondo.it.\nLa nuova APP si avvale di avanzate risorse di mappatura globale ed offre agli utenti in viaggio all'estero la possibilit\u00e0 di geolocalizzarsi, per ricevere notifiche durante i transiti nelle aree pi\u00f9 a rischio, aggiornamenti in tempo reale su situazioni di pericolo e confermare la propria incolumit\u00e0 a seguito di eventi critici, ovunque nel mondo questi si verifichino.\nLa Sala Operativa dell'Unit\u00e0 di Crisi \u00e8 attiva H24 e funge da punto di raccordo tra le diverse articolazioni della struttura.\nComposta da personale specializzato del Ministero degli Affari Esteri, opera sotto la direzione del Capo dell'Unit\u00e0 e dei 3 funzionari diplomatici che lo assistono, svolgendo le seguenti funzioni:\nLa Sala Operativa si avvale, a tal fine, di una piattaforma informatica che consente la condivisione in tempo reale con le Ambasciate e i Consolati italiani nel mondo di tutti i dati rilevanti sulle crisi in atto.\nL'Italia si \u00e8 fatta portavoce dell'esigenza di uno stretto coordinamento tra le strutture europee incaricate della tutela dei cittadini in situazioni di emergenza all'estero.\nLa continua consultazione fra le capitali europee permette un proficuo scambio di informazioni ed analisi, oltre che l'elaborazione di dispositivi di sicurezza comuni per scenari particolarmente esposti.\nL'introduzione della cittadinanza europea ha peraltro esteso l'ambito nel quale le diverse Cellule di crisi nazionali prestano la propria opera di assistenza. La protezione consolare resta, ai sensi del Trattato dell'Unione Europea, prerogativa degli Stati nazionali. Tuttavia ogni cittadino europeo gode, nel territorio di un Paese terzo in cui non vi sia una propria Rappresentanza, della tutela da parte delle Autorit\u00e0 diplomatiche e consolari di qualsiasi altro Stato dell'Unione.\nDa questo punto di vista, l'Italia ha sostenuto la creazione dell'istituto del Lead State europeo in aree del mondo particolarmente a rischio: in base a tale istituto, il coordinamento degli interventi di assistenza in caso di crisi all'estero che vedano coinvolti cittadini dell'Unione pu\u00f2 essere affidato allo Stato che, nell'area interessata, abbia una ben strutturata presenza istituzionale e sia in grado di assicurare al meglio la collaborazione tra tutti i Paesi membri della UE."}
{"id": "4402890", "revid": "834750", "url": "https://it.wikipedia.org/wiki?curid=4402890", "title": "Cash Money", "text": ""}
{"id": "4402904", "revid": "767487", "url": "https://it.wikipedia.org/wiki?curid=4402904", "title": "Paperino e la fotografia", "text": "Paperino e la fotografia (\"Donald's Camera\") \u00e8 un film del 1941 diretto da Dick Lundy. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 24 ottobre 1941, distribuito dalla RKO Radio Pictures.\nTrama.\nPaperino vede nella vetrina di un negozio un cartello che invita a \"sparare\" alla natura con una macchina fotografica al posto di una pistola. Poi vede, nella vetrina di un negozio di articoli sportivi, degli animali imbalsamati, impressionandosi e rimanendo dispiaciuto. Arrivato nei pressi di un bosco, Paperino cerca un animale da fotografare, ma ogni volta fallisce. Quando poi incontra un picchio, Paperino decide di fotografarlo a ogni costo, ma il volatile non ne vuole sapere e alla fine arriva persino a distruggergli la macchina fotografica. Infuriato per la perdita della fotocamera, Paperino cambia opinione sugli animali imbalsamati e corre nel negozio di articoli sportivi di prima, dove compra numerose armi, dopodich\u00e9 torna nel bosco armato fino ai denti in cerca del picchio.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "4402911", "revid": "1924342", "url": "https://it.wikipedia.org/wiki?curid=4402911", "title": "Iceland Review", "text": "Iceland Review \u00e8 la pi\u00f9 antica rivista in lingua inglese sull'Islanda. Essa pubblica reportage sulla societ\u00e0 islandese, la politica, la cultura pop, la musica, l'arte, la letteratura e le attualit\u00e0, cos\u00ec come interviste con importanti persone islandesi, articoli di viaggio sull'Islanda e saggi fotografici. Quasi tutte le fotografie nella rivista sono attribuite a P\u00e1ll Stef\u00e1nsson, direttore artistico e vice-direttore della rivista. Iceland Review viene pubblicata quattro volte l'anno."}
{"id": "4402912", "revid": "15756", "url": "https://it.wikipedia.org/wiki?curid=4402912", "title": "Silvia Albertazzi", "text": "Biografia.\nAttivit\u00e0 saggistica.\nLaureata in Lingue e Letterature Straniere presso la Facolt\u00e0 di Magistero dell'Universit\u00e0 di Bologna nel 1974, ha insegnato presso l'Universit\u00e0 di Trieste e l'Universit\u00e0 di Bologna, dove \u00e8 professore ordinario dal 2000 di letteratura inglese presso il Dipartimento di Lingue, letterature e culture moderne.\nEsordisce nella saggistica nel 1978 pubblicando il primo volume apparso in Italia sulla letteratura indiana di lingua inglese, \"Il tempio e il villaggio\". Interessatasi successivamente al romanzo gotico inglese e alla letteratura vittoriana, durante il periodo di insegnamento presso l'Universit\u00e0 di Trieste si avvicina allo studio della letteratura di consumo e agli studi culturali, grazie all'influsso di Giuseppe Petronio, che in seguito la chiamer\u00e0 a collaborare alle collane da lui dirette presso l'editore Laterza.\nFrutto di questa collaborazione sono i volumi \"D.H. Lawrence\" (1988), per la collana \"Gli Scrittori\" e \"La letteratura fantastica\" (1993), per la collana \"Il punto su\". Risale al 1992, invece, il suo primo volume di taglio comparatistico, \"Bugie sincere. Narratori e narrazioni 1970-1990\", apparso per gli Editori Riuniti.\nLa ricerca sulla narrativa contemporanea, iniziata con \"Bugie sincere\", \u00e8 approfondita nel corso degli anni Novanta, con particolare attenzione alla letteratura post coloniale e agli studi postcoloniali. Nel 2000 pubblica per i tipi di Carocci il primo testo di studi postcoloniali italiano, \"Lo sguardo dell'Altro\", adottato in molte universit\u00e0 italiane, cos\u00ec come la \"Breve storia della letteratura inglese\" di cui Silvia Albertazzi scrive i capitoli dedicati al Settecento e all'Ottocento, pubblicata da Einaudi nel 2004 a cura di Paolo Bertinetti. \"Lo Sguardo dell'Altro\" giunto nel 2012 alla quarta edizione, \u00e8 completamente rivisto, aggiornato e ripubblicato con il titolo \"Le Letterature Postcoloniali. Dall'impero alla World Literature\" nel 2013.\nNegli anni Duemila, Silvia Albertazzi si dedica prevalentemente alla letteratura comparata. Con il volume \"In questo mondo, ovvero quando i luoghi raccontano le storie\" (2006), vince il primo premio Alziator per la saggistica, mentre con \"Il nulla, quasi. Foto di famiglia e istantanee amatoriali nella letteratura contemporanea\" (2011) ottiene una segnalazione al premio Pozzale-Luigi Russo.\nDel rapporto tra letteratura e fotografia si occupa anche in \"Letteratura e Fotografia\" (Roma, Carocci, 2017, seconda edizione 2018).\nNel 2018 vede le stampe \"Leonard Cohen. Manuale per vivere nella sconfitta\".\nNel 2020 esce per gli stessi tipi di Paginauno, \"Questo \u00e8 domani. Giovent\u00f9, cultura e rabbia nel Regno Unito 1956-1967.\"\nScrittura creativa.\nSilvia Albertazzi esordisce nella narrativa nel 1996 con il romanzo \"Scuola di scrittura\", pubblicato da Marsilio. Contestualmente, Albertazzi entra a far parte dell'Associazione Scrittori di Bologna e partecipa a diversi progetti dell'Associazione, tra cui si segnalano il cd \"Sguardi d'insieme\", e i racconti d'attesa affissi alle fermate degli autobus a Bologna: in particolare, il suo racconto per questo progetto \u00e8 tradotto in francese con il titolo \"Le bus\" e appare nella rivista \"Nouvelle Donne\". Nel 2001 entra a far parte della redazione della rivista di lettere e arte \"L'Orto\", diretta da Giuseppe D'Agata, che pubblicher\u00e0 dieci numeri, fino al 2007. Su \"L'Orto\" appaiono suoi racconti e poesie. Altri suoi racconti sono pubblicati su \"Portici\", \"Mondo Na\u00eff\", \"Terra Australis\", sul \"Journal of Literature and Aesthetics\" di Kollam (South India) e sulle riviste online \"Griselda\" e \"El-Ghibli\". Un'ampia silloge delle sue poesie esce nel 2008 su \"Le voci della luna\", mentre il suo primo volume di poesia, \"La casa di via Azzurra\", \u00e8 uscito nel 2010 per i tipi di Kolibris. Nel 2014 \u00e8 uscita presso l'editore La Vita Felice] la raccolta \"Magenta \u00e8 il colore dei ricordi\" , vincitrice del 1\u00ba premio \"Citt\u00e0 di Arcore\" per la poesia nel 2015. Dal 2009 al 2017 \u00e8 membro del collettivo redazionale del semestrale di letteratura sociale \"Nuova rivista Letteraria\", fondato da Stefano Tassinari. Dal 2018 \u00e8 membro del Collettivo Redazionale della rivista \"Zona Letteraria\". Nel 2018 \u00e8 uscita la raccolta di poesie \"Finale di stagione\" (Qudu, Bologna), menzione speciale al premio Lord Byron-Golfo dei Poeti 2018.\nAttivit\u00e0 accademica.\n\u00c8 stata \"visting professor\" e ha tenuto lezioni e conferenze presso la University of North London; la Brown University, Providence, R.I; la University of Western Australia; la Universit\u00e0 Nazionale Australiana; il VUT (Melbourne); la Royal Holloway University of London; la UFMG di Belo Horizonte; la Universit\u00e9 d\u2019Orl\u00e9ans, Universit\u00e9 Sorbonne IV (Francia); Universidade de Lisboa .\nNel 1996 ha fondato il Centro studi sulle letterature omeoglotte dei paesi extra-europei del Dipartimento di Lingue e letterature straniere moderne dell'Universit\u00e0 di Bologna, di cui \u00e8 stata responsabile scientifico fino al 2004 , quando \u00e8 passata alla direzione del Centro interdipartimentale di teoria e storia comparata della letteratura (CITELC), che ha diretto fino alla sua chiusura nel 2009. Dal 2019 coordina il CLOPEX, Centro studi sulle letterature omeoglotte dei paesi extra-europe.\n\u00c8 stata coordinatrice del Dottorato di ricerca in Letterature moderne, comparate e postcoloniali, poi Studi Letterari e Culturali. Ha organizzato convegni nazionali e internazionali ed \u00e8 membro del comitato scientifico delle riviste accademiche: \"Francofonia\", \"Interactions\", \"Scritture Migranti\", \"TransPostCross\", \"Between\".\nAttivit\u00e0 divulgativa.\nSilvia Albertazzi ha collaborato a \"Linea d'ombra\", \"Il Piccolo\", \"Pulp\", \"Liberazione\", \"Il manifesto\", con recensioni, critiche letterarie e interviste (tra gli autori intervistati: Nicholas Shakespeare, Farrukh Dhondy, Vikram Chandra, Amitav Ghosh, Peter Carey, Julian Barnes, Salman Rushdie, Paul Auster, Jonathan Lethem, Jonathan Safran Foer, Richard Flanagan, Elizabeth Strout). Attualmente collabora con il supplemento letterario Alias del Manifesto, \"Zona Letteraria\" e con Radio citt\u00e0 Fujiko di Bologna per la rubrica Voltiamo Pagina del Breakfast Club a cura di Willian Piana."}
{"id": "4402913", "revid": "599013", "url": "https://it.wikipedia.org/wiki?curid=4402913", "title": "John Greig (cestista)", "text": ""}
{"id": "4402915", "revid": "599013", "url": "https://it.wikipedia.org/wiki?curid=4402915", "title": "Jean-S\u00e9bastien Gigu\u00e8re", "text": "Carriera.\nNel 2003 ha vinto, con la maglia degli Anaheim Ducks, il Conn Smythe Trophy, il trofeo assegnato al miglior giocatore dei playoff, pur avendo perso la finale degli stessi con i New Jersey Devils. Con la stessa squadra ha vinto la Stanley Cup 2007. Dalla stagione 2011-2012 fino al ritiro ha giocato con i Colorado Avalanche come riserva di Sem\u00ebn Varlamov."}
{"id": "4402918", "revid": "124123", "url": "https://it.wikipedia.org/wiki?curid=4402918", "title": "Giuseppe Rumore", "text": "Biografia.\nNacque a Prizzi (PA). Inizi\u00f2 la sua attivit\u00e0 aderendo alle rivolte contadine dei primi anni del 1900, venendo influenzato in particolare dal movimento socialista. Divenne cos\u00ec segretario della Lega dei contadini, collaborando con il collega Nicola Alongi e pericolo numero uno per il sistema mafioso, incapace di sottostare alle rivolte latifondiste del Dopoguerra da parte dei contadini, specie nella provincia di Palermo. I lavoratori quindi dovettero vedersela con i mafiosi, che avevano l'appoggio silenzioso dello Stato e, con il loro sistema fatto di privilegi e favori ai proprietari terrieri, evidenti schiavi del loro sporco gioco. La risposta a tutto questo nonch\u00e9 il principale obiettivo di Rumore fu quello di occupare i latifondi attraverso uno sciopero, indetto insieme ad Alongi il 31 agosto del 1919, conosciuto ancor oggi come \"Lo sciopero delle campagne prizzesi\"; a questo seguirono i comizi di Palazzo Adriano e dei comuni vicini. Tutto questo caos provoc\u00f2 il malumore della criminalit\u00e0 che la notte del 22 settembre lo fece uccidere sotto casa sua con due colpi di fucile. La reazione di giornali socialisti come \"L'Avanti!\" fu retorica definendolo \"nuovo martire\", ma ci\u00f2 non serv\u00ec a celare il fatto che i latifondisti fossero i principali mandanti di quell'omicidio. Una forte risposta in merito fu data dall'amico nonch\u00e9 collega Alongi, attraverso un articolo sul giornale de \"La Riscossa Socialista\", dove afferm\u00f2 i retroscena dell'omicidio nonch\u00e9 accus\u00f2 le autorit\u00e0 di non aver protetto Rumore, ai fini di salvaguardare i loro rapporti personali con l'ambiente della malavita. Nonostante ci\u00f2 Alongi decise di portare avanti il programma dell'amico, ma giorno dopo giorno inizi\u00f2 a sentire anch'egli la pressione della mafia. Quest'ultima colpir\u00e0 anche lui cinque mesi dopo."}
{"id": "4402920", "revid": "425388", "url": "https://it.wikipedia.org/wiki?curid=4402920", "title": "Simon and Schuster", "text": ""}
{"id": "4402921", "revid": "76963", "url": "https://it.wikipedia.org/wiki?curid=4402921", "title": "Charles Cadogan, I conte Cadogan", "text": "Biografia.\nEra l'unico figlio di Charles Cadogan, II barone Cadogan, e di sua moglie, Elizabeth Sloane.\nCarriera.\nFu deputato per Cambridge (1749-1776), Fu nominato Keeper of the Privy Purse nel 1756 e Maestro della Zecca (1769-1784).\nMatrimoni.\nPrimo Matrimonio.\nSpos\u00f2, il 30 maggio 1747, Frances Bromley, figlia di Henry Bromley, I barone Montfort. Ebbero sei figli:\nDivorziarono nel 1768.\nSecondo Matrimonio.\nSpos\u00f2, il 10 maggio 1777, Mary Churchill, figlia del colonnello Charles Churchill e di Lady Mary Walpole. Ebbero quattro figli:\nDivorziarono nel 1796.\nMorte.\nMor\u00ec il 3 aprile 1807, all'et\u00e0 di 78 anni, a Santon Downham, Suffolk"}
{"id": "4402925", "revid": "247222", "url": "https://it.wikipedia.org/wiki?curid=4402925", "title": "Sette voci", "text": ""}
{"id": "4402928", "revid": "287204", "url": "https://it.wikipedia.org/wiki?curid=4402928", "title": "Ero Jack Mortimer", "text": "Ero Jack Mortimer (\"Ich war Jack Mortimer\") \u00e8 un romanzo del 1933, dello scrittore viennese Alexander Lernet-Holenia.\nTrama.\nUn incontro in Prinz Eugen-Strasse.\nSiamo nell'autunno del 1930, Ferdinand Sponer ha trent'anni, una fidanzata, Marie Fiala, che lo ama, un lavoro da tassista nel centro di Vienna. Il padre era capitano di fanteria, morto lasciandolo privo di mezzi sufficienti per tenerlo lontano dalle stanze \"in cui ristagna un odore greve di cibo e di stantio\", dove \u00e8 costretto a vivere. Ma il giovane ha anche qualche freccia al suo arco: ha studiato un anno alla scuola dei cadetti dell'Imperial regio Esercito austro-ungarico, \u00e8 alto, ha \"occhi blu scuro che tendono al nero\", \u00e8 abbastanza incosciente da innamorarsi a prima vista della contessina Marisabelle von Raschitz - cos\u00ec chiamata dal nome dell'arciduchessa Maria Isabella, e nipote dei conti D\u00fcnewald - dopo che questa, \"con fare seducente aveva appoggiato un piede al predellino\" del suo taxi nella Prinz Eugen-Strasse. Marisabelle ha \"grandi occhi grigi, sotto l'orlo di una veletta e le spalle cinte da una stola di volpe\", ma soprattutto il fascino di tutto ci\u00f2 che, essendogli superiore, gli \u00e8 interdetto: \"Giacch\u00e9 un essere umano non \u00e8 un pezzo di carne che se ne va in giro, mangia, beve, dorme e muore, un essere umano \u00e8 ci\u00f2 che \u00e8 nella mente di quelli che ama o odia, comanda, offende, seduce, turba, possiede e tormenta\".\nMarie, l'amante di una vita.\nMarie Fiala, l'amante di sempre, gli ha gi\u00e0 concesso tutto quello che poteva: \"Si conoscevano troppo bene e ormai non avevano niente da dirsi. Lei in realt\u00e0 lo amava e avrebbe avuto tantissime cose da raccontargli, ma non si pu\u00f2 parlare a qualcuno che non ha pi\u00f9 niente da dire. Anche lui, a onor del vero, la amava ancora, ma se ne era dimenticato. \u00c8 la fine di un amore, quando un amore non riesce a finire\". Cos\u00ec decide di seguire Marisabelle e di cercare di parlarle. Ci riesce un paio di volte fermandola per strada. Ha scoperto il suo indirizzo. Quando vi si reca, il fratello di lei, che l'accompagna, lo scaccia come un cane. Ferdinand non pu\u00f2 far altro che subire e andarsene.\nJack Mortimer.\nJack Mortimer \u00e8 un cittadino americano, nato a Chicago il 12 novembre 1899, celibe, viso ovale, occhi grigi, capelli castani - come Ferdinand scoprir\u00e0 controllando il suo passaporto. Lo preleva alla stazione Westbahnhof, in una sera di pioggia. Ed \u00e8 subito morto. Infatti, mentre lo sta accompagnando in taxi all'Hotel Bristol, dove vorrebbe alloggiare ed \u00e8 probabilmente atteso, Jack Mortimer viene ucciso con tre colpi di pistola, esplosi in mezzo al traffico, da uno sconosciuto che si allontana senza farsi vedere. Da questo momento, il piano della vita di Ferdinand si inclina vertiginosamente. Quando scopre di avere un cadavere sul sedile posteriore e la macchina imbrattata di sangue, Ferdinand perde la testa. Pensa che lo accuseranno dell'omicidio. Si presenta al commissariato ma poi cambia idea.\nIl cadavere nel Danubio.\nDecide di aspettare la notte e - da una banchina abbandonata, sul Danubio - butta il corpo di Jack nel grande fiume, \"che se lo porti in Ungheria\". \"Chi pu\u00f2 sospettare d'altronde come l'orrore si annidi nella quotidianit\u00e0, cos\u00ec vicino da poterlo toccare, invece che nei suburbi, nelle discariche, sotto i ponti, dove viene esiliato per una sorta di idea romantica e dove, in qualche misura, gli viene concesso il diritto di esistere? Chi sa, senza averlo provato in prima persona, che esso si compie tanto nella propria cerchia ristretta quanto altrove, forse dietro le finestre del vicino, dietro la porta della stanza accanto, nell'animo delle persone che ti sfiorano per strada, ovunque? Chi sa che il destino dell'orrore \u00e8 quello di restare segreto, al riparo da ogni confessione? Che esso, nella maggior parte dei casi, \u00e8 di natura privata: coloro che ne sono coinvolti tacciono come congiurati, e solo un caso fortuito pu\u00f2 portarlo alla luce. Chi \u00e8 consapevole di tutte le mostruosit\u00e0 che accadono? La polizia meno di tutti\".\nUna decisione imprevedibile.\nLiberatosi del cadavere, Ferdinand lava la macchina alla meglio e si dirige verso casa, portando con s\u00e9 le valigie di Mortimer. Quando arriva alla sua stanza, pensa che - se nessuno vedr\u00e0 Mortimer al Bristol, dove lo aspettano per la sera - lo faranno cercare, e presto verr\u00e0 identificata la macchina su cui \u00e8 salito alla stazione. Decide di prenderne il posto, arriva all'albergo con gli abiti e il passaporto di Mortimer. Effettivamente \u00e8 atteso, viene accompagnato alla sua stanza, servito e riverito da camerieri e fattorini. Entra nella mente dell'altro, o permette all'altro di entrare nella sua, perch\u00e9 nulla muore: \"Cancellare dal mondo la sua morte era stata questione di poche ore. Disfarsi della vita di Mortimer, pereva all'improvviso un'impresa di cui non si vedeva la fine\". Irrompe nella stanza di Ferdinand una donna: \u00e8 Winifred, amante di Mortimer che in un parossismo isterico - riconosciute le valigie di Jack - lo accusa di averlo ucciso.\nMontemayor, un charro di successo.\nLa scena cambia improvvisamente: siamo in Nuovo Messico, Stati Uniti del sud. Un charro, con altri mandriani canta una serenata alla bella Consuelo, che gli getta un fiore dalla terrazza: \u00e8 Jose' Montemayor, forse pronipote di quel Montemayor che fu il boia di Massimiliano d'Austria, Imperatore del Messico per breve tempo. Jose' ha il dono del canto, dal Nuovo Messico approda a New York e da qui a Parigi il passo \u00e8 breve. Le sue canzoni fanno il giro del mondo. Fama, ricchezza e belle donne lo seguono. Ma lo segue anche Jack Mortimer, banchiere legato ai Gangster di Chicago, che ha una predilezione per le amanti di Montemayor. Consuelo \u00e8 stata subito sua, Winifred, ora sposata con Montemayor, presto si \u00e8 innamorata di lui. Per questo Mortimer ha seguito la coppia a Vienna. E infatti Montemayor - che aveva pedinato la moglie fino all'albergo - fa irruzione nella stanza di Ferdinand. Questi scappa, chiudendoli dentro.\nFuggire in Slavonia.\nOra capisce quanto fosse assurdo il suo piano. E comunque, una volta scoperto da Montemayor, non potr\u00e0 pi\u00f9 spacciarsi per Mortimer. Ferdinand quindi va dalla fidanzata Marie e le chiede di recarsi a casa sua, per prendere qualche abito e i soldi che sono nel cassetto del tavolo. Fuggiranno in Slavonia. Marie non chiede di pi\u00f9, si reca a casa di Ferdinand ma qui trova la polizia che lo sta cercando. Corre per ore, finch\u00e9 riesce a seminare i poliziotti, sottraendosi alla cattura. Ferdinand che l'aspettava a casa di lei, non vedendola tornare, pensa che sia stata arrestata e cade in preda alla disperazione: \"Ormai non era pi\u00f9 Jack Mortimer, e nemmeno Spooner l'autista. Non era pi\u00f9 nessuno\".\nLa contessina si concede.\nVaga per le strade di Vienna, \u00e8 notte fonda, giunge di fronte al palazzo della contessina Mariasabelle e decide di tentare l'impossibile: si fa aprire da una cameriera che sveglia la ragazza. Marisabelle, assonnata, viene alla porta e - vedendo Ferdinand sconvolto - lo guida di sopra, in un appartamento disabitato. \"Non era pi\u00f9 l'uomo invaghito di lei che l'aveva abbordata per strada ... Era solo un uomo, che il giorno dopo sarebbe stato assicurato alla giustizia e che si trovava ora davanti a lei per un motivo... davanti a un simile uomo, che le si avvicinava adorno della terribile aura del crimine, tutto in lei cedette: ritegno, decoro, educazione, classe\". Marisabelle gli si concede.\nUna strana scena.\nFerdinand, alle prime luci del mattino, ormai anestetizzato dalle tante emozioni, decide di costituirsi, lascia la donna addormentata e torna al Bristol. Qui lo attende una strana scena. Di fronte alla porta della stanza in cui aveva chiuso Montemayor e la moglie Winifred, trova una folla di reporter e poliziotti. Winifred, come una diva sotto i riflettori, sta raccontando la storia del suo amore per Mortimer e spiega che il marito le ha confessato di averlo ucciso sulla macchina di Ferdinand, per gelosia, con tre colpi di arma da fuoco. Per questo lei ha ucciso Montemayor, che effettivamente giace disteso, sul tappeto vicino al letto.\nEro Jack Mortimer. Ma sono cambiato.\nFerdinand \u00e8 scagionato, dovr\u00e0 rispondere tutt'al pi\u00f9 di occultamento di cadavere. Lascia l'albergo senza che nessuno lo noti, si reca al palazzo di Marisabelle. La sveglia, le racconta l'epilogo incredibilmente fortunato della vicenda, si aspetta che lei condivida la sua gioia. Ma la donna lo respinge, indignata, gli chiede come si permette di presentarsi in pieno giorno, in casa sua? Non si rende conto che la sta compromettendo? La scorsa notte si era concessa perch\u00e9 lo credeva perduto. Ma adesso cosa pensava? Che si sarebbero fidanzati? Ferdinand si dispera ma poi \u00e8 costretto a capire. Se ne deve andare e la ringrazia lo stesso, per la notte passata con lui: \"Ho dimenticato che avrei dovuto dimenticare\". Torna da Marie che lo aspetta, con la busta dei soldi prelevati a casa. Tanta fedelt\u00e0 lo commuove: \"\"Ma cosa hai fatto?\" chiese lei, tra i singhiozzi. Lui la baci\u00f2. \"Forse non capirai\" disse. \"Ero solo in cerca della strada che porta a te. Ero Jack Mortimer\"\"."}
{"id": "4402933", "revid": "339392", "url": "https://it.wikipedia.org/wiki?curid=4402933", "title": "Sport Club Molassana Boero", "text": ""}
{"id": "4402937", "revid": "1543377", "url": "https://it.wikipedia.org/wiki?curid=4402937", "title": "Chantal Andere", "text": "Biografia.\nDue volte figlia d'arte (dell'attrice Jacqueline Andere e del regista e sceneggiatore Jos\u00e9 Mar\u00eda Fern\u00e1ndez Uns\u00e1in), come attrice \u00e8 attiva a partire dalla fine degli anni ottanta, specialmente in campo televisivo, dove ha partecipato ad oltre una ventina di differenti produzioni. Tra i suoi ruoli principali, figurano quelli in telenovele quali \"Acapulco, cuerpo y alma\" (1995), \"Sentimientos ajenos\" (1996), \"Destilando amor\" (2007), \"Rafaela\" (2011), \"La mujer del Vendaval\" (2012-2013), ecc.\nCome cantante, ha invece pubblicato quattro album tra il 1990 e il 1995.\nVita privata.\n\u00c8 sposata dal 2008 con Enrique Rivero Lake, col quale ha avuto una figlia. In precedenza era stata sposata con il regista e produttore Roberto G\u00f3mez Fern\u00e1ndez."}
{"id": "4402950", "revid": "123832547", "url": "https://it.wikipedia.org/wiki?curid=4402950", "title": "Comitato per il Nobel norvegese", "text": "Il Comitato per il Nobel norvegese (in norvegese: Den norske Nobelkomit\u00e9) \u00e8 l'istituzione che designa il vincitore del Nobel per la pace. Ne fanno parte cinque componenti scelti dallo Storting, il parlamento norvegese. Il Comitato ha sede presso l'Istituto Nobel norvegese.\nStoria.\nAlfred Nobel, istituendo nel proprio testamento il premio che porta il suo nome, stabil\u00ec che, a differenza di quelli per la letteratura, per la chimica, per la fisica e per la medicina, il premio per la pace fosse assegnato dal Parlamento norvegese o, pi\u00f9 precisamente, da un comitato di cinque persone scelto dal Parlamento. Per questo scopo, nel 1897, lo Storting istitu\u00ec il Comitato, battezzandolo \"Comitato per il Nobel norvegese\" e nominando i primi cinque membri, che nel 1901 assegnarono il primo Nobel per la pace a Henry Dunant e Fr\u00e9d\u00e9ric Passy.\nNel 1901 il nome del Comitato fu cambiato, diventando Comitato per il Nobel del Parlamento norvegese (in lingua originale \"Det norske Stortings Nobelkomit\u00e9\"). Nel 1904, per dare una sede al Comitato, fu fondato l'Istituto Nobel norvegese. Da principio la sede dell'Istituto e del Comitato fu stabilita in un ufficio in affitto a Victoria Terrasse, ma nel maggio del 1905 fu trasferita nell'attuale sede, costruita nel 1867 come edificio residenziale in Henrik Ibsens gate 51. Nel mese di gennaio del 1944 il governo Quisling tent\u00f2 di prendere il possesso delle funzioni del Comitato. Di conseguenza i componenti del comitato rassegnarono le dimissioni. L'ambasciata di Svezia a Oslo assunse il controllo delle attivit\u00e0 per conto della Fondazione Nobel. Nel 1977 il Comitato riassunse il proprio nome originario.\nScelta del vincitore.\nIl vincitore del Premio pu\u00f2 essere una persona o un'organizzazione la cui candidatura sia stata presentata entro il 1\u00ba febbraio. Ricevute le candidature, i componenti del Comitato e il direttore dell'Istituto Nobel norvegese selezionano i possibili vincitori e redigono una relazione su ciascuno di loro. Entro la met\u00e0 di ottobre il Comitato sceglie il vincitore o i vincitori (fino a un massimo di tre) e ne annuncia il nome. Il premio viene consegnato il 10 dicembre, il giorno in cui Nobel mor\u00ec, presso il municipio di Oslo.\nComposizione.\nInizialmente i componenti del comitato erano scelti fra i parlamentari attivi, mentre oggi la carica di parlamentare \u00e8 incompatibile con quella di componente del Comitato, e in caso di nomina i deputati devono impegnarsi a lasciare immediatamente lo scranno allo Storting. Tuttavia, del Comitato \u00e8 sempre stato composto principalmente da politici. Nel 1903, la proposta di nominare fra i suoi componenti il giurista Ebbe Hertzberg fu respinta. Nel 1948, il sistema di elezione fu modificato, su proposta del Partito Laburista Norvegese, per rendere la composizione del Comitato proporzionale a quella del Parlamento. Sebbene la decisione sia stata duramente criticata, il sistema di elezione non \u00e8 mai stato modificato. Del comitato non hanno mai fatto parte componenti non norvegesi, nonostante alcune proposte in tal senso siano state formulate in passato.\nElenco dei presidenti.\nSegue la lista dei presidenti del comitato:\nMembri 2021.\nSegue la lista degli attuali componenti del Comitato:\nSegretariato.\nL'Istituto Nobel norvegese svolge le funzioni di segretariato per il Comitato. Il direttore dell'istituto, pur non facendo parte del Comitato, esercita le funzioni di segretario. Segue la lista dei segretari:"}
{"id": "4402953", "revid": "767487", "url": "https://it.wikipedia.org/wiki?curid=4402953", "title": "Weiser (Idaho)", "text": "Weiser \u00e8 una citt\u00e0 statunitense dell'Idaho, Contea di Washington. Si trova alla confluenza dei fiumi Snake e Weiser. \nPrende il nome dal fiume Weiser, a sua volta pare derivante da Peter M. Weiser, soldato e membro della Spedizione di Lewis e Clark, la prima che raggiunse la costa statunitense del Pacifico, ma vi \u00e8 chi sostiene che il nome derivi da un cacciatore di pelli che fece fortuna poi come minatore nel 1861, tale Jacob Weiser."}
{"id": "4402954", "revid": "158286", "url": "https://it.wikipedia.org/wiki?curid=4402954", "title": "Den norske Nobelkomit\u00e9", "text": ""}
{"id": "4402955", "revid": "158286", "url": "https://it.wikipedia.org/wiki?curid=4402955", "title": "Comitato per il Nobel del Parlamento norvegese", "text": ""}
{"id": "4402958", "revid": "110157", "url": "https://it.wikipedia.org/wiki?curid=4402958", "title": "Concepci\u00f3n de la Sierra", "text": "Concepci\u00f3n de la Sierra \u00e8 una citt\u00e0 dell'Argentina, capoluogo dell'omonimo dipartimento nella provincia di Misiones."}
{"id": "4402960", "revid": "729019", "url": "https://it.wikipedia.org/wiki?curid=4402960", "title": "Algernon Seymour, XV duca di Somerset", "text": "Biografia.\nEra figlio di Algernon Seymour, XIV duca di Somerset e di Horatia Morler.\nPrest\u00f2 servizio nella marina sulla HMS Britannia per poi unirsi al King's Royal Rifle Corps e prendere parte alla spedizione di Wolseley nel 1870.\nDopo aver lasciato l'esercito pass\u00f2 diversi anni in un ranch negli Stati Uniti d'America.\nNel 1894 eredit\u00f2 dal padre il titolo ducale e vot\u00f2 spesso nella Camera dei Lords, sebbene raramente parlasse. Divenne presidente delle Dr Barnardo's Homes, un'organizzazione benefica sostenuta sia da lui che dalla moglie per diversi anni.\nDopo la sua morte nel 1923 divenne duca di Somerset un lontano nipote, Edward Seymour.\nMatrimonio.\nIl 5 settembre 1877 a Forres spos\u00f2 Susan Margaret Richards Mackinnon, figlia di Charles Mackinnon di Corriechatachan; la coppia non ebbe figli."}
{"id": "4402964", "revid": "599013", "url": "https://it.wikipedia.org/wiki?curid=4402964", "title": "Brian Dawkins", "text": " \u00c8 stato introdotto nella Pro Football Hall of Fame nel 2018.\nCarriera professionistica.\nPhiladelphia Eagles.\nDawkins fu scelto nel secondo giro del Draft 1996 dai Philadelphia Eagles. Nella sua stagione da rookie sostitu\u00ec Eric Zomalt come free safety titolare, conservando quel ruolo per tutti i tredici anni trascorsi a Filadelfia. Nel 1996 part\u00ec come titolare in 13 delle 14 gare disputate, facendo registrare 75 tackle, un sack e 3 intercetti. Nella stagione '96 nacque anche il trio composto da Dawkins, Bobby Taylor e Troy Vincent della linea secondaria degli Eagles che funse da nucleo della difesa degli Eagles fino al 2003, la quale si classific\u00f2 costantemente tra le migliori della lega in quel periodo.\nDawkins fu convocato per il primo di nove Pro Bowl nel 1999, imponendosi come una delle migliori safety della NFL, venendo nominato capitano della difesa degli Eagles.\nNel 2002 in una gara contro gli Houston Texans divenne il primo giocatore della storia della NFL a far registrare un sack, un intercetto, un fumble forzato e un touchdown su ricezione nella stessa partita. Quella prestazione, oltre alla sua consistente forma da Pro Bowl, gli fece guadagnare un'estensione contrattuale di sette anni alla fine della stagione 2002.\nNel 2004, dopo tre sconfitte consecutive nella finale della NFC, gli Eagles avanzarono fino al Super Bowl con una vittoria sugli Atlanta Falcons; gli Eagles alla fine furono sconfitti dai New England Patriots per 24-21. Quella fu la prima e unica apparizione di Dawkins al Super Bowl.\nDurante la stagione 2008, Brian divenne il decimo membro del club 20/20 Club e super\u00f2 il record di franchigia degli Eagles per gare disputate superando Harold Carmichael e le sue 180 presenze. Quella stagione per gli Dawkins e gli Eagles fu da ricordare, dal momento che dopo una partenza per 5-5-1 la squadra mise a segno un record parziale di 4-1 fino a raggiungere un'imprevista finale della NFC dove furono sconfitti dagli Arizona Cardinals, in quella che si rivel\u00f2 essere l'ultima gara di Dawkins con la maglia degli Eagles.\nLa sua carriera con la squadra termin\u00f2 disputando come titolare 182 gare su 183, con 898 tackle, 34 intercetti e 21 sack.\nDenver Broncos.\nIl 28 febbraio 2009, Dawkins firm\u00f2 un contratto quinquennale da 17 milioni di dollari coi Denver Broncos, raggiungendo l'ex compagno di squadra Correll Buckhalter, anch'egli passato ai Broncos.\nIl 29 dicembre 2009, la NFL annunci\u00f2 che Dawkins era stato nuovamente convocato come titolare per il Pro Bowl come strong safety. Dawkins gioc\u00f2 come titolare tutte le 16 gare di campionato coi Broncos, facendo registrare 116 tackle e 2 intercetti.\nNelle due stagioni successive, gli infortuni tormentarono Dawkins. Nel 2010 totalizz\u00f2 66 tackle e 2 intercetti giocando in sole 11 partite. Dawkins gioc\u00f2 14 partite nel 2011 con soli 38 tackle, venendo tenuto per poco tempo in campo. Fu convocato anche per il Pro Bowl 2012 dopo che la strong safety titolare Troy Polamalu si infortun\u00f2.\nRitiro.\nDopo aver parlato con l'allenatore dei Broncos John Fox il 23 aprile 2012, Dawkins annunci\u00f2 tramite Twitter la sua intenzione di ritirarsi dalla NFL.\nIl 28 aprile 2012, Dawkins insieme a Jeffrey Lurie annunci\u00f2 l'intenzione di firmare un contratto di un giorno per ritirarsi come membro dei Philadelphia Eagles. Gli Eagles ritirarono il suo numero 20 durante l'intervallo della partita del 30 settembre contro i New York Giants. Gli Eagles hanno ritirato solo otto numeri in quasi ottanta anni di storia."}
{"id": "4402970", "revid": "1442080", "url": "https://it.wikipedia.org/wiki?curid=4402970", "title": "Slovak Open 2003 - Singolare", "text": "Il singolare del torneo di tennis Slovak Open 2003, facente parte dell'ATP Challenger Series, ha avuto come vincitore Marc Rosset che ha battuto in finale John van Lottum 3-6, 6-3, 6-0."}
{"id": "4402972", "revid": "1442080", "url": "https://it.wikipedia.org/wiki?curid=4402972", "title": "Slovak Open 2003 - Doppio", "text": "Il doppio del torneo di tennis Slovak Open 2003, facente parte dell'ATP Challenger Series, ha avuto come vincitori Jonathan Erlich e Harel Levy che hanno battuto in finale Mario An\u010di\u0107 e Mart\u00edn Garc\u00eda 7-68, 6-3."}
{"id": "4402973", "revid": "1442080", "url": "https://it.wikipedia.org/wiki?curid=4402973", "title": "Bauer Cup 2003 - Singolare", "text": "Il singolare del torneo di tennis Bauer Cup 2003, facente parte dell'ATP Challenger Series, ha avuto come vincitore Dennis van Scheppingen che ha battuto in finale Joachim Johansson 5-7, 6-3, 7-63."}
{"id": "4402974", "revid": "1442080", "url": "https://it.wikipedia.org/wiki?curid=4402974", "title": "Bauer Cup 2003 - Doppio", "text": "Il doppio del torneo di tennis Bauer Cup 2003, facente parte dell'ATP Challenger Series, ha avuto come vincitori Stephen Huss e Robert Lindstedt che hanno battuto in finale Lars Burgsm\u00fcller e Andreas Tattermusch per walkover."}
{"id": "4402975", "revid": "1442080", "url": "https://it.wikipedia.org/wiki?curid=4402975", "title": "Austin Challenger 2003 - Singolare", "text": "Il singolare del torneo di tennis Austin Challenger 2003, facente parte dell'ATP Challenger Series, ha avuto come vincitore Paul Goldstein che ha battuto in finale Robert Kendrick 6-3, 6-3."}
{"id": "4402976", "revid": "1442080", "url": "https://it.wikipedia.org/wiki?curid=4402976", "title": "Austin Challenger 2003 - Doppio", "text": "Il doppio del torneo di tennis Austin Challenger 2003, facente parte dell'ATP Challenger Series, ha avuto come vincitori Lu Yen-Hsun e Jason Marshall che hanno battuto in finale Josh Goffi e Tripp Phillips 6-2, 2-6, 6-3."}
{"id": "4402977", "revid": "767487", "url": "https://it.wikipedia.org/wiki?curid=4402977", "title": "Stardust (singolo Lena)", "text": "Stardust \u00e8 un singolo della cantante tedesca Lena pubblicato il 21 settembre 2012 da Universal, estratto dall'album \"Stardust\".\nSuccesso commerciale.\nIn Germania, \"Stardust\" ha debuttato al secondo posto, venendo superato dal singolo del cantautore israeliano Asaf Avidan, \"One Day/Reckoning Song\", stabile al primo posto. La settimana successiva, il singolo scende alla 6\u00aa posizione. Scende ancora, occupando l'ottavo posto. Rimane nei primi quindici posti per un totale di nove settimane consecutive. \"Stardust\" \u00e8 stato certificato disco d'oro per le oltre 150.000 copie vendute dalla Bundesverband Musikindustrie."}
{"id": "4402978", "revid": "1442080", "url": "https://it.wikipedia.org/wiki?curid=4402978", "title": "PEOPLEnet Cup 2003 - Singolare", "text": "Il singolare del torneo di tennis PEOPLEnet Cup 2003, facente parte dell'ATP Challenger Series, ha avuto come vincitore Irakli Labadze che ha battuto in finale Harel Levy 6-3, 3-6, 6-1."}
{"id": "4402980", "revid": "1442080", "url": "https://it.wikipedia.org/wiki?curid=4402980", "title": "PEOPLEnet Cup 2003 - Doppio", "text": "Il doppio del torneo di tennis PEOPLEnet Cup 2003, facente parte dell'ATP Challenger Series, ha avuto come vincitori Jonathan Erlich e Harel Levy che hanno battuto in finale Simon Aspelin e Johan Landsberg 6-4, 6-3."}
{"id": "4402981", "revid": "1442080", "url": "https://it.wikipedia.org/wiki?curid=4402981", "title": "IPP Open 2003 - Singolare", "text": "Il singolare del torneo di tennis IPP Open 2003, facente parte dell'ATP Challenger Series, ha avuto come vincitore Davide Sanguinetti che ha battuto in finale Robin S\u00f6derling 6-4, 7-64."}
{"id": "4402982", "revid": "1442080", "url": "https://it.wikipedia.org/wiki?curid=4402982", "title": "IPP Open 2003 - Doppio", "text": "Il doppio del torneo di tennis IPP Open 2003, facente parte dell'ATP Challenger Series, ha avuto come vincitori Robert Lindstedt e Robin S\u00f6derling che hanno battuto in finale Roko Karanu\u0161i\u0107 e Janko Tipsarevi\u0107 6-3, 62-7, 6-1."}
{"id": "4402983", "revid": "1442080", "url": "https://it.wikipedia.org/wiki?curid=4402983", "title": "JSM Challenger 2003 - Singolare", "text": "Il singolare del torneo di tennis JSM Challenger 2003, facente parte dell'ATP Challenger Series, ha avuto come vincitore Paul Goldstein che ha battuto in finale Brian Vahaly 6-3, 6-1."}
{"id": "4402985", "revid": "1442080", "url": "https://it.wikipedia.org/wiki?curid=4402985", "title": "JSM Challenger 2003 - Doppio", "text": "Il doppio del torneo di tennis JSM Challenger 2003, facente parte dell'ATP Challenger Series, ha avuto come vincitori Travis Parrott e Bruno Soares che hanno battuto in finale Brian Baker e Rajeev Ram 4-6, 6-4, 6-1."}
{"id": "4402986", "revid": "1442080", "url": "https://it.wikipedia.org/wiki?curid=4402986", "title": "Czech Indoor Open 2003 - Singolare", "text": "Il singolare del torneo di tennis Czech Indoor Open 2003, facente parte dell'ATP Challenger Series, ha avuto come vincitore Marc Rosset che ha battuto in finale Dick Norman 7-64, 61-7, 7-63."}
{"id": "4402987", "revid": "599013", "url": "https://it.wikipedia.org/wiki?curid=4402987", "title": "Czech Indoor Open 2003 - Doppio", "text": "Il doppio del torneo di tennis Czech Indoor Open 2003, facente parte dell'ATP Challenger Series, ha avuto come vincitori Martin \u0160t\u011bp\u00e1nek e Igor Zelenay che hanno battuto in finale Karsten Braasch e Jean-Claude Scherrer 6-4, 4-6, 6-4."}
{"id": "4402988", "revid": "228587", "url": "https://it.wikipedia.org/wiki?curid=4402988", "title": "Challenger Britania Zavaleta 2003 - Singolare", "text": "Il singolare del torneo di tennis Challenger Britania Zavaleta 2003, facente parte dell'ATP Challenger Series, ha avuto come vincitore Ricardo Mello che ha battuto in finale Markus Hantschk 7-65, 6-4."}
{"id": "4402989", "revid": "228587", "url": "https://it.wikipedia.org/wiki?curid=4402989", "title": "Challenger Britania Zavaleta 2003 - Doppio", "text": "Il doppio del torneo di tennis Challenger Britania Zavaleta 2003, facente parte dell'ATP Challenger Series, ha avuto come vincitori Santiago Gonz\u00e1lez e Alejandro Hern\u00e1ndez che hanno battuto in finale Huntley Montgomery e Andres Pedroso 6-4, 2-6, 6-4."}
{"id": "4402990", "revid": "228446", "url": "https://it.wikipedia.org/wiki?curid=4402990", "title": "Battaglia di Malakoff", "text": ""}
{"id": "4402991", "revid": "1442080", "url": "https://it.wikipedia.org/wiki?curid=4402991", "title": "Jameson Cup 2003 - Singolare", "text": "Il singolare del torneo di tennis Jameson Cup 2003, facente parte dell'ATP Challenger Series, ha avuto come vincitore Dennis van Scheppingen che ha battuto in finale Vladimir Vol\u010dkov 5-7, 6-4, 7-65."}
{"id": "4402993", "revid": "1442080", "url": "https://it.wikipedia.org/wiki?curid=4402993", "title": "Jameson Cup 2003 - Doppio", "text": "Il doppio del torneo di tennis Jameson Cup 2003, facente parte dell'ATP Challenger Series, ha avuto come vincitori Davide Sanguinetti e Takao Suzuki che hanno battuto in finale Mariusz Fyrstenberg e Marcin Matkowski 6-4, 7-5."}
{"id": "4402994", "revid": "287204", "url": "https://it.wikipedia.org/wiki?curid=4402994", "title": "Balanga (Nigeria)", "text": "Balanga \u00e8 un Local government area della Nigeria, appartenente allo Stato di Gombe, sul confine con lo Stato di Adamawa. Il suo quartier generale si trova nella citt\u00e0 di Tallase.\nIl concilio ha 212.549 abitanti e si estende su un territorio di circa 1.626\u00a0km\u00b2.\nIl codice postale \u00e8 761."}
{"id": "4402995", "revid": "1442080", "url": "https://it.wikipedia.org/wiki?curid=4402995", "title": "Ischgl Challenger 2003 - Singolare", "text": "Il singolare del torneo di tennis Ischgl Challenger 2003, facente parte dell'ATP Challenger Series, ha avuto come vincitore Joachim Johansson che ha battuto in finale Daniele Bracciali 7-5, 6-3."}
{"id": "4402996", "revid": "1442080", "url": "https://it.wikipedia.org/wiki?curid=4402996", "title": "Ischgl Challenger 2003 - Doppio", "text": "Il doppio del torneo di tennis Ischgl Challenger 2003, facente parte dell'ATP Challenger Series, ha avuto come vincitori Julian Knowle e Alexander Peya che hanno battuto in finale Gianluca Bazzica e Massimo Dell'Acqua 6-2, 6-3."}
{"id": "4402997", "revid": "1305772", "url": "https://it.wikipedia.org/wiki?curid=4402997", "title": "Balanga", "text": ""}
{"id": "4402999", "revid": "599013", "url": "https://it.wikipedia.org/wiki?curid=4402999", "title": "Derek Grimm", "text": ""}
{"id": "4403001", "revid": "729019", "url": "https://it.wikipedia.org/wiki?curid=4403001", "title": "La siepe", "text": "La siepe \u00e8 il brano musicale classificatosi al 9\u00ba posto del Festival di Sanremo 1968 nell'interpretazione, in abbinamento, di Al Bano e Bobbie Gentry.\nStoria del brano.\nAl Bano, divenuto noto l'estate precedente con il brano \"Nel sole\" ed alla sua prima esperienza sanremese, in questa occasione venne abbinato alla statunitense Bobbie Gentry, a sua volta affermatasi pochi mesi prima con \"Ode to Billie Joe\".\n45 giri.\nDopo il Festival vengono pubblicati i singoli dei due interpreti sanremesi contenenti il brano: il disco di Al Bano presentava come lato B \"Caro, caro amore\", mentre il 45 giri della Gentry, prodotto dalla Capitol, proponeva nella seconda facciata \"La citt\u00e0 \u00e8 grande\". Betty Curtis ne incise una sua versione, pubblicata come lato B del singolo contenente \"Stanotte sentirai una canzone\", altra canzone finalista della rassegna.\nTraduzioni.\nIl brano venne tradotto in lingua spagnola con il titolo \"El Seto\"."}
{"id": "4403002", "revid": "57872", "url": "https://it.wikipedia.org/wiki?curid=4403002", "title": "Albereto", "text": "Albereto (\"Alberet\" in romagnolo) \u00e8 una frazione di Montescudo-Monte Colombo in provincia di Rimini in Emilia Romagna.\nGeografia fisica.\nAlbereto si trova su un colle della val Conca a poca distanza dal torrente Marano che fa da confine con San Marino con il castello di Faetano.\nStoria.\nNota intorno per la prima volta a partire dal 1233 con il nome di Castrum Albareti a causa delle foreste di querce, tigli e pini in mezzo a cui si trovava.\nDal 1234 al 1284 fu luogo delle battaglie tra guelfi e ghibellini e poi pass\u00f2 sotto il dominio dei guelfi Malatesta di Rimini.\nPassata sotto il dominio dello Stato della Chiesa, segu\u00ec la sua storia fino all'unit\u00e0 d'Italia."}
{"id": "4403006", "revid": "1442080", "url": "https://it.wikipedia.org/wiki?curid=4403006", "title": "Hilton Waikoloa Village USTA Challenger 2002 - Doppio", "text": "Il doppio dell'Hilton Waikoloa Village USTA Challenger 2002 \u00e8 stato un torneo di tennis facente parte dell'ATP Challenger Series.\nGabriel Trifu e Glenn Weiner hanno battuto in finale James Blake e Justin Gimelstob 6-4, 4-6, 6-4."}
{"id": "4403007", "revid": "287204", "url": "https://it.wikipedia.org/wiki?curid=4403007", "title": "Brest Challenger 2002 - Singolare", "text": "Il singolare del torneo di tennis Brest Challenger 2002, facente parte dell'ATP Challenger Series, ha avuto come vincitore Irakli Labadze che ha battuto in finale Paradorn Srichaphan 6-4, 7-5."}
{"id": "4403008", "revid": "287204", "url": "https://it.wikipedia.org/wiki?curid=4403008", "title": "Brest Challenger 2002 - Doppio", "text": "Il doppio del torneo di tennis Brest Challenger 2002, facente parte dell'ATP Challenger Series, ha avuto come vincitori Ben Ellwood e Stephen Huss che hanno battuto in finale Jonathan Erlich e Andy Ram 6-1, 6-4."}
{"id": "4403010", "revid": "1442080", "url": "https://it.wikipedia.org/wiki?curid=4403010", "title": "Challenger of Dallas 2002 - Singolare", "text": "Il singolare del torneo di tennis Challenger of Dallas 2002, facente parte dell'ATP Challenger Series, ha avuto come vincitore Jeff Morrison che ha battuto in finale Martin Verkerk 6-4, 6-4."}
{"id": "4403011", "revid": "1442080", "url": "https://it.wikipedia.org/wiki?curid=4403011", "title": "Challenger of Dallas 2002 - Doppio", "text": "Il doppio del torneo di tennis Challenger of Dallas 2002, facente parte dell'ATP Challenger Series, ha avuto come vincitori Giorgio Galimberti e Fr\u00e9d\u00e9ric Niemeyer che hanno battuto in finale Huntley Montgomery e Brian Vahaly 7-61, 6-4."}
{"id": "4403012", "revid": "1442080", "url": "https://it.wikipedia.org/wiki?curid=4403012", "title": "Lubeck Challenger 2002 - Singolare", "text": "Il singolare del torneo di tennis Lubeck Challenger 2002, facente parte dell'ATP Challenger Series, ha avuto come vincitore Raemon Sluiter che ha battuto in finale Alexander Popp che si \u00e8 ritirato sul punteggio di 6-2, 3-0."}
{"id": "4403014", "revid": "1442080", "url": "https://it.wikipedia.org/wiki?curid=4403014", "title": "Lubeck Challenger 2002 - Doppio", "text": "Il doppio del torneo di tennis Lubeck Challenger 2002, facente parte dell'ATP Challenger Series, ha avuto come vincitori Gr\u00e9gory Carraz e Nicolas Mahut che hanno battuto in finale Yves Allegro e Denis Golovanov 4-6, 7-68, 6-1."}
{"id": "4403015", "revid": "599013", "url": "https://it.wikipedia.org/wiki?curid=4403015", "title": "Jerry Grote", "text": ""}
{"id": "4403016", "revid": "81195", "url": "https://it.wikipedia.org/wiki?curid=4403016", "title": "Arthoniomycetes", "text": "Gli Arthoniomycetes sono una classe di funghi della sottodivisione Pezizomycotina (Ascomycota), che include il solo ordini Arthoniales.\nLa maggior parte dei taxa di questa classe sono licheni tropicali e subtropicali.\nDescrizione.\nI taxa di questa classe hanno apoteci, aschi a forma di coppa o di sottocoppa, in cui l'imenio \u00e8 esposto quando giunge a maturit\u00e0.\nQuesti apoteci sono bitunicati, con pareti interne ed esterne chiaramente differenziate.\nTassonomia.\nLa classe Arthoniomycetes include l'unico ordine Arthoniales.\nL'analisi filogenetica supporta la monofilia di questa classe.\nIl Dothideomycetes \u00e8 un gruppo fratello."}
{"id": "4403018", "revid": "1442080", "url": "https://it.wikipedia.org/wiki?curid=4403018", "title": "Belgrado Challenger 2002 - Singolare", "text": "Il singolare del torneo di tennis Belgrado Challenger 2002, facente parte dell'ATP Challenger Series, ha avuto come vincitore Mario An\u010di\u0107 che ha battuto in finale Nenad Zimonji\u0107 6-2, 6-3."}
{"id": "4403019", "revid": "1442080", "url": "https://it.wikipedia.org/wiki?curid=4403019", "title": "Belgrado Challenger 2002 - Doppio", "text": "Il doppio del torneo di tennis Belgrado Challenger 2002, facente parte dell'ATP Challenger Series, ha avuto come vincitori Du\u0161an Vemi\u0107 e Lovro Zovko che hanno battuto in finale Jaroslav Levinsk\u00fd e Tom\u00e1\u0161 Z\u00edb per walkover."}
{"id": "4403020", "revid": "1442080", "url": "https://it.wikipedia.org/wiki?curid=4403020", "title": "Joplin Challenger 2002 - Singolare", "text": "Il singolare del torneo di tennis Joplin Challenger 2002, facente parte dell'ATP Challenger Series, ha avuto come vincitore Jack Brasington che ha battuto in finale Kevin Kim 6-3, 1-6, 6-3."}
{"id": "4403021", "revid": "1442080", "url": "https://it.wikipedia.org/wiki?curid=4403021", "title": "Joplin Challenger 2002 - Doppio", "text": "Il doppio del torneo di tennis Joplin Challenger 2002, facente parte dell'ATP Challenger Series, ha avuto come vincitori Justin Gimelstob e Scott Humphries che hanno battuto in finale Paul Rosner e Glenn Weiner 6-4, 7-63."}
{"id": "4403025", "revid": "1442080", "url": "https://it.wikipedia.org/wiki?curid=4403025", "title": "Volkswagen Challenger 2002 - Singolare", "text": "Il singolare del torneo di tennis Volkswagen Challenger 2002, facente parte dell'ATP Challenger Series, ha avuto come vincitore Jakub Herm-Zahlava che ha battuto in finale Dick Norman 6-4, 6-2."}
{"id": "4403027", "revid": "1442080", "url": "https://it.wikipedia.org/wiki?curid=4403027", "title": "Volkswagen Challenger 2002 - Doppio", "text": "Il doppio del torneo di tennis Volkswagen Challenger 2002, facente parte dell'ATP Challenger Series, ha avuto come vincitori Jan Hernych e Shaun Rudman che hanno battuto in finale Filippo Messori e Gianluca Pozzi 7-63, 63-7, 6-3."}
{"id": "4403028", "revid": "1442080", "url": "https://it.wikipedia.org/wiki?curid=4403028", "title": "KGHM Dialog Polish Indoors 2002 - Singolare", "text": "Il singolare del torneo di tennis KGHM Dialog Polish Indoors 2002, facente parte dell'ATP Challenger Series, ha avuto come vincitore Davide Sanguinetti che ha battuto in finale Antony Dupuis 6-3, 6-2."}
{"id": "4403029", "revid": "1442080", "url": "https://it.wikipedia.org/wiki?curid=4403029", "title": "KGHM Dialog Polish Indoors 2002 - Doppio", "text": "Il doppio del torneo di tennis KGHM Dialog Polish Indoors 2002, facente parte dell'ATP Challenger Series, ha avuto come vincitori Ben Ellwood e Stephen Huss che hanno battuto in finale Aleksandar Kitinov e Johan Landsberg 63-7, 7-5, 7-66."}
{"id": "4403034", "revid": "1442080", "url": "https://it.wikipedia.org/wiki?curid=4403034", "title": "Andrezieux Challenger 2002 - Singolare", "text": "Il singolare del torneo di tennis Andrezieux Challenger 2002, facente parte dell'ATP Challenger Series, ha avuto come vincitore Julian Knowle che ha battuto in finale Julien Varlet 6-2, 6-4."}
{"id": "4403036", "revid": "1442080", "url": "https://it.wikipedia.org/wiki?curid=4403036", "title": "Andrezieux Challenger 2002 - Doppio", "text": "Il doppio del torneo di tennis Andrezieux Challenger 2002, facente parte dell'ATP Challenger Series, ha avuto come vincitori Julian Knowle e J\u00fcrgen Melzer che hanno battuto in finale Aleksandar Kitinov e Todd Perry 6-4, 65-7, 6-1."}
{"id": "4403038", "revid": "1442080", "url": "https://it.wikipedia.org/wiki?curid=4403038", "title": "Hull Challenger 2002 - Singolare", "text": "Il singolare del torneo di tennis Hull Challenger 2002, facente parte dell'ATP Challenger Series, ha avuto come vincitore Denis Golovanov che ha battuto in finale Arvind Parmar che si \u00e8 ritirato sul punteggio di 6-4, 3-1."}
{"id": "4403039", "revid": "1442080", "url": "https://it.wikipedia.org/wiki?curid=4403039", "title": "Hull Challenger 2002 - Doppio", "text": "Il doppio del torneo di tennis Hull Challenger 2002, facente parte dell'ATP Challenger Series, ha avuto come vincitori Gilles Elseneer e Fr\u00e9d\u00e9ric Niemeyer che hanno battuto in finale Yves Allegro e Wesley Moodie 6-4, 6-4."}
{"id": "4403040", "revid": "287204", "url": "https://it.wikipedia.org/wiki?curid=4403040", "title": "Challenger DCNS de Cherbourg 2002 - Singolare", "text": "Il singolare del torneo di tennis Challenger DCNS de Cherbourg 2002, facente parte dell'ATP Challenger Series, ha avuto come vincitore Lionel Roux che ha battuto in finale Jean-Ren\u00e9 Lisnard 6-4, 5-7, 6-3."}
{"id": "4403041", "revid": "599013", "url": "https://it.wikipedia.org/wiki?curid=4403041", "title": "Howie Janotta", "text": ""}
{"id": "4403042", "revid": "287204", "url": "https://it.wikipedia.org/wiki?curid=4403042", "title": "Challenger DCNS de Cherbourg 2002 - Doppio", "text": "Il doppio del torneo di tennis Challenger DCNS de Cherbourg 2002, facente parte dell'ATP Challenger Series, ha avuto come vincitori Noam Behr e Jonathan Erlich che hanno battuto in finale Julien Benneteau e Lionel Roux per walkover."}
{"id": "4403043", "revid": "1442080", "url": "https://it.wikipedia.org/wiki?curid=4403043", "title": "Hamburg Challenger 2002 - Singolare", "text": "Il singolare del torneo di tennis Hamburg Challenger 2002, facente parte dell'ATP Challenger Series, ha avuto come vincitore Raemon Sluiter che ha battuto in finale Neville Godwin 6-1, 6-3."}
{"id": "4403045", "revid": "2057089", "url": "https://it.wikipedia.org/wiki?curid=4403045", "title": "Franco Bertoldi", "text": "Biografia.\nSecondo di una famiglia di otto figli (il primo \u00e8 il politico Luigi Bertoldi), si diploma all'Istituto magistrale e successivamente, come privatista, prende la maturit\u00e0 scientifica per poi frequentare l'universit\u00e0 e laurearsi in Scienze politiche a Padova.\nDopo una decennale esperienza come maestro elementare, Franco Bertoldi passa a insegnare il tedesco nella scuola secondaria di primo grado, vincendo quindi la cattedra di diritto ed economia all'Istituto tecnico per ragionieri di Trento.\nHa collaborato come pubblicista a quotidiani locali e nazionali (\"Il Sole 24 ORE\", \"Giornale sera\", \"L'Adige\") ed a riviste di pedagogia, particolarmente per l'Editrice La Scuola di Brescia.\nCome libero docente e quindi come ordinario ha insegnato all'Universit\u00e0 La Sapienza di Roma, all'Universit\u00e0 Cattolica del Sacro Cuore a Milano e a Brescia, concludendo la carriera come docente di pedagogia generale presso l'Ateneo trentino. Sempre a Trento ha fondato il Seminario permanente di pedagogia, proseguito poi con l'Osservatorio sulla didattica, presso la locale facolt\u00e0 di lettere e filosofia, operando in collaborazione con Aldo Nardi, sui temi della didattica universitaria e dell'orientamento di personalit\u00e0. Ha tenuto corsi in Italia e all'estero.\nAllievo di Norberto Bobbio, con cui si \u00e8 laureato, ha proposto una prima riflessione sui rapporti fra realt\u00e0 sociale ed economica e la scuola, impegnandosi infine negli studi di pedagogia e didattica sotto la guida di Aldo Agazzi.\nIl pensiero.\nL'impegno di Franco Bertoldi per la realt\u00e0 sociale, anche nelle sue modalit\u00e0 istituzionali, lo ha portato ad interessarsi agli aspetti educazionali, con particolare attenzione alle strutture dell'autonomia (relazionata) del Trentino-Alto Adige; mentre il richiamo alle indagini offerte dalla teoria dei sistemi lo ha sollecitato alla complessit\u00e0 del fatto educativo-didattico, a partire dalla sperimentazione per orientarsi sui compiti dell'educatore come soggetto responsabile della qualit\u00e0 della scuola.\nPrende rilievo, nelle ultime ricerche di Bertoldi, il tema dell'intenzionalit\u00e0, letta anche come manifestazione degli esiti di formazione a cui l'insegnante stesso \u00e8 stato sottoposto nella sua preparazione alla docenza.\nRimane significativo il contributo di Bertoldi nel \"Trattato di didattica\" del 1977, dalle cui ricerche sono nate, successivamente, le sue riflessioni sulla ricordata intenzionalit\u00e0 e le ulteriori indagini intorno ai rapporti fra scuola e societ\u00e0, che hanno occupato il suo impegno di studioso.\n\"Dal sistema sociale al sistema educativo\": nella riflessione di Bertoldi assume un posto di primo piano la relazione fra quelli che egli chiama \u00abcentri d'istruzione\u00bb (scuole), e i \u00abcentri di cultura\u00bb (associazioni formative non scolastiche), ai quali ultimi ha dedicato una specifica attenzione, tenendo conto anche della formazione di adulti e della cooperazione.\n\"L'orientamento della personalit\u00e0\": un ulteriore e pi\u00f9 recente ambito di ricerca si riferisce all'orientamento, non inteso come meramente professionale, ma avendo riguardo a quello che Bertoldi chiama appunto \u201corientamento di personalit\u00e0\u201d, a partire dalla \u201cbase di formazione\u201d come premessa alla \u201cformazione di base\u201d e oltre. In questa prospettiva egli insiste sul principio di accettazione del soggetto come si presenta all'educatore. Ci\u00f2 spiega le ricerche svolte in ordine di diversi ambienti (\"micro, meso, macro\") con richiamo ai quesiti posti dalla pressione dell'interesse politico e dal tornaconto economico, a difesa dei quali egli pone l'educazione familiare e scolastica.\nIn questo modo Franco Bertoldi riesce a collegare l'azione didattica con la realt\u00e0 in cui \u00e8 immersa la scuola, imponendo alla didassi, come teoria della didattica, un collegamento con quelle che egli chiama scienze connesse e concludendo con un energico richiamo alla necessit\u00e0 di una migliore e pi\u00f9 aggiornata formazione dei genitori e degli operatori scolastici.\nUn ampio spazio della sua vita di studioso e un vasto settore del suo impegno di educatore F. Bertoldi ha dedicato, assieme all'amico e collega prof. Gino Dalle Fratte, alla formazione del personale educativo e insegnante dei vari gradi e ordini di scuola negli ambiti sia nazionale sia locale tra loro, peraltro, dialetticamente interconnessi sul piano dei rapporti \u201cteoria \u2013 prassi\u201d. Va ricordata in proposito, per il suo valore emblematico, l'intensa attivit\u00e0 svolta negli anni \u201880-'90 del secolo scorso nel quadro dei programmi di formazione in servizio delle insegnanti delle Scuole equiparate dell'infanzia trentine.\nPrincipali pubblicazioni.\nGiornalismo:\nStudi di diritto ed economia:\nStudi di pedagogia e didattica:"}
{"id": "4403046", "revid": "1442080", "url": "https://it.wikipedia.org/wiki?curid=4403046", "title": "Hamburg Challenger 2002 - Doppio", "text": "Il doppio del torneo di tennis Hamburg Challenger 2002, facente parte dell'ATP Challenger Series, ha avuto come vincitori Mark Merklein e Paul Rosner che hanno battuto in finale Wesley Moodie e Shaun Rudman 6-3, 6-4."}
{"id": "4403048", "revid": "1442080", "url": "https://it.wikipedia.org/wiki?curid=4403048", "title": "Ho Chi Minh Challenger 2002 - Singolare", "text": "Il singolare del torneo di tennis Ho Chi Minh Challenger 2002, facente parte dell'ATP Challenger Series, ha avuto come vincitore Takao Suzuki che ha battuto in finale Mario An\u010di\u0107 6-4, 6-3."}
{"id": "4403049", "revid": "1442080", "url": "https://it.wikipedia.org/wiki?curid=4403049", "title": "Ho Chi Minh Challenger 2002 - Doppio", "text": "Il doppio del torneo di tennis Ho Chi Minh Challenger 2002, facente parte dell'ATP Challenger Series, ha avuto come vincitori Amir Hadad e Alexander Peya che hanno battuto in finale Jaymon Crabb e Peter Luczak 7-62, 7-5."}
{"id": "4403051", "revid": "1442080", "url": "https://it.wikipedia.org/wiki?curid=4403051", "title": "Shimadzu All Japan Indoor Tennis Championships 2002 - Singolare", "text": "Il singolare del torneo di tennis Shimadzu All Japan Indoor Tennis Championships 2002, facente parte dell'ATP Challenger Series, ha avuto come vincitore Takao Suzuki che ha battuto in finale Mario An\u010di\u0107 64-7, 6-2, 6-2."}
{"id": "4403052", "revid": "1442080", "url": "https://it.wikipedia.org/wiki?curid=4403052", "title": "Shimadzu All Japan Indoor Tennis Championships 2002 - Doppio", "text": "Il doppio del torneo di tennis Shimadzu All Japan Indoor Tennis Championships 2002, facente parte dell'ATP Challenger Series, ha avuto come vincitori Tuomas Ketola e Alexander Waske che hanno battuto in finale Mario An\u010di\u0107 e Lovro Zovko 6-4, 6-4."}
{"id": "4403053", "revid": "1442080", "url": "https://it.wikipedia.org/wiki?curid=4403053", "title": "Magdeburg Challenger 2002 - Singolare", "text": "Il singolare del torneo di tennis Magdeburg Challenger 2002, facente parte dell'ATP Challenger Series, ha avuto come vincitore Dick Norman che ha battuto in finale Axel Pretzsch 7-66, 3-6, 6-4."}
{"id": "4403054", "revid": "1442080", "url": "https://it.wikipedia.org/wiki?curid=4403054", "title": "Magdeburg Challenger 2002 - Doppio", "text": "Il doppio del torneo di tennis Magdeburg Challenger 2002, facente parte dell'ATP Challenger Series, ha avuto come vincitori Franz Stauder e Orest Tere\u0161\u010duk che hanno battuto in finale Dick Norman e Djalmar Sistermans 6-4, 6-3."}
{"id": "4403055", "revid": "1442080", "url": "https://it.wikipedia.org/wiki?curid=4403055", "title": "Gosford Challenger 2002 - Singolare", "text": "Il singolare del torneo di tennis Gosford Challenger 2002, facente parte dell'ATP Challenger Series, ha avuto come vincitore Louis Vosloo che ha battuto in finale Ladislav \u0160varc 3-6, 7-611, 6-3."}
{"id": "4403056", "revid": "1442080", "url": "https://it.wikipedia.org/wiki?curid=4403056", "title": "Gosford Challenger 2002 - Doppio", "text": "Il doppio del torneo di tennis Gosford Challenger 2002, facente parte dell'ATP Challenger Series, ha avuto come vincitori Yves Allegro e Justin Bower che hanno battuto in finale John Doran e Andrew Painter 7-68, 3-6, 7-65."}
{"id": "4403060", "revid": "599013", "url": "https://it.wikipedia.org/wiki?curid=4403060", "title": "The Guiding Hand", "text": ""}
{"id": "4403085", "revid": "599013", "url": "https://it.wikipedia.org/wiki?curid=4403085", "title": "Riflettografia", "text": "La riflettografia infrarossa (IR) \u00e8 generalmente impiegata per l'esame di dipinti ed utilizza i raggi infrarossi. \u00c8 una tecnica non invasiva, che non danneggia le opere e che consente di rivelare gli strati sottostanti di pitture su tela, tavola o carta, in modo da visualizzare l'eventuale presenza di disegni preparatori o restauri successivi. L'apparecchiatura fornisce dei \"riflettogrammi\" che hanno l'aspetto di immagini in bianco e nero dove compare, se presente e a seconda del materiale impiegato, il disegno tracciato dall'artista per l'impostazione del dipinto.\nStoria.\nSviluppata a partire dagli anni cinquanta-sessanta del XX secolo, e maturata con i fondamentali studi di Van Asperen de Boer, la riflettografia infrarossa generalmente consente di penetrare le superficie dipinte e rivelare quello che si nasconde al di sotto di queste. La capacit\u00e0 di penetrazione dipende dalla lunghezza d'onda impiegata e dai materiali di cui \u00e8 composto il dipinto, nonch\u00e9 dal loro spessore. Le prime apparecchiature riuscivano a \"sfondare\" solo nel rosso e nel bianco, mentre attualmente si riesce a visualizzare anche al di sotto dei pigmenti blu e verdi che fino agli anni '70 davano luogo a macchie nere. Il disegno preparatorio sottostante la superficie dipinta viene rivelato a condizione di contenere tracce di carbonio come di solito \u00e8 il caso quando, ad esempio, il disegno \u00e8 realizzato con carboncino o con tempera neri (quindi fortemente assorbenti la radiazione infrarossa), su una superficie bianca, riflettente, come ad esempio la preparazione a gesso e colla delle tavole rinascimentali. Un disegno realizzato in tinta marrone o rossa, o anche con un tracciato bianco su di un supporto grigio o nero, non \u00e8 rilevabile e non consente la produzione di un riflettogramma.\nTecnicamente, \u00abla riflettografia IR permette la visualizzazione di particolari nascosti dallo stato pittorico superficiale grazie alla parziale trasparenza alla radiazione IR dei materiali che lo compongono\u00bb. La radiazione IR attraversa lo strato di colore prima di essere riflessa dallo strato di preparazione del supporto pittorico che \u00e8 generalmente bianco e quindi altamente riflettente. L'immagine riflessa viene captata da un apposito dispositivo ottico che consente la riproduzione del disegno sottostante. Inizialmente costituito da una pellicola fotografica, quindi da telecamere sensibili all'infrarosso (dette Vidicon, sviluppate dal fisico olandese van Asperen de Boer nel 1968), oggi la tecnologia pi\u00f9 avanzata \u00e8 quella che usa sensori InGaAs, o al tellurio di cadmio. Utilizzando questi sensori sono stati costruiti alcuni scanner a singolo punto, che consentono di acquisire immagini calibrate e metricamente corrette.\nCampo di utilizzo.\nNella diagnostica artistica l'uso della riflettografia IR \u00e8 in genere complementare a quello della radiografia ai raggi X ed all'analisi stratigrafica di microframmenti della superficie pittorica.\nIl riflettogramma permette di discernere dei pentimenti intervenuti tra lo stadio preparatorio e quello finale del dipinto e nell'ambito dell'attribuzione, consente di raffrontare il disegno sottostante a archetipi di indiscussa autografia per determinare il probabile autore del disegno preparatorio."}
{"id": "4403089", "revid": "1782831", "url": "https://it.wikipedia.org/wiki?curid=4403089", "title": "SAP Open 2013 - Qualificazioni singolare", "text": "Le qualificazioni del singolare dello SAP Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4403092", "revid": "640277", "url": "https://it.wikipedia.org/wiki?curid=4403092", "title": "Osservatorio di Cerro El Roble", "text": "L'osservatorio di Cerro El Roble \u00e8 un osservatorio astronomico cileno situato sull'omonima vetta andina, poco a nord-est di Santiago del Cile, alle coordinate a circa 2200 m s.l.m.. Il suo codice \"MPC\" \u00e8 805 Santiago-Cerro El Roble.\nL'osservatorio nasce nel 1965 da una cooperazione tra Cile ed Unione Sovietica ed \u00e8 gestito dall'Universit\u00e0 del Cile.\nLa strumentazione principale di cui \u00e8 dotato \u00e8 un telescopio Maksutov-Cassegrain di 70\u00a0cm di apertura.\nIl Minor Planet Center gli accredita la scoperta dell'asteroide 5387 Casleo effettuata l'11 luglio 1980."}
{"id": "4403098", "revid": "599013", "url": "https://it.wikipedia.org/wiki?curid=4403098", "title": "The Final Test", "text": ""}
{"id": "4403104", "revid": "599013", "url": "https://it.wikipedia.org/wiki?curid=4403104", "title": "Cheese Johnson", "text": ""}
{"id": "4403105", "revid": "486946", "url": "https://it.wikipedia.org/wiki?curid=4403105", "title": "Lynbert Johnson", "text": ""}
{"id": "4403106", "revid": "287204", "url": "https://it.wikipedia.org/wiki?curid=4403106", "title": "SAP Open 2013 - Singolare", "text": "Il singolare dello SAP Open 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Milos Raonic, che si \u00e8 riconfermato per la terza volta consecutiva battendo in finale Tommy Haas per 6-4, 6-3.\nTeste di serie.\nLe prime quattro teste di serie ricevono un bye per il secondo turno."}
{"id": "4403111", "revid": "1805885", "url": "https://it.wikipedia.org/wiki?curid=4403111", "title": "Il perdente radicale", "text": "Il perdente radicale (titolo originale: \"Schreckens M\u00e4nner. Versuch \u00fcber den radikalen Verlierer\") \u00e8 un saggio del tedesco Hans Magnus Enzensberger, pubblicato per la prima volta nel 2006.\nNel saggio, l'autore traccia il profilo del perdente radicale di ogni tempo, dal combattente nazista al terrorista islamico. Secondo Enzensberger, il perdente radicale \u00e8 quasi sempre un soggetto maschile, umiliato e sconfitto, che introietta il giudizio negativo di chi lo circonda, e che ha come ultimo obiettivo non la vittoria ma lo sterminio e il suicidio collettivo.\nIl perdente radicale \u00e8 destinato, prima o poi, ad \"esplodere\" per ripagare il suo stato di frustrazione e ad attuare pratiche di distruzione e autodistruzione: perdente radicale \u00e8 il padre che stermina la famiglia, il soldato nazista, il kamikaze islamista che progetta il suicidio dell'intera civilt\u00e0.\nSecondo Enzensberger, la figura del perdente radicale si incarna oggi, a livello globale, nel fondamentalista islamico che da secoli riceve le umiliazioni dell'Occidente, al quale per\u00f2 \u00e8 allo stesso tempo strettamente legato:\nL'autore si interroga anche sulle ragioni della crescita del numero di perdenti radicali nella societ\u00e0 contemporanea, avanzando una teoria secondo la quale il progresso non ha eliminato la precariet\u00e0 della condizione umana, ma l'ha solamente modificata:\nEnzensberger conclude il saggio affermando che i perdenti radicali e i loro attentati rappresentano un permanente rischio latente, pur essendo improbabile che, nella realt\u00e0 di oggi, essi riescano a universalizzare e perpetuare senza limiti il loro culto della morte."}
{"id": "4403112", "revid": "181867", "url": "https://it.wikipedia.org/wiki?curid=4403112", "title": "Mrs. Everdeen", "text": ""}
{"id": "4403122", "revid": "599013", "url": "https://it.wikipedia.org/wiki?curid=4403122", "title": "Mr. Cinderella", "text": ""}
{"id": "4403125", "revid": "640277", "url": "https://it.wikipedia.org/wiki?curid=4403125", "title": "Correzione bolometrica", "text": "In astronomia, una correzione bolometrica \u00e8 una correzione che viene applicata alla magnitudine assoluta di un oggetto per convertire la sua magnitudine nella banda del visibile nella sua magnitudine bolometrica.\nMatematicamente, la correzione bolometrica \u00e8 ricavabile mediante la seguente formula:\nLa tabella seguente \u00e8 una parte di quella riportata da Kaler (1997), che elenca la correzione bolometrica per le stelle di differenti classi spettrali.\nLa correzione bolometrica \u00e8 ampia per le stelle appartenenti alle prime classi spettrali (molto calde) e per quelle appartenenti alle ultime classe spettrali (fredde): le prime, infatti, emettono la maggior parte della loro radiazione nell'ultravioletto, mentre le seconde nell'infrarosso. Viceversa, per le stelle simili al Sole la correzione \u00e8 marginale perch\u00e9 il Sole irradia la maggior parte della sua energia nel visibile.\nLa correzione bolometrica \u00e8 tarata sulla magnitudine assoluta del Sole e su un valore convenzionale della magnitudine bolometrica solare. Le scelte della magnitudine assoluta e di quella bolometrica del Sole e, di conseguenza, della correzione bolometrica da adottare nel caso della nostra stella, non sono totalmente arbitrarie, sebbene fonti differenti abbiano adottato valori diversi di queste grandezze. La scala bolometrica di conseguenza \u00e8 diversamente tarata a seconda della correzione bolometrica assegnata al Sole, che varia a seconda delle fonti da -0,19 a 0,07 magnitudini. Inoltre il Sole durante suo ciclo undecennale varia leggermente la sua luminosit\u00e0 e, di conseguenza, la sua magnitudine bolometrica. In conseguenza di ci\u00f2, nel 1999 due commissioni della Unione Astronomica Internazionale (la commissione 25: \"Stellar Photometry and Polarimetry\" e quella 36: \"Theory of Stellar Atmospheres\") hanno stabilito di rendere indipendente la definizione della correzione bolometrica dalla magnitudine assoluta del Sole. Si \u00e8 quindi stabilito di definire di magnitudine bolometrica 0 un oggetto avente una luminosit\u00e0 di 3,055e28\u00a0Watt. In tal modo un oggetto che una luminosit\u00e0 di 3,842e26\u00a0Watt, come il Sole, ha una magnitudine bolometrica di 4,75, che \u00e8 uno dei valori pi\u00f9 frequentemente utilizzati dagli astronomi per indicare la luminosit\u00e0 assoluta del Sole in unit\u00e0 di magnitudine. Avendo il Sole una luminosit\u00e0 apparente nella banda del visibile di -26,75 e una magnitudine assoluta nella medesima banda di 4,82, ne segue che la suddetta definizione implica che al Sole vada applicata una correzione bolometrica di -0,07 magnitudini."}
{"id": "4403128", "revid": "599013", "url": "https://it.wikipedia.org/wiki?curid=4403128", "title": "Herm Klotz", "text": "Herm Klotz \u00e8 considerato uno dei giocatori pi\u00f9 bassi di sempre ad aver giocato in NBA, alto solo 1,70m."}
{"id": "4403130", "revid": "300067", "url": "https://it.wikipedia.org/wiki?curid=4403130", "title": "Red Klotz", "text": ""}
{"id": "4403131", "revid": "174925", "url": "https://it.wikipedia.org/wiki?curid=4403131", "title": "Chemiorecettore", "text": "Un chemiorecettore, o chemiocettore o chemorecettore, \u00e8 un recettore sensoriale, un organello microscopico costituito da terminazioni nervose che rispondono a stimoli chimici. Essi sono alla base di alcuni sensi quali il gusto e l'olfatto.\nSono esempi di chemiorecettori i Cellule dei glomi, i recettori gustativi ed olfattivi.\nLe papille gustative consentono di rilevare sostanze chimiche per trovare cibo, individui con cui accoppiarsi, evitare predatori. La chemiorecezione \u00e8 anche un importante metodo di comunicazione intraspecifica per scambiarsi informazioni su potenziali compagni e pericoli. Esse riconoscono le diverse molecole che caratterizzano il cibo; ognuna di esse si presenta come una capsula epiteliale ovale contenente circa 100 recettori. La membrana plasmatica all'estremit\u00e0 apicale di ogni recettore gustativo presenta microvilli che si estendono sulla superficie della lingua. \nL'olfatto percepisce sostanze gassose che raggiungono i recettori olfattivi attraverso l'aria. Un chemiocettore fondamentale \u00e8 l'epitelio olfattivo."}
{"id": "4403132", "revid": "533647", "url": "https://it.wikipedia.org/wiki?curid=4403132", "title": "Wikipedia in cebuano", "text": "La Wikipedia in cebuano (\"Wikipedya sa Sinugboanon\"), spesso abbreviata in ceb.wikipedia o ceb.wiki, \u00e8 l'edizione in lingua cebuana dell'enciclopedia online Wikipedia.\nStoria.\n\u00c8 stata aperta il 22 giugno 2005.\nAd inizio del 2013, ha superato Wikipedia in waray-waray e in tagalog grazie ad un bot che ha aggiunto migliaia di voci sulle forme di vita.\nStatistiche.\nLa Wikipedia in cebuano ha voci, pagine, utenti registrati di cui attivi, amministratori e una di (al ).\n\u00c8 la seconda Wikipedia per numero di voci ma, come \"profondit\u00e0\", \u00e8 la 68\u00aa fra quelle con pi\u00f9 di 100.000 voci (al 29 settembre 2021).\nQuasi tutte le pagine, infatti, sono create meccanicamente dai bot."}
{"id": "4403133", "revid": "363629", "url": "https://it.wikipedia.org/wiki?curid=4403133", "title": "Chemorecettore", "text": ""}
{"id": "4403135", "revid": "1442080", "url": "https://it.wikipedia.org/wiki?curid=4403135", "title": "SAP Open 2013 - Doppio", "text": "Il doppio dello SAP Open 2013 \u00e8 stato un torneo di tennis facente parte dell'ATP World Tour 2013.\nMark Knowles e Xavier Malisse erano i detentori del titolo, ma visto il ritiro di Knowles dal tennis professionistico, Malisse ha partecipato con Frank Moser.\nLa coppia Malisse-Moser \u00e8 riuscita a trionfare in finale sconfiggendo Lleyton Hewitt e Marinko Matosevic per 6-0, 65-7, [10-4]."}
{"id": "4403138", "revid": "363629", "url": "https://it.wikipedia.org/wiki?curid=4403138", "title": "Chemocettore", "text": ""}
{"id": "4403141", "revid": "363629", "url": "https://it.wikipedia.org/wiki?curid=4403141", "title": "Chemiocettore", "text": ""}
{"id": "4403143", "revid": "363629", "url": "https://it.wikipedia.org/wiki?curid=4403143", "title": "Chemocettori", "text": ""}
{"id": "4403144", "revid": "363629", "url": "https://it.wikipedia.org/wiki?curid=4403144", "title": "Chemorecettori", "text": ""}
{"id": "4403145", "revid": "287204", "url": "https://it.wikipedia.org/wiki?curid=4403145", "title": "6289 Lanusei", "text": "6289 Lanusei \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 3,1737355\u00a0UA e da un'eccentricit\u00e0 di 0,1223090, inclinata di 2,10239\u00b0 rispetto all'eclittica.\nL'asteroide \u00e8 dedicato all'omonima localit\u00e0 della Sardegna."}
{"id": "4403146", "revid": "363629", "url": "https://it.wikipedia.org/wiki?curid=4403146", "title": "Chemiocettori", "text": ""}
{"id": "4403147", "revid": "363629", "url": "https://it.wikipedia.org/wiki?curid=4403147", "title": "Chemiorecettori", "text": ""}
{"id": "4403148", "revid": "767487", "url": "https://it.wikipedia.org/wiki?curid=4403148", "title": "Natas", "text": "I Natas (Nation Ahead of Time And Space) era un gruppo rap americano di Detroit. Il gruppo non ha registrato pi\u00f9 nuovo materiale dal 2002, e i suoi membri non si esibiscono insieme dal 2009.\nStoria.\nEsham conobbe Mastamind quando studiava alla Osborne High School. Mastamind gli regal\u00f2 una demo con tre sue canzoni, portando i due a fondare il gruppo con l'amico di lunga data di Esham, T-N-T, e decidendo di chiamarlo Natas, acronimo di \"Nation Ahead of Time And Space\" (una Nazione in vantaggio di tempo e spazio), e perch\u00e9, se letto al contrario, risulta in \"Satan\". Nel 1992, i Natas pubblicarono il loro primo album, \"Life After Death\" con la Reel Life Productions di Esham. A seguito della pubblicazione di questo album, Esham, i Natas e la Reel Life Productions furono soggetti a molte critiche quando un fan diciassettenne si suicid\u00f2 mentre fumava cannabis e giocava alla roulette russa ascoltando \"Life After Death\"."}
{"id": "4403149", "revid": "297745", "url": "https://it.wikipedia.org/wiki?curid=4403149", "title": "Patriziato veneto", "text": ""}
{"id": "4403151", "revid": "767487", "url": "https://it.wikipedia.org/wiki?curid=4403151", "title": "Herb Krautblatt", "text": ""}
{"id": "4403153", "revid": "767487", "url": "https://it.wikipedia.org/wiki?curid=4403153", "title": "Coppa del Principe della Corona del Qatar 2009", "text": "La Qatar Crown Prince Cup 2009 \u00e8 la diciassettesima edizione della coppa. A questa edizione prendono parte le migliori quattro squadre della Qatari League 2008-2009.Questa edizione verr\u00e0 vinta dal Qatar Sports Club che si conquista la sua terza edizione della coppa.\nDettagli Partite.\nFinale.\nQatar Sports ClubTerzo titolo"}
{"id": "4403158", "revid": "1856513", "url": "https://it.wikipedia.org/wiki?curid=4403158", "title": "BWIA West Indies Airways", "text": "BWIA West Indies Airways Limited, (anche nota col nomignolo \"Bee-wee\") \u00e8 stata la compagnia aerea di bandiera di Trinidad e Tobago. Al 2006, era una delle pi\u00f9 grandi ed importanti aerolinee dei Caraibi, operante un ampio raggio di voli per gli USA, il Canada e il Regno Unito. Era basata al Piarco International Airport (POS) di Port of Spain, con basi secondarie al Grantley Adams International Airport (BGI) e al Cheddi Jagan International Airport (GEO). La sede si trovava presso il \"BWIA Administration Building\" di Piarco (Tunapuna-Piarco)\nL'8 settembre 2006 l'azienda annunci\u00f2 che avrebbe interrotto le operazioni il 31 dicembre 2006. Circa 1700 dipendenti furono poi riassunti nella compagnia che la sostitu\u00ec, la Caribbean Airlines.\nStoria.\nLa British West Indian Airways fu fondata il 27 novembre 1939 dal neozelandese Lowell Yerex. Le operazioni di volo iniziarono il 27 November 1940 con un Lockheed Lodestar sulla tratta Trinidad-Barbados. Verso il 1942, la compagnia possedeva tre di questi aerei. Nel 1947, la BWIA fu rilevata dalla British South American Airways (BSAA), venendo rinominata British International Air Lines. Il nome 'BWIA' fu ripristinato il 24 giugno 1948. La flotta in questo periodo era costituita da velivoli Vickers Viking.\nNel 1949, la BSAA si un\u00ec alla British Overseas Airways Corporation e la BWIA divenne una compagnia sussidiaria della BOAC. Tra il 1955 e il 1960 la flotta fu arricchita da velivoli Vickers Viscount e Bristol Britannia, per operare la tratta Trinidad-Londra, via New York. Nel 1960 la BWIA apr\u00ec la sua sede stabile a Port of Spain. Il 1\u00ba novembre 1961 il governo di Trinidad e Tobago acquis\u00ec il 90% delle azioni della compagnia, e raggiunse il 100% nel 1967.\nIl 1967 segn\u00f2 anche l'inizio dell'era del jet, in quanto la compagnia acquist\u00f2 i nuovi Boeing 727-100, che rimpiazzarono i Vickers Viscount. Nel 1975 arrivarono anche dei Boeing 707, che furono usati nei voli per Londra. La BWIA fu rinominata BWIA International Airways nel 1980 dopo la fusione con Trinidad and Tobago Air Services (fondata dal governo nel 1974), diventando unica compagnia di bandiera. Nello stesso anno i Boeing 707 furono sostituiti dai trireattori Lockheed L-1011-500 TriStar wide body. Nel 1986, la BWIA acquis\u00ec il suo primo McDonnell Douglas MD-83, che affianc\u00f2 i preesistenti Douglas DC-9-50.\nNel 1994, la compagnia fu in parte privatizzata. Una ristrutturazione del network lasci\u00f2 solo Londra e Francoforte come destinazioni europee. Furono emessi ordini per velivoli Boeing 757 e 767, poi cancellati in favore degli Airbus A321 ed Airbus A340. Il 22 febbraio 1995, il governo di Trinidad e Tobago complet\u00f2 la privatizzazione dell'azienda.\nNei primi anni 2000, BWIA cambi\u00f2 leggermente la livrea degli aerei, mantenendo per\u00f2 il suo celebre simbolo: uno steel drum, tipico strumento musicale trinidadense. La flotta si arricch\u00ec di sette Boeing 737-800 Next Generation, due Airbus A340-300, e due Bombardier de Havilland Canada DHC-8 Q300 Dash 8 pellicolati con livrea Tobago Express, usati per i voli regionali.\nAl 2003, BWIA era la compagnia aerea leader dei Caraibi, trasportando oltre 1.4 milioni di passeggeri all'anno con oltre 600 voli settimanali nella zona caraibica e 60 nel resto del mondo. I profitti ammontavano a 276 milioni di dollari all'anno, i dipendenti erano 2.588, i voli giornalieri 70, e le merci trasportate ammontavano a 8,100 tonnellate all'anno. Il magazine distribuito in cabina, \"Caribbean Beat\", divenne molto famoso. Al contempo, BWIA viveva anche delle iniezioni di denaro del governo di Trinidad e Tobago. Inoltre, anche dopo la privatizzazione, la partecipazione azionaria del governo era rimasta alta (75%) rispetto a quella dei privati. Inoltre la societ\u00e0 partecipava le aziende Tobago Express (45%) e LIAT (23.6%). Negli anni seguenti, il governo ridusse ulteriormente il suo impegno, senza bens\u00ec riuscire a disimpegnarsi del tutto.\nL'8 settembre 2006, la BWIA West Indies Airways annunci\u00f2 che, a causa del fallimento dei negoziati tra proprietari e dipendenti, avrebbe interrotto le operazioni, dopo 66 anni di storia. Il CEO Peter Davies annunci\u00f2 che la storica compagnia sarebbe stata sostituita dalla nuova Caribbean Airlines, anch'essa basata a Trinidad e Tobago.\nFlotta.\nAggiornata ad agosto 2006\nLa compagnia affiliata Tobago Express operava con dei velivoli de Havilland Canada DHC-8 Q300 Dash 8 di propriet\u00e0 della BWIA."}
{"id": "4403163", "revid": "182193", "url": "https://it.wikipedia.org/wiki?curid=4403163", "title": "BWIA", "text": ""}
{"id": "4403164", "revid": "599013", "url": "https://it.wikipedia.org/wiki?curid=4403164", "title": "Harry Laurie", "text": ""}
{"id": "4403166", "revid": "106908", "url": "https://it.wikipedia.org/wiki?curid=4403166", "title": "La pancia non c'\u00e8 pi\u00f9", "text": "La pancia non c'\u00e8 pi\u00f9 \u00e8 una frase che negli anni Sessanta introduceva il \"codino\" pubblicitario dei Caroselli dell'Olio Sasso, ed \u00e8 rimasta nella memoria dei ragazzi di quella generazione come uno dei pi\u00f9 celebri \"tormentoni\" dell'epoca.\nLe premesse.\nTra il 1959 e il 1962 lo Studio Testa di Torino aveva gi\u00e0 realizzato alcune serie di Caroselli pubblicitari per l'Olio Sasso, interpretati negli anni dall'imitatore Mario di Gillio, dal cantante Geg\u00e8 di Giacomo e dall'attore Vittorio Caprioli: tutte serie prodotte e dirette da Mario Fattori per la General Film di Milano. Nel 1963 Armando Testa fond\u00f2 una sua propria casa di produzione, la Delfa Film (poi diventata Arno Film) e incominci\u00f2 a realizzare in proprio i Caroselli di alcuni clienti della sua Agenzia, affidandone la direzione a Adriano Cavallo, a Michele Messina e soprattutto a Corrado Farina, che da pochi mesi era entrato allo Studio come \"copywriter\". Dal 1963 al 1969 tutti i Caroselli dell'Olio Sasso furono diretti da Farina e interpretati da Mimmo Craig, un attore attivo soprattutto in ambito teatrale che gi\u00e0 aveva fatto da \"spalla\" a Caprioli nella serie del 1962. Fin dalle prime due serie, intitolate \"Sport e dieta\" e gi\u00e0 basate sullo slogan \"Quando si scherza si scherza, ma quando si cucina... Olio Sasso!\", Craig era affiancato da Edith Peters nei panni di una cuoca, afroamericana inopinatamente chiamata Matilde e che parlava con cadenza veneta (trovate che venivano direttamente da Testa). Non c'era ancora traccia, per\u00f2, di sogni e di pance, anche se il personaggio di Mimmo aveva gi\u00e0 paura di ingrassare e si dedicava in ogni Carosello a svariati esercizi ginnici.\nIl sogno.\nIl sogno \"entr\u00f2\" nel 1965, fin dal titolo che divent\u00f2 \"Sogno e risveglio\": Mimmo incominci\u00f2 a sognare di essere grassissimo e di trovarsi in situazioni imbarazzanti a causa della sua pancia (non entrava in un ascensore affollato, non otteneva passaggi in macchina se non da un camioncino che trasportava suini e cos\u00ec via). Quando si svegliava terrorizzato, scopriva di essere ancora magro, avendo usato l'olio Sasso a cena, e si vestiva entusiasta canticchiando \"... la pancia non c'\u00e8 pi\u00f9!...\" per poi passare in cucina e introdurre il vecchio codino pubblicitario in tandem con la cuoca Matilde. (La pancia era una specie di voluminoso gilet in poliuretano espanso che si indossava sotto gli abiti all'incontrario, legandolo sulla schiena).\nLa pancia e la ragazza.\nLa seconda, e definitiva, svolta avvenne nel 1966, questa volta su proposta di Corrado Farina, che scelse anche la musica del sogno (\"Il mattino\" tratto dalla suite del \"Peer Gynt\" di Grieg) e la sua protagonista femminile (la giovane e bella Grazia Severini, vestita di veli semitrasparenti). Mimmo sognava sempre di essere grasso, con una pancia molto prominente, ma i suoi sogni diventavano variazioni su un unico tema: l'incontro con una bella ragazza bionda che sembrava gradire la sua compagnia e lo invitava a giocare con lei, in un crescendo gioioso che ogni volta lo conduceva a esiti disastrosi a causa della pancia e lo portava al risveglio, quando si accorgeva con sollievo di avere una pancia \"normale\". Il titolo era sempre \"Sogno e risveglio\", ma la frase \"La pancia non c'\u00e8 pi\u00f9\" divent\u00f2 un tormentone molto pi\u00f9 noto del titolo. Il meccanismo narrativo mutuato dal film con Danny Kaye \"Sogni proibiti\", il sottinteso implicitamente erotico, la bella musica e la simpatia degli interpreti decretarono il successo della serie che and\u00f2 avanti per anni. Quando Farina lasci\u00f2 Torino e lo Studio Testa per trasferirsi a Roma, gli episodi successivi furono diretti da Ezio Perardi, gi\u00e0 direttore della fotografia di quasi tutti i Caroselli della Delfa/Arno Film.\nGli altri caroselli Sasso.\nNel 1964-65 e nel 1967, alle serie di Caroselli per l'Olio ne furono affiancate tre dedicati agli Alimenti Omogeneizzati Sasso, intitolate \"Il signor Mario Rossi\". Vi si vedeva un bambino di meno di un anno che giocava con vari oggetti, mentre una canzone, scritta e incisa a posteriori in funzione delle immagini, raccontava ci\u00f2 che lui stava facendo come se fosse stato un adulto. Il risvolto pubblicitario era: \"... Poi giunge mezzogiorno / \u00e8 l'ora del ritorno: / il signor Rossi scappa / va a casa a far la pappa!\". La regia era sempre di Farina, la canzone era cantata da Michele Messina e i protagonisti furono Gianni Belly per le prime due serie e Alberto Farina (figlio del regista) per la terza."}
{"id": "4403168", "revid": "767487", "url": "https://it.wikipedia.org/wiki?curid=4403168", "title": "Walt Miller", "text": ""}
{"id": "4403172", "revid": "1442080", "url": "https://it.wikipedia.org/wiki?curid=4403172", "title": "Brasil Open 2013 - Qualificazioni singolare", "text": "Le qualificazioni del singolare del Brasil Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4403173", "revid": "594360", "url": "https://it.wikipedia.org/wiki?curid=4403173", "title": "Go Seul-ki", "text": ""}
{"id": "4403180", "revid": "767487", "url": "https://it.wikipedia.org/wiki?curid=4403180", "title": "Giovanni Matteo da Treviso", "text": "Si conosce ben poco delle sue origini (il padre era un maestro tessitore tedesco) e pressoch\u00e9 nulla della sua formazione. Si pu\u00f2 supporre che avesse appreso la tecnica dell'affresco, la decorazione pi\u00f9 diffusa sulle facciate dei palazzi trevigiani, nell'ambito della tradizione locale.\nLa prima notizia sul suo conto \u00e8 del 24 luglio 1484: in quella data, citato gi\u00e0 come pittore, era nell'abbazia di Santa Bona di Vidor presso la camera del commendatario, il vescovo di Feltre Angelo Fasolo. Nel 1488 \u00e8 documentata per la prima volta la sua bottega di Treviso in contrada San Giovanni in Ripa, condivisa con Girolamo Pennacchi; nello scritto non \u00e8 indicato come \"magister\", quindi \u00e8 possibile che all'epoca fosse ancora un giovane garzone.\nNel 1491 spos\u00f2 Blasia del nobile Antonio Bomben dalla quale ebbe Domenico. Il matrimonio con un'aristocratica dimostra come Giovanni fosse ormai un pittore affermato.\nAll'inizio degli anni 1490, assieme a Girolamo Pennacchi, realizz\u00f2 la decorazione di una casa presso la \"Madonna Granda\", ovvero in piazza Santa Maria Maggiore. La cosiddetta \"casa di Girolamo\" sussiste tutt'oggi e mostra ancora tracce di affreschi recuperate in tempi recenti sotto uno strato di intonaco: si tratta di tre fasce delle quali solo quella superiore spetterebbe a Giovanni. \u00c8 ornata da una serie di creature fantastiche alternate ad aquile, urne e cornucopie, come voleva la moda antiquaria e classicista dell'epoca.\nTra il 1494 e il 1497 potrebbe aver collaborato, sempre subordinato rispetto a Girolamo Pennacchi, alla decorazione del monumento funebre di Agostino Onigo presso la chiesa di San Nicol\u00f2 (la paternit\u00e0 degli affreschi \u00e8 in realt\u00e0 discussa). A Giovanni resterebbe da assegnare la sola parte ornamentale: la fascia inferiore, raffigurante un fogliame su cui si collocano aquile, uccellini, delfini e arieti, e due clipei monocromi, l'uno con una battaglia, il secondo con creature mitologiche ispirate a un particolare della \"Pala di San Zeno\" del Mantegna.\nQuesto lavoro si accosta a ci\u00f2 che resta di una decorazione sulla facciata di palazzo Onigo (fasce con motivi fitomorfi e zoomorfi).\nIl 21 gennaio 1497 ricevette un pagamento per realizzare una pala con l'Annunziata da collocare sull'altare del Crocifisso nella sagrestia di San Nicol\u00f2. Il dipinto \u00e8 andato perduto ed era incluso in una serie di opere commissionate nel 1494 al Pennacchi. Evidentemente, morto quest'ultimo proprio nel '97, Giovanni aveva raggiunto la piena autonomia professionale; in ogni caso non ruppe i rapporti con la famiglia del maestro, continuando a frequentare suo fratello Pier Maria.\nNel 1503 affresc\u00f2 la facciata di casa Barisan (detta \"casa Rossa\"), in piazza Duomo, propriet\u00e0 di quell'Alvise Barisan che aveva affittato a lui e al Pennacchi la bottega di San Giovanni in Ripa (l'esecuzione fu peraltro segnata da una lite tra l'artista e il nobile). L'edificio \u00e8 andato distrutto durante il bombardamento del 1944, ma le opere sono state immortalate da alcune fotografie d'epoca: consistevano in due fasce decorative con lo stemma dei Barisan e una fila di ippocampi, tritoni e sirene affrontati.\nDocumenti successivi attestano la piena attivit\u00e0 del pittore, ma di essa non resta nulla. Certamente si trattava di lavori di qualit\u00e0 e impegno minori rispetto a quanto visto sinora.\nVa citato un atto del 1505 che ricorda la decorazione di una pala marmorea di Anton Maria del Lago di Como, un tempo esistente nella chiesa di San Giovanni del Tempio (ora San Gaetano); suoi sono anche i resti di affreschi a finte tappezzerie che sussistono sulla parete est dell'edificio. Si aggiunge poi, nel 1513, un gonfalone per la Scuola di San Nicol\u00f2 da Tolentino, dipinto in collaborazione con Giovanni Giacomo da Padova e andato disperso. Del 1516 sono dei fregi, ormai quasi scomparsi, dipinti sulla facciata della sede della Confraternita del Santissimo Sacramento, dietro la chiesa di San Giovanni Battista. Nel 1521, infine, ricevette un acconto per la decorazione dell'orologio di San Nicol\u00f2, anch'esso perduto.\nL'ultima notizia sul suo conto \u00e8 datata 27 marzo 1527: si tratta di una procura che incaricava suo figlio Domenico di riscuotere un'eredit\u00e0."}
{"id": "4403182", "revid": "158286", "url": "https://it.wikipedia.org/wiki?curid=4403182", "title": "Truant Officer Donald", "text": ""}
{"id": "4403186", "revid": "599013", "url": "https://it.wikipedia.org/wiki?curid=4403186", "title": "Jamie Hendrie", "text": "Biografia.\nNato a Singapore, all'epoca ancora territorio britannico, da una famiglia scozzese l\u00ec residente per lavoro, Hendrie comp\u00ec gli studi e inizi\u00f2 a giocare a rugby a Edimburgo e nel 1969 si trasfer\u00ec a Perth, in Australia Occidentale; l\u00ec entr\u00f2 nella squadra di rugby della locale universit\u00e0 e l'anno successivo fu selezionato per la formazione giovanile della locale federazione rugbistica.\nNel 1970 la , nel suo viaggio verso il per il suo \"tour\", fece tappa in Australia per due incontri senza valenza di \"test match\"; in uno di essi, contro una formazione denominata \"XV del Presidente della federazione australiana\" da disputarsi a Perth, gli \"All Blacks\" dovevano fare a meno del mediano di mischia titolare Sid Going che, essendo mormone, non giocava di domenica; il manager della squadra chiese quindi, il sabato precedente, al presidente della federazione dell'Australia Occidentale un giocatore di rimpiazzo per l'incontro del giorno dopo.\nHendrie fu schierato in campo e divenne il terzo non neozelandese, dopo i suoi connazionali Eddie Stapleton (ex internazionale per l') e Maurice Graham, che nel 1960 ebbero analoga sorte, a vestire l'uniforme nera degli \"All Blacks\".\nUn infortunio alla spalla, tre settimane dopo il \"match\", segn\u00f2 di fatto la fine della carriera rugbistica di Hendrie che, in seguito, si laure\u00f2 in medicina a Perth e si stabil\u00ec a Melbourne, dove lavora come medico di pronto soccorso."}
{"id": "4403188", "revid": "1305772", "url": "https://it.wikipedia.org/wiki?curid=4403188", "title": "Arthur Ellery", "text": "Biografia.\nNato nel 1870, Arthur Ellery, dopo aver lavorato per il teatro, inizi\u00f2 la sua carriera cinematografica a 42 anni, nel 1912, come attore alla Lubin Manufacturing Company. Dopo neanche dieci film, nel 1914 pass\u00f2 dietro alla macchina da presa, dirigendo per la Thanhouser la sua prima pellicola da regista, \"A Rural Romance\". Per la casa di produzione di New Rochelle, diresse trentanove film, l'ultimo dei quali fu nel 1916 la commedia \"Pansy Post, Protean Player\".\nArthur Ellery, che era sposato con l'attrice Marie Rainford, mor\u00ec a Elizabeth, nel New Jersey, il 27 agosto 1945, all'et\u00e0 di 75 anni."}
{"id": "4403189", "revid": "767487", "url": "https://it.wikipedia.org/wiki?curid=4403189", "title": "John Morrison (cestista)", "text": ""}
{"id": "4403193", "revid": "76963", "url": "https://it.wikipedia.org/wiki?curid=4403193", "title": "Fernando Vel\u00e1zquez", "text": "Ha ottenuto una seconda nomination al Premio Goya anche per la seconda pellicola di Juan Antonio Bayona, \"The Impossible\"."}
{"id": "4403199", "revid": "599013", "url": "https://it.wikipedia.org/wiki?curid=4403199", "title": "Chris Munk", "text": ""}
{"id": "4403200", "revid": "1442080", "url": "https://it.wikipedia.org/wiki?curid=4403200", "title": "Brasil Open 2013 - Singolare", "text": "Il singolare del Brasil Open 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Nicol\u00e1s Almagro ma \u00e8 stato sconfitto nei quarti di finale da David Nalbandian.\nIn finale Rafael Nadal ha sconfitto lo stesso Nalbandian per 6-2, 6-3.\nTeste di serie.\nLe prime quattro teste di serie ricevono un bye per il secondo turno."}
{"id": "4403201", "revid": "114244835", "url": "https://it.wikipedia.org/wiki?curid=4403201", "title": "Pietro IV di Bulgaria", "text": " Insieme al fratello Ivan Asen, riusc\u00ec a ristabilire uno stato bulgaro indipendente, dopo circa 170 anni di dominio romeo.\nNome.\nPrima di essere proclamato imperatore nel 1185 Pietro IV si chiamava Teodoro (\"Todor\"). Il cambio del nome indicava un tentativo di cercare una legittimazione attraverso una connessione con il precedente imperatore Pietro I, il cui nome era stato adottato anche da precedenti ribelli contro il governo bizantino nel 1040 e nel 1072. Il nome appare anche nelle forme onorifiche \"Slavopet\u0103r\" (\"Pietro il glorioso\") e \"Kalopet\u0103r\" (\"Pietro il buono\") in alcune fonti.\nLeader rivoluzionario.\nNel 1185 Teodoro e suo fratello minore Ivan Asen si presentarono al cospetto dell'imperatore bizantino Isacco II Angelo a Kypsela per richiedere una pronoia, ma la loro richiesta venne rifiutata sprezzantemente ed Ivan Asen fu schiaffeggiato durante l'alterco successivamente creatosi. I due fratelli fecero ritorno in Mesia e, approfittando del forte malcontento causato dalla pesante tassazione imposta dall'imperatore bizantino per finanziare la sua campagna contro Guglielmo II di Sicilia e per celebrare il suo matrimonio con Margherita d'Ungheria, promossero una sommossa popolare contro il governo bizantino.\nI rivoltosi non riuscirono a conquistare immediatamente la capitale bulgara storica Preslav, ma stabilirono quale nuova capitale T\u0103rnovo, presumibilmente il centro della rivolta. Nel 1186 i rivoltosi subirono una sconfitta, ma Isacco II non fu in grado di approfittare della propria vittoria e fece ritorno a Costantinopoli. Con il sostegno dei cumani, che vivevano a nord del Danubio, Pietro IV ed Ivan Asen recuperarono le loro posizioni e invasero la Tracia. Quando Isacco II penetr\u00f2 in Mesia nel 1187 non fu in grado n\u00e9 di prendere T\u0103rnovo n\u00e9 Love\u010d, e firm\u00f2 un trattato che riconobbe ufficialmente la rinascita del secondo impero bulgaro.\nImperatore di Bulgaria.\nDurante la terza Crociata, dato che le relazioni tra Isacco II Angelo e Federico il Barbarossa si stavano deteriorando, Pietro IV ed Ivan Asen offrirono la loro assistenza militare ai crociati germanici a Ni\u0161 nel 1189. Nel 1190 Isacco II avanz\u00f2 nuovamente su T\u0103rnovo e la strinse in assedio, ma fu costretto a ritirarsi pressato dai rinforzi cumani provenienti da nord. Durante la ritirata, Ivan Asen tese un'imboscata all'imperatore bizantino, disponendo del controllo dei passi dei monti Balcani, e Isacco II riusc\u00ec a malapena a mettersi in salvo, perdendo la maggior parte del suo esercito e del suo tesoro.\nLa vittoria sulle forze bizantine port\u00f2 alla ribalta Ivan Asen e Pietro IV lo aveva gi\u00e0 incoronato co-imperatore nel 1189. Avendo lasciato Ivan Asen I sul trono di T\u0103rnovo ed affidandogli le campagne contro i bizantini, Pietro IV si ritir\u00f2 a Preslav senza abdicare dal trono. Dopo l'assassinio di Ivan Asen I nel 1196, Pietro IV marci\u00f2 su T\u0103rnovo, assediando l'omicida Ivanko, e lo costrinse a fuggire presso i bizantini. Circa un anno dopo, nel 1197 anche Pietro IV fu assassinato. Gli successe il fratello minore (con il nome di Kalojan o \"Ivanica/Ioanica\"), che aveva associato al trono presumibilmente nel 1196."}
{"id": "4403208", "revid": "801854", "url": "https://it.wikipedia.org/wiki?curid=4403208", "title": "Armavir (citt\u00e0 armena)", "text": ""}
{"id": "4403214", "revid": "709565", "url": "https://it.wikipedia.org/wiki?curid=4403214", "title": "Panza", "text": ""}
{"id": "4403218", "revid": "1543377", "url": "https://it.wikipedia.org/wiki?curid=4403218", "title": "Qatar Total Open 2013", "text": "Il Qatar Total Open 2013 \u00e8 stato un torneo di tennis giocato sul cemento. \u00c8 stata l'11\u00aa edizione del Qatar Total Open che fa parte della categoria Premier nell'ambito del WTA Tour 2013. Si \u00e8 giocato nel Khalifa International Tennis Complex di Doha, in Qatar dall'11 al 17 febbraio 2013.\nPartecipanti.\nAltre Partecipanti.\nGiocatrici che hanno ricevuto una wild card per il tabellone principale:\nGiocatrici passate dalle qualificazioni:\nCampionesse.\nSingolare.\n Viktoryja Azaranka ha sconfitto in finale Serena Williams per 7-66, 2-6, 6-3.\nDoppio.\n Sara Errani / Roberta Vinci hanno battuto in finale Nadia Petrova / Katarina Srebotnik con il punteggio di punteggio 2-6, 6-3, [10-6]."}
{"id": "4403222", "revid": "543975", "url": "https://it.wikipedia.org/wiki?curid=4403222", "title": "Episodi di Profiling (quarta stagione)", "text": "La quarta stagione della serie televisiva Profiling, composta da 12 episodi, ha debuttato in prima visione mondiale in Italia sul canale satellitare Fox Crime il 15 febbraio 2013.\nIn Francia, paese d'origine della serie, la stagione \u00e8 andata in onda su TF1 dal 5 settembre al 10 ottobre 2013; dal decimo episodio, l'emittente francese ha trasmesso la stagione in prima visione assoluta."}
{"id": "4403229", "revid": "88740", "url": "https://it.wikipedia.org/wiki?curid=4403229", "title": "Linea principale S\u014dbu", "text": "La , chiamata comunemente Linea S\u014dbu, \u00e8 una linea ferroviaria giapponese a scartamento ridotto che collega Tokyo con la parte orientale della prefettura di Chiba, passando per le citt\u00e0 di Funabashi, Narashino, Chiba e Ch\u014dshi. Il nome deriva da quello delle vecchie province di Musashi (\u6b66\u8535\u56fd), Shim\u014dsa (\u4e0b\u7dcf\u56fd) e Kazusa (\u4e0a\u7dcf\u56fd). Il colore ufficiale \u00e8 il giallo.\nCaratteristiche.\nL'aspetto della linea si divide nelle sezioni a est e ovest di Chiba. A ovest la linea ha una grande importanza per i pendolari diretti a Tokyo ed \u00e8 normalmente chiamata semplicemente , senza l'aggettivo \"principale\". Seguono le caratteristiche tecniche:\nStoria.\nCostruzione privata.\nInizialmente la linea venne costruita dalla compagnia privata . Venne aperta il 20 luglio 1984 fra le stazioni di Ichikawa e Sakura, e poi estesa a Tokyo. Nel dicembre dello stesso anno venne apertala stazione di e, nel 1904, a est del fiume Sumida venne inaugurata la stazione di (l'attuale Ry\u014dgoku), che divenne la stazione di termine della ferrovia. Per proseguire oltre verso la stazione di Tokyo era necessario continuare con tram o navi. Dall'altra parte, oltre Sahara, la linea raggiunse l'altro termine di Ch\u014dshi nel 1897.\nNazionalizzazione.\nLa linea venne nazionalizzata nel 1907 e raddoppiata nel tratto fra Ry\u014dgokubashi e Chiba l'anno seguente. Il predecessore delle Ferrovie Nazionali Giapponesi (JNR) inizi\u00f2 il collegamento fra la linea e le altre ferrovie del centro di Tokyo, e nel 1932 la linea venne estesa da Ry\u014dgokubashi a Ochanomizu com un servizio frequente di elettrotreni. Nel 1935 venne completata l'elettrificazione fino a Chiba e i treni locali da allora iniziarono anche a percorrere la linea principale Ch\u016b\u014d. Ad eccezione di pochi treni, all'epoca non era ancora in esercizio il servizio rapido, e i passeggeri dovevano quindi utilizzare i treni locali o quelli delle linee concorrenti delle Ferrovie Keisei.\nBombardamenti su Tokyo.\nI bombardamenti di Tokyo del 10 marzo 1945 causarono un numero stimato di 70-100.000 vittime, e distrussero diverse stazioni della ferrovia. Durante gli ultimi giorni della seconda guerra mondiale nel 1945, l'esercito imperiale giapponese riteneva che l'esercito americano stesse preparando uno sbarco, chiamato \"Operation Coronet\", e trasfer\u00ec le truppe lungo la linea.\nTreni a vapore.\nFra Chiba e Ch\u014dshi, nella zona rurale della prefettura di Chiba, vennero usati fino a tempi relativamente recenti treni a vapore. I principali prodotti trasportati via merci da Ch\u014dshi erano pesce e salsa di soia. Fino al 1958, la JNR non avvi\u00e0 alcun servizio di collegamento rapido o espresso da Ry\u014dgoku a Ch\u014dshi, vista la relativa vicinanza con Tokyo. A partire dagli anni '50 comunque vennero avviati alcuni treni turistici verso le localit\u00e0 balneari a est.\nOperazione \"Cinque destinazioni\".\nNegli anni '60 le JNR iniziarono l' per migliorare l'appetibilit\u00e0 della ferrovia per i pendolari, e iniziarono a pensare a una nuova linea che si collegasse con la stazione di Tokyo. Nel 1972 venne inaugurata una linea ferroviaria sotterranea da Tokyo a Kinshich\u014d, e venne completato il quadruplicamento dei binari fino a Tsudanuma. La linea pass\u00f2 sotto il controllo della East Japan Railway Company (JR East) nel 1987, con la privatizzazione delle ferrovie La parallela linea Keiy\u014d fu aperta in seguito nel 1990.\nUlteriore elettrificazione.\nA est di Chiba l'elettrificazione raggiunse Ch\u014dshi nel 1974 e fu inaugurato l'espresso limitato \"Shiosai\" da Tokyo a partire dall'anno seguente. Nel 1986 terminarono i treni merci da Ch\u014dshi, e nel 1988 i treni passeggeri cessarono di utilizzare i binari tronchi della stazione di Ry\u014dgoku. Con l'apertura della linea per l'Aeroporto di Narita nel 1991 la linea fu utilizzata anche dai treni Narita Express e da allora, con l'elevata urbanizzazione di Chiba, la linea divenne di notevole importanza per gli spostamenti dei pendolari di Tokyo.\nServizi.\nI treni locali percorrono la linea da Ochanomizu a Chiba e il servizio \u00e8 chiamato o . I treni rapidi operano anche dalla stazione di Tokyo fino a Chiba e utilizzano dei binari diversi da quelli dei treni locali. I servizi rapidi sono chiamati . Per la maggior parte del tragitto, questi treni condividono la linea, ad eccezione dell'ultimo tratto nella Tokyo centrale: i S\u014dbu-Kank\u014d continuano sulla linea Ch\u016b\u014d, mentre i S\u014dbu-Kaisoku proseguono sulla linea Yokosuka.\nLa sezione sottostante descrive i treni a est di Chiba. Per quelli a ovest, si rimanda agli articoli dedicati.\nEspressi limitati.\nIl \"Narita Express\" per la stazione di Aeroporto Narita e lo \"Ayame\" per la Ch\u014dshi usano la linea principale S\u014dbu e la linea Narita lungo il loro percorso.\nL'espresso limitato \"Shiosai\" unisce la stazione di Tokyo con Ch\u014dshi."}
{"id": "4403234", "revid": "92723", "url": "https://it.wikipedia.org/wiki?curid=4403234", "title": "Adolf Burger", "text": "Ebreo, sopravvissuto alla \"shoah\", \u00e8 noto per aver lavorato come falsario nell'Operazione Bernhard, mentre era rinchiuso nel campo di concentramento di Sachsenhausen.\nBiografia.\nNato in un villaggio slovacco, da ragazzo lavorando come tipografo divenne cos\u00ec abile che, militando in un movimento sionista, fabbricava documenti falsi per aiutare gli ebrei ad espatriare.\nArrestato a venticinque anni nel 1942, assieme alla moglie Gisela, che mor\u00ec gasata a 22 anni, fu deportato a Auschwitz dove rimase per sei settimane prima di essere trasferito nel campo di Birkenau dove le possibilit\u00e0 di sopravvivere erano minime.\nAmmalatosi di tifo, contratto in seguito agli esperimenti di Mengele, riusc\u00ec tuttavia a salvarsi grazie ad un amico che lo fece trasferire in un'altra baracca del campo dove rimase fino al giorno in cui fu chiamato il suo numero di matricola 64401 e gli fu ordinato di presentarsi al comandante Rudolf H\u00f6\u00df, che gli comunic\u00f2 che avrebbe lavorato come tipografo in condizioni di vita quasi normali nel lager di Sachsenhausen, dove fu portato con un treno regolare dopo tre settimane di quarantena. \nA Sachsenhausen era in corso un'operazione segreta diretta dal capitano delle SS Bernhard Krueger a capo di 140 tipografi ebrei destinati a stampare sterline false per causare un tracollo monetario alla Banca d'Inghilterra che dovette infatti emettere una nuova serie di banconote nel dopoguerra per far fronte ai 132 milioni di sterline falsificate in circolazione. Nel lager si avvi\u00f2 anche la produzione di dollari falsi che i tipografi internati cercarono di bloccare:\nBurger fu finalmente liberato ad Ebensee dove lo avevano trasferito le Ss in fuga da Sachsenhausen insieme a casse di banconote false che furono gettate nel lago di Toplitz.\nFinita la guerra Burger si stabil\u00ec a Praga dove dopo la pubblicazione di un suo libro in cui testimoniava della sua prigionia, non volle pi\u00f9 parlare sino al 1972, \u00ab...quando alcuni amici falsari mi mandarono dalla Germania un volantino: il neonazista Erwin Schoenberg negava l\u00b4Olocausto e offriva diecimila marchi a chiunque testimoniasse di aver visto una persona finita nelle camere a gas. Non potevo pi\u00f9 tacere. Ero un dirigente della Herz e dell\u00b4Avis, avevo una buona posizione, ma non potevo pi\u00f9 lavorare. Cominciai a raccogliere documenti in Europa, a girare per la Germania, a tenere conferenze nelle universit\u00e0 e nei licei, raccontavo e mostravo immagini di Auschwitz e di Birkenau. \u00bb\nDal suo libro \"L' officina del diavolo\" \u00e8 stato tratto il film di Ruzowitzky, \"Il falsario - Operazione Bernhard\", vincitore del Premio Oscar 2008 come miglior film straniero che ha come protagonista il miglior amico di Burger a Sachsenhausen, Smolianoff, ebreo russo, nel film chiamato Sorowitsch, che nel gruppo dei tipografi falsari era l'unico criminale, un abilissimo falsario ricercato gi\u00e0 prima dell'inizio della guerra."}
{"id": "4403235", "revid": "184755", "url": "https://it.wikipedia.org/wiki?curid=4403235", "title": "Zensky-Padova Femminile", "text": ""}
{"id": "4403236", "revid": "287204", "url": "https://it.wikipedia.org/wiki?curid=4403236", "title": "Nazionale di calcio di Curacao", "text": ""}
{"id": "4403237", "revid": "599013", "url": "https://it.wikipedia.org/wiki?curid=4403237", "title": "The Deadline", "text": ""}
{"id": "4403248", "revid": "767487", "url": "https://it.wikipedia.org/wiki?curid=4403248", "title": "Just Married (film 1912)", "text": "Just Married \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Lubin Manufacturing Company\nDistribuzione.\nDistribuito dalla General Film Company, il film - un cortometraggio di 203,60 metri - usc\u00ec nelle sale cinematografiche statunitensi il 16 maggio 1912."}
{"id": "4403250", "revid": "287204", "url": "https://it.wikipedia.org/wiki?curid=4403250", "title": "Pore\u010d Trophy 2012", "text": "Il Pore\u010d Trophy 2012, ventottesima edizione della corsa e valida come evento dell'UCI Europe Tour 2012 categoria 1.2, si svolse l'11 marzo 2012 su un percorso totale di circa 146\u00a0km. Fu vinto dallo sloveno Matej Mugerli che termin\u00f2 la gara in 3h32'21\", alla media di 41,25\u00a0km/h.\nAll'arrivo 40 ciclisti portarono a termine il percorso."}
{"id": "4403256", "revid": "1442080", "url": "https://it.wikipedia.org/wiki?curid=4403256", "title": "Brasil Open 2013 - Doppio", "text": "Il doppio del Brasil Open 2013 \u00e8 stato un torneo di tennis facente parte dell'ATP World Tour 2013.\nEric Butorac e Bruno Soares sono i detentori del titolo ma Butorac ha deciso di non prendere parte alla competizione cos\u00ec Soares partecipa con Alexander Peya. Soares ha difeso il titolo sconfiggendo in finale Franti\u0161ek \u010cerm\u00e1k e Michal Merti\u0148\u00e1k per 65-7, 6-2, [10-7]."}
{"id": "4403265", "revid": "292162", "url": "https://it.wikipedia.org/wiki?curid=4403265", "title": "Comuni di lingua greca in Italia", "text": ""}
{"id": "4403276", "revid": "2090591", "url": "https://it.wikipedia.org/wiki?curid=4403276", "title": "Litiscrescenza", "text": "Litiscrescenza \u00e8 un termine giuridico utilizzato con accezione negativa in riferimento al complicarsi degli adempimenti formali e procedurali di un processo.\nDiritto romano.\nNell'esperienza romana la litiscrescenza veniva applicata al \"vindex\" garante del debitore insolvente sfavorevolmente \"iudicatus\" a seguito di una \"legis actio sacramento in personam\". Il \"vindex\", surrogandosi al debitore fallito, assumeva su di s\u00e9 le conseguenze del processo esecutivo, che quindi, secondo il fenomeno della litiscrescenza venivano raddoppiate."}
{"id": "4403284", "revid": "729019", "url": "https://it.wikipedia.org/wiki?curid=4403284", "title": "Jan Zygmunt Skrzynecki", "text": "Ha combattuto in guerre napoleoniche. \u00c8 stato comandante in capo nella Rivolta di Novembre."}
{"id": "4403285", "revid": "599013", "url": "https://it.wikipedia.org/wiki?curid=4403285", "title": "Seeds of Jealousy", "text": ""}
{"id": "4403291", "revid": "729019", "url": "https://it.wikipedia.org/wiki?curid=4403291", "title": "Monorotaia urbana di Chiba", "text": "La \u00e8 una monorotaia in servizio nella citt\u00e0 di Chiba, in Giappone. La monorotaia \u00e8 costituita da due linee, entrambe realizzate con la tecnologia della ferrovia sospesa, ed \u00e8 la rete di questo tipo pi\u00f9 estesa al mondo, con 15,2\u00a0km di estensione.\nLinee.\nLinea 1.\nLa linea 1 della monorotaia urbana di Chiba connette le stazioni di Chiba-Minato (porto) con la stazione di Kencho-mae (sede della prefettura) con un percorso di . Fra i due capolinea sono presenti quattro fermate intermedie.\nLinea 2.\nLa linea 2 unisce la stazione di Chiba con quella di Chishiro-dai. Su 12\u00a0km di percorso sono presenti 13 stazioni. Quasi tutti i treni entrano sulla linea 1 e proseguono fino a Chiba-Minato.\nProgetti futuri.\nSono stati proposti diversi progetti di estensioni della linea 1, fra cui un'estensione di 3,4\u00a0km con 5 stazioni da Kench\u014d-mae Station all'Ospedale municipale Aoba di Chiba. Tuttavia nel 2004 una commissione di valutazione prov\u00f2 che l'estensione non era necessaria, e al contrario sarebbe stato possibile terminare la linea alla stazione di Chiba, essendo la tratta fra quest'ultima e Kench\u014d-mae poco utilizzata. Un progetto alternativo di estensione vede la linea 2 proseguire per 2\u00a0km fino all'Universit\u00e0 di Chiba."}
{"id": "4403295", "revid": "15756", "url": "https://it.wikipedia.org/wiki?curid=4403295", "title": "Nobilt\u00e0 russa", "text": "La nobilt\u00e0 russa \u00e8 uno status che sorse nel XIV secolo e govern\u00f2 l'Impero russo fino alla rivoluzione di febbraio del 1917.\nIn russo, la parola nobilt\u00e0, \"dvorjanstvo\" (\u0434\u0432\u043e\u0440\u044f\u043d\u0441\u0442\u0432\u043e), deriva dalla parola russa \"dvor\" (\u0434\u0432\u043e\u0440), ossia indicava la corte di un principe o di un duca (\"Kniaz\") e pi\u00f9 tardi, dello zar.\nStoria.\nLa nobilt\u00e0 sorse tra il XII e il XIII secolo, come la parte pi\u00f9 bassa della classe feudale militare, che era composta dalla corte di un principe o di un importante boiardo. Dal XIV secolo le propriet\u00e0 terriere dei nobili aumentarono, e dal XVII secolo costituivano la maggior parte dei proprietari terrieri. Ai nobili sono state concesse propriet\u00e0 su terreni statali in cambio del loro servizio allo Zar, per tutto il tempo in cui ha prestato il servizio, o per tutta la vita, ma dal XVIII secolo queste terre si trasformarono in propriet\u00e0 private. Pietro il Grande finalizz\u00f2 lo stato della nobilt\u00e0 con l'abolizione del titolo boiardo.\nDurante il regno dell'imperatrice Anna, la nobilt\u00e0 ricevette molti privilegi. Nel 1736, l'et\u00e0 per intraprendere la carriera militare pass\u00f2 da 15-20 anni a 25 anni.\nDurante il regno di Caterina II, furono fissati i privilegi della nobilt\u00e0 e furono legalmente codificati nel 1785 nella Carta al Gentry, nella quale si introdusse una organizzazione della nobilt\u00e0: ogni provincia (\"gubernija\") e distretto (\"uezd\") aveva un'Assemblea della Nobilt\u00e0. Nel 1831 Nicola I limit\u00f2 i voti di un assemblaggio a quelli con pi\u00f9 di 100 servi.\nLa nobilt\u00e0 era troppo debole per opporsi alla emancipazione dei servi della gleba. Nel 1858 vi erano 3.000.000 servi per 1.400 proprietari (1,4%). Nel 1820 un quinto dei servi della gleba erano ipotecati. Nel 1859, un terzo delle tenute nobiliari e di due terzi dei loro servi erano ipotecati a banche o allo Stato.\nDopo la Rivoluzione d'Ottobre del 1917 tutte le classi della nobilt\u00e0 sono state legalmente abolite. Molti membri della nobilt\u00e0 russa che fugg\u00ec dopo la rivoluzione bolscevica ha svolto un ruolo significativo nel rifugiato bianco, comunit\u00e0 che si insedi\u00f2 in Europa, in Nord America e in altre parti del mondo. Negli anni 1920 e 1930, diverse associazioni di nobili russi sono state create al di fuori della Russia, come in Francia, Belgio e Stati Uniti. A New York, nel 1938 venne fondata la Russian Nobility Association. Dopo il crollo dell'Unione Sovietica, si \u00e8 registrato un crescente interesse tra i russi nel ruolo che la nobilt\u00e0 russa ha giocato nello sviluppo storico e culturale del paese.\nCategorie.\nLa nobilt\u00e0 si distingueva in:\nNelle province, i grandi nobili, nel 1858, rappresentavano il 0,76% della popolazione, significativamente inferiore rispetto a paesi come l'Inghilterra, la Francia, l'Austria e la Prussia, dove i nobili rappresentavano il 1,5% della popolazione. Nella Confederazione polacco-lituana, la nobilt\u00e0 era pi\u00f9 dell'8% della popolazione.\nAcquisizione del titolo nobiliare.\nIl titolo nobiliare pu\u00f2 essere acquisito in diversi modi, compreso il servizio militare.\nTra il 1722 e il 1845, la nobilt\u00e0 ereditaria fu conferita ad ufficiali militari longevi.\nTra il 1845 e il 1856, la nobilt\u00e0 ereditaria potevano essere membri dell'Ordine di San Giorgio, l'Ordine di San Vladimiro, l'Ordine di Sant'Anna e l'Ordine di San Stanislao.\nPrivilegi della nobilt\u00e0.\nLa nobilt\u00e0 russa era in possesso dei seguenti privilegi:"}
{"id": "4403296", "revid": "385071", "url": "https://it.wikipedia.org/wiki?curid=4403296", "title": "Ifa (micologia)", "text": ""}
{"id": "4403300", "revid": "599013", "url": "https://it.wikipedia.org/wiki?curid=4403300", "title": "Charles Haley", "text": "Carriera professionistica.\nGiocando per i San Francisco 49ers nel periodo 1986\u20131991 vinse i Super Bowl XXIII e XXIV dopo le stagioni 1988 e 1989 rispettivamente. Dopo essere entrato in conflitto con l'allenatore dei 49ers ed aver avuto un confronto fisico col quarterback Steve Young, Haley fu scambiato coi Dallas Cowboys dopo la stagione 1992, con cui avrebbe vinto tre anelli nelle successive quattro stagioni: nel 1992 (Super Bowl XXVII), 1993 (XXVIII) e 1995 (XXX).\nAnche se gli infortuni lo forzarono al ritiro nel 1996, Haley torn\u00f2 brevemente per i playoff 1998 coi 49ers, giocando con loro anche nel 1999. Dopo essersi ritirato dal football giocato divenne assistente allenatore nella difesa dei Detroit Lions.\nNelle sue 12 stagioni nella NFL, Haley mise a segno 100,5 sack, 2 intercetti e recuper\u00f2 8 fumble ritornandone uno in touchdown. Fu convocato per 5 Pro Bowl (1988, 1990, 1991, 1994, 1995) e inserito nella formazione ideale della stagione All-Pro nel 1990 e 1994. Haley entr\u00f2 tra i 15 finalisti per l'induzione nella Pro Football Hall of Fame nel 2010, 2011, 2013 e 2014 senza riuscire per\u00f2 a raggiungere i voti necessari per entrare a farvi parte. Lo fece nel 2015."}
{"id": "4403301", "revid": "564451", "url": "https://it.wikipedia.org/wiki?curid=4403301", "title": "Monorotaia di Chiba", "text": ""}
{"id": "4403302", "revid": "767487", "url": "https://it.wikipedia.org/wiki?curid=4403302", "title": "A Rural Romance", "text": "A Rural Romance \u00e8 un cortometraggio muto del 1914 diretto da Arthur Ellery qui al suo esordio nella regia.\nProduzione.\nIl film fu prodotto dalla Thanhouser Film Corporation (con il nome Princess).\nDistribuzione.\nDistribuito dalla Mutual Film, usc\u00ec nelle sale cinematografiche USA il 14 agosto 1914."}
{"id": "4403303", "revid": "999533", "url": "https://it.wikipedia.org/wiki?curid=4403303", "title": "Pentodon bidens punctatus", "text": "Pentodon bidens punctatus () \u00e8 un coleottero, appartenente alla famiglia dei Dinastini e sottospecie di \"Pentodon bidens\".\nDescrizione e abitudini.\nCome tutti i pentodontini non presenta un grande dimorfismo sessuale in quanto sia i maschi che le femmine sono sprovvisti di corna.\n\u00c8 di colore nero sia la parte superiore che quella inferiore del corpo, con la differenza che la prima \u00e8 leggermente opaca, mentre la seconda \u00e8 pi\u00f9 brillante. La particolarit\u00e0 di questo insetto, che permette di distinguerlo dal Pentodon bidens, sono il pronoto scolpito da decine di piccole nicchie, e le elitre che presentano dei solchi, che si estendono lungo la lunghezza di esse, e dei puntini (da cui \"Punctatus\")\nQuesto scarabeo \u00e8 reperibile sia di giorno che di notte, con la differenza che nelle ore notturne vola ed \u00e8 facilmente attratto dalle luci artificiali. Raramente vola di giorno.\nRiproduzione e ciclo vitale.\nAccoppiamento.\nI maschi di questa specie non lottano per la femmina perch\u00e9 sono sprovvisti di corna. L'accoppiamento avviene solitamente a livello del terreno e pu\u00f2 durare da 15 minuti fino a mezz'ora. Dopo di esso la femmina scava un buco nel terreno dove depone circa 20 uova.\nLarva.\nLe uova si schiudono dopo 15 giorni ed escono le larve che si nutriranno di radici per un anno e mezzo circa. Esse sono della tipica forma a \"C\" con testa e zampe chitinose e di color arancione. Lo sviluppo delle larve si pu\u00f2 distinguere fondamentalmente in tre fasi:\nAlla fine dello stadio L3 la larva crea un bozzolo nel terreno, composto da terriccio e dagli escrementi dell'insetto, dove si trasformer\u00e0 in pupa.\nAdulto.\nNel maggio successivo gli adulti escono per dare il via ad un nuovo ciclo. Vivranno fino a settembre e, a differenza degli altri dinastini, durante il periodo di vita adulta si nutrono di fili d'erba. \u00c8 possibile trovare questo insetto sia di giorno che di notte per\u00f2, se nelle ore diurne tende per lo pi\u00f9 a muoversi tra l'erba, di notte invece vola perch\u00e9, grazie al suo colore nero, \u00e8 difficile da vedere e quindi ha meno probabilit\u00e0 di essere catturato da predatori volatili, come civette, averle o Falco tinnunculus\nDistribuzione.\nIl \"pentodon punctatus\" vive in Sud Europa e nel vicino Oriente.\nDanni a coltivazioni.\nEssendo prettamente fitofago pu\u00f2 arrecare danni a coltivazioni importanti come quelle di vitis vinifera, carciofo e Nicotiana tabacum"}
{"id": "4403304", "revid": "767487", "url": "https://it.wikipedia.org/wiki?curid=4403304", "title": "Quintetto della trota", "text": "Il quintetto per pianoforte e archi in la maggiore detto La trota \u00e8 un'opera di Franz Schubert. Nel catalogo Otto Erich Deutsch delle opere di Schubert porta il numero D. 667. L'opera fu composta nel 1819,\nda uno Schubert ventiduenne e non venne pubblicata prima del 1829, un anno dopo la sua morte.\nPiuttosto che un normale quintetto per pianoforte e quartetto d'archi, Schubert scrisse un pezzo per pianoforte violino, viola, violoncello e contrabbasso. Il compositore Johann Nepomuk Hummel riarrangi\u00f2 il proprio settetto per lo stesso organico strumentale,\ne il quintetto \"La trota\" venne eseguito dallo stesso gruppo di esecutori che suonarono il lavoro di Hummel.\nL'opera \u00e8 conosciuta come \"La trota\" poich\u00e9 il quarto movimento \u00e8 una variazione sul precedente Lied di Schubert \"Die Forelle\" (\"La trota\").\nA quanto pare, il quintetto era stato scritto per Sylvester Paumgartner, di Steyr in Alta Austria, un ricco mecenate musicale e violoncellista dilettante, che aveva suggerito a Schubert di inserire una serie di variazioni sul Lied. Variazioni sulle melodie dei suoi Lieder si trovano in altre quattro opere di Schubert: nel quartetto \"La morte e la fanciulla\", nelle variazioni per flauto e pianoforte \"Trockne Blumen\" (D. 802), nella \"Wanderer-Fantasie\" e nella Fantasia in do maggiore per violino e pianoforte (D. 934, \"Sei mir gegr\u00fc\u00dft\").\nLa sestina di accompagnamento del brano viene utilizzata come motivo unificante in tutto il quintetto ed i relativi dati appaiono in quattro dei cinque movimenti - tutti tranne che nello scherzo. Come nella canzone, la linea \u00e8 di solito introdotta dal pianoforte, in ordine crescente.\nSignificato musicale.\nRispetto ad altre importanti opere da camera di Schubert, come ad esempio gli ultime tre quartetti d'archi e il \"Quintetto per archi\", il quintetto \"La trota\" \u00e8 un lavoro piacevole, caratterizzato da una minore coerenza strutturale, in particolare nei suoi movimenti esterni e nell'Andante. Questi movimenti contengono ripetizioni insolitamente lunghe di materiale precedente, forse convertito, con poca o nessuna rielaborazione strutturale, e volto a generare un complessivo disegno unitario drammatico (\"meccanico\" nelle parole di Martin Chusid).\nL'importanza del pezzo deriva principalmente dall'uso di un linguaggio armonico originale e innovativo, ricco di medianti e cromatismi, e dalle caratteristiche timbriche del pezzo. Per quanto riguarda quest'ultimo, il quintetto \"La trota\" ha una sonorit\u00e0 unica tra le opere da camera per pianoforte e archi, principalmente per effetto della parte del pianoforte, che per le parti sostanziali del pezzo si concentra sul registro pi\u00f9 alto dello strumento, con entrambe le mani che suonano la stessa linea melodica ad un'ottava di differenza. Tale scrittura si verifica anche in altre opere da camera di Schubert, come nei trii per pianoforte, ma in misura molto minore.\nTale scrittura timbrica pu\u00f2 aver influenzato le opere musicali romantiche di compositori come Fr\u00e9d\u00e9ric Chopin, che ammiravano la musica di Schubert per pianoforte a quattro mani.\nIl quintetto \u00e8 la colonna sonora del film \"The Trout\" del 1969 del regista Christopher Nupen, con Itzhak Perlman, Pinchas Zukerman, Jacqueline du Pr\u00e9, Daniel Barenboim e Zubin Mehta in una registrazione alla Queen Elizabeth Hall di Londra."}
{"id": "4403311", "revid": "731410", "url": "https://it.wikipedia.org/wiki?curid=4403311", "title": "Alex McCandless", "text": ""}
{"id": "4403315", "revid": "1543377", "url": "https://it.wikipedia.org/wiki?curid=4403315", "title": "With You (Jessica Simpson)", "text": "With You \u00e8 il secondo singolo estratto da \"In This Skin\", terzo album della cantante statunitense Jessica Simpson.\nIl singolo \u00e8 divenuto uno dei pi\u00f9 venduti della Simpson, entrando nella top ten in Australia e Regno Unito, e in top 20 in Irlanda, Norvegia e Stati Uniti.\n\u00c8 un midtempo di musica pop, scritto dalla stessa Simpson insieme a Billy Mann e Andy Marvel. La cantante \u00e8 la protagonista del video diretto sul set del reality show \"Newlyweds\".\nIl video rievoca la vita quotidiana della Simpson alle prese con le faccende domestiche mentre si reinventa casalinga."}
{"id": "4403317", "revid": "287204", "url": "https://it.wikipedia.org/wiki?curid=4403317", "title": "Pore\u010d Trophy 2011", "text": "Il Pore\u010d Trophy 2011, ventisettesima edizione della corsa e valida come evento dell'UCI Europe Tour 2011 categoria 1.2, si svolse il 13 marzo 2013 su un percorso totale di circa 146\u00a0km. Fu vinto dallo sloveno Bla\u017e Jarc che termin\u00f2 la gara in 3h27'52\", alla media di 41,142\u00a0km/h.\nPartenza con 174 ciclisti, dei quali 87 portarono a termine il percorso."}
{"id": "4403326", "revid": "729019", "url": "https://it.wikipedia.org/wiki?curid=4403326", "title": "Buick Apollo", "text": "La Apollo \u00e8 un'autovettura compact prodotta dalla Buick dal 1973 al 1975.\nStoria.\nEra basata sul pianale X della General Motors, che condivideva con la Oldsmobile Omega, la Chevrolet Nova e la Pontiac Ventura. Questi modelli erano strettamente correlati. La Apollo prese il nome dall'omonima divinit\u00e0 greca.\nLa Apollo aveva installato un motore Chevrolet a sei cilindri in linea da 4,1 L di cilindrata, oppure un propulsore V8 Buick da 5,7 L. Entrambi erano disponibili sia nella versione a carburatore doppio corpo, sia nella variante con carburatore a quadruplo corpo. La Apollo era offerta in versione coup\u00e9 due porte, hatchback due porte e berlina quattro porte. Nel 1975 le versioni a due porte furono rinominate Skylark. L'anno successivo vennero seguite anche dalla versione berlina. Della Apollo ne furono prodotti 112.901 esemplari.\nPer la versione coup\u00e9 fu disponibile, nel 1974, l'allestimento \"GSX\". Era offerto associato a due colori della carrozzeria, rosso e nero, e comprendeva, tra l'altro, una calandra nera, degli adesivi peculiari e dei sedili singoli.\nTra gli altri \"optional\" vi erano anche le modanature con inserti colorati a specchio che circondavano la modanatura stessa, la quale correva lungo la fiancata del corpo vettura, a partire dalle finte prese d'aria sui parafanghi anteriori. Altre opzioni erano delle cromature intorno ai finestrini ed una parte cromata sotto la curvatura inferiore delle portiere nei modelli a due porte. C'era anche la possibilit\u00e0 di avere un pacchetto di protezione supplementare composto da un paraurti anteriore maggiorato che possedeva caratteristiche di alto assorbimento degli urti. Quest'ultima caratteristica venne applicata, in presenza dello stesso pacchetto, anche al paraurti posteriore. Tra gli \"optional\", erano anche presenti degli specchietti retrovisori sportivi (sia lato guidatore che conducente). Gli specchietti cromati erano offerti per\u00f2 tra l'equipaggiamento di serie. Gli pneumatici cinturati furono introdotti nel 1975.\nNon era installata, sulla carrozzeria, l'antenna radio. Erano invece presenti due cavi vicino al parabrezza.\nErano due i cambi disponibili, entrambi a tre rapporti. Uno era comandato manualmente, mentre l'altro era automatico."}
{"id": "4403330", "revid": "729019", "url": "https://it.wikipedia.org/wiki?curid=4403330", "title": "Ferrovia elettrica di Enoshima", "text": "La \u00e8 una linea metrotranviaria giapponese che collega le citt\u00e0 di Kamakura e Fujisawa nella prefettura di Kanagawa.\nCaratteristiche.\nLa ferrovia \u00e8 prevalentemente in sede riservata, con alcuni tratti in strada, e per questo pu\u00f2 essere considerata una metrotranvia. Misura in totale 10\u00a0km e lo scartamento \u00e8 di 1067 mm. La linea \u00e8 dotata di 15 stazioni a binario singolo. Cinque delle stazioni possono ospitare contemporaneamente due treni per permettere il traffico nelle due direzioni. I veicoli elettrici sono alimentati da catenaria a 600 V in corrente continua. Il segmento fra le stazioni di Kamakura e Koshigoe si trova a Kamakura, mentre il resto della linea, da Enoshima a Fujisawa, si trova in quest'ultima.\nCollegamenti esterni.\n Sito ufficiale in giapponese\n Sito ufficiale in inglese"}
{"id": "4403331", "revid": "564451", "url": "https://it.wikipedia.org/wiki?curid=4403331", "title": "Enoshima Electric Railway", "text": ""}
{"id": "4403334", "revid": "599013", "url": "https://it.wikipedia.org/wiki?curid=4403334", "title": "Juanjo Ca\u00f1as", "text": "Carriera.\nCon il Betis ha giocato 47 partite in Primera Divisi\u00f3n."}
{"id": "4403335", "revid": "287204", "url": "https://it.wikipedia.org/wiki?curid=4403335", "title": "John Abraham (giocatore di football americano)", "text": "Carriera professionistica.\nNew York Jets.\nAbraham fu scelto nel corso del primo giro del Draft 2000 dai New York Jets. Nella sua stagione da rookie fece registrare 12 tackle e 4,5 sack in sole sei gare prima di infortunarsi. Nel 2001 mise a segno 58 tackle e 13 sack, venendo convocato per il suo primo Pro Bowl. Nel 2002 concluse con 48 tackle e 10 sack, venendo convocato nuovamente per il Pro Bowl. Nel 2003 John totalizz\u00f2 solamente 37 tackle e 6 sack a causa di un infortunio subito a met\u00e0 stagione.\nAbraham pareggi\u00f2 il record di franchigia di Joe Klecko e Mark Gastineau con 4 sack in una partita, il 4 novembre 2001 contro i New Orleans Saints.\nSu Abraham fu applicata la franchise tag dai Jets il 21 febbraio 2006.\nAtlanta Falcons.\nAbraham fu scambiato con gli Atlanta Falcons in cambio della scelta del primo giro dei Falcons nel Draft NFL 2006 (la numero 29), la quale era stata acquisita dai Denver Broncos.\nNel 2008 termin\u00f2 con un primato in carriera di 16,5 sack classificandosi al terzo posto nella lega. Malgrado i suoi grandi numeri non fu convocato per il Pro Bowl in quella stagione.\nIl 12 dicembre 2010, Abraham mise a segno due sack contro i Carolina Panthers arrivando a quota 100,5 in carriera, rendendolo il 25\u00ba giocatore della storia della NFL a superare quota 100. Il 27 dicembre, in una gara del Monday Night Football contro i New Orleans Saints, Abraham mise a segno il suo primo intercetto in carriera dopo aver deviato un tentativo di passaggio di Drew Brees. A fine stagione fu convocato per il suo quarto Pro Bowl.\nIl 21 giugno 2012, Abraham firm\u00f2 un contratto triennale del valore di 16,72 milioni di dollari per rimanere ad Atlanta. La sua stagione 2012 si concluse con 35 tackle, 10 sack ed eguagli\u00f2 il proprio primato in carriera forzando 6 fumble. Il 1\u00ba marzo 2013 fu svincolato a sorpresa dai Falcons.\nArizona Cardinals.\nIl 25 luglio 2013, Abraham firm\u00f2 con gli Arizona Cardinals. Nella settimana 7 mise a segno due sack su Russell Wilson e forz\u00f2 due fumble ma la sua squadra fu sconfitta dai Seattle Seahawks. Nella settimana 14 fece registrare 3 sack, salendo a quota 11 in stagione, e forz\u00f2 un fumble nella netta vittoria sui St. Louis Rams. Per questa prova fu premiato come difensore della NFC della settimana. Il 27 dicembre fu onorato con la quinta convocazione al Pro Bowl in carriera.\nDopo avere subito un commozione cerebrale nella prima gara della stagione 2014 contro i San Diego Chargers, Abraham chiese di essere svincolato, optando per il ritiro."}
{"id": "4403336", "revid": "599013", "url": "https://it.wikipedia.org/wiki?curid=4403336", "title": "Movie Fans", "text": ""}
{"id": "4403338", "revid": "466539", "url": "https://it.wikipedia.org/wiki?curid=4403338", "title": "Grey (famiglia)", "text": "I Grey furono una nobile famiglia inglese di origine Normanna. Il nome trae forse origine da Graye-sur-Mer.\nIl capostipite fu Anchetil de Greye che accompagn\u00f2 Guglielmo il Conquistatore alla Conquista normanna dell'Inghilterra e ne divenne suo vassallo. Tra le terre che Guglielmo dette ad Anchetil in Inghilterra vi furono \"Redrefield\" (successivamente chiamata Rotherfield Greys) ed il maniero Greys Court nel South Oxfordshire. Anchetil fu anche signore feudale di Standlake nel West Oxfordshire. Anchetil fu l'antenato comune di John de Gray, Henry de Grey, Walter de Gray e di tutto il ceppo nobile delle famiglie Grey/Gray presenti nel regno d'Inghilterra.\nBarone Grey de Wilton.\nBarone Grey de Wilton fu un titolo creato durante il Regno d'Inghilterra. Venne concesso il 23 giugno 1295 a Reginald de Grey dal Model Parliament.\nQuesta linea della famiglia Grey aveva come residenza il castello di Wilton sul confine gallese nel Herefordshire. La propriet\u00e0 del castello pass\u00f2 di mano quando il tredicesimo barone fu costretto a venderlo per raggiungere la quota del riscatto dopo esser stato catturato in Francia. Il quindicesimo barone venne assassinato nel 1603 ed il titolo si estinse. Sua sorella e coerede Bridget spos\u00f2 Sir Reginald Egerton, primo baronetto.\nPi\u00f9 di 180 anni dopo, nel 1784 il loro discendente Sir Thomas Egerton, settimo baronetto, fu creato Barone Grey de Wilton, col diritto di passarlo ai discendenti maschi.\nNel 1801 egli venne fatto Visconte Grey de Wilton e conte di Wilton. I titoli successivamente passarono ai figli di sua figlia Lady Eleanor, moglie di Robert Grosvenor, I marchese di Westminster. Con la morte di Lord Wilton nel 1804, invece il titolo barone di Grey de Wilton si estinse.\nBarone Grey di Codnor.\nIl titolo barone Grey di Codnor, nella contea di Derby, venne creato durante il regno d'Inghilterra nel 1299 a favore di Sir Henry Grey, nipote di Sir Richard de Grey e che fu al servizio di Edoardo I. \nNel 1496 con la morte di Sir Henry Grey, il (settimo/)quarto barone, il titolo di barone cadde sospeso e venne poi ripreso 493 anni dopo da Charles Cornwall-Legh , come il quinto barone. Il titolo nobiliare \u00e8 attualmente mantenuto da suo figlio Richard Cornwall-Legh, il sesto barone (della creazione nel 1397).\nBarone Grey di Ruthyn.\nIl titolo barone Grey de Ruthyn venne creato nel 1324 per Roger Grey, un figlio di John Grey, II barone Grey di Wilton. Questo ramo della famiglia ebbe come propria residenza il castello di Ruthin nel Galles.\nIl titolo \u00e8 caduto in disuso dal 1963.\nConte di Kent.\nNel 1465 il titolo di conte di Kent, pi\u00f9 volte ricreato durante il Regno d'Inghilterra, venne conferito a Edmund Grey (c. 1420\u20131498), nipote di Reginald Grey, III barone Grey de Ruthyn, che lo trasmise ai discendenti.\nBarone Grey di Groby.\nIl titolo fu creato per Henry Grey (1547\u20131614), cortigiano e amministratore locale diretto discendente di John Grey di Groby. Quest'ultimo era figlio di Sir Edward Grey (c. 1415\u20131457) e dell'ereditiera Elizabeth Ferrers, VI baronessa Ferrers di Groby (1419\u20131483) e primo marito di Elisabetta Woodville.\nErede di Henry, i cui figli morirono prima del padre, fu il nipote Henry divenuto poi primo conte di Stamford.\nMarchese di Dorset.\nDal matrimonio tra John Grey di Groby ed Elisabetta Woodville, che successivamente avrebbe sposato Edoardo IV d'Inghilterra, nacquero Thomas e Richard, fatto assassinare dal futuro Riccardo III d'Inghilterra.\nPer Thomas venne creato il titolo di Marchese di Dorset e ricreato quello di conte di Huntingdon. Entrambi i titoli passarono ai suoi discendenti fino ad Henry Grey, morto senza eredi maschi. Henry spos\u00f2 Frances Brandon, nipote di Enrico VII d'Inghilterra, da cui ebbe la figlia Jane, regina d'Inghilterra per nove giorni.\nConte di Stamford.\nIl titolo venne creato nel 1628 per Henry Grey, secondo barone Grey di Groby e discendente di Thomas Grey, II marchese di Dorset.\nConte Grey.\nIl titolo venne creato nel 1806 per il generale britannico Charles Grey, eroe della Guerra dei sette anni e della Guerra d'indipendenza americana, e si \u00e8 trasmesso ai discendenti.\nBaronetto Grey.\nFurono creati tre titoli diversi per i componenti della famiglia Grey di cui due sopravvivono ancora oggi: baronetti Grey di Chillingham, baronetti Grey di Howick e baronetti Grey di Fallodon.\nIl 15 giugno 1619, durante il Regno d'Inghilterra, venne creato per William Grey il titolo di Baronetto di Chillingham nella contea di Northumberland.\nL'11 gennaio 1746 un discendente dello zio di William Grey, Henry Grey, venne fatto Baronetto Grey di Howick nella contea di Northumberland. Il terzo figlio di Henry Grey, il terzo baronetto, era gi\u00e0 stato creato conte di Grey quando successe al fratello maggiore nel 1808.\nIl titolo di baronetto Grey di Fallodon venne creato il 29 luglio 1814 per Sir George Grey, ufficiale della Royal Navy e figlio di Charles Grey, I conte di Grey. Il nipote, Edward Grey III baronetto, divenne anche Visconte Grey di Fallodon ma quest'ultimo titolo si estinse con la sua morte.\nBarone Grey di Werke.\nBarone Grey di Werke (o Warke), di Chillingham nella contea di Northumberland, fu un titolo nobiliare creato l'11 febbraio 1624 per Sir William Grey, gi\u00e0 creato primo baronetto Grey di Chillingham il 15 giugno 1619. Il terzo barone, Ford Grey, fu anche Visconte Glendale e conte di Tankerville nel 1695 ma questi due titoli si estinsero quando mor\u00ec senza lasciare figli maschi nel 1701. Il titolo baronale pass\u00f2 a suo fratello Ralph Grey; questi mor\u00ec senza lasciare eredi maschi nel 1706 cos\u00ec che il titolo si estinse."}
{"id": "4403339", "revid": "767487", "url": "https://it.wikipedia.org/wiki?curid=4403339", "title": "Maximum Conviction", "text": "Maximum Conviction \u00e8 un film direct-to-video statunitense del 2012 diretto da Keoni Waxman, e prodotto da Steven Seagal. Il film \u00e8 interpretato da Steven Seagal e Steve Austin.\nTrama.\nDovrebbe essere una giornata di lavoro facile per Cross e il suo partner Manning. Loro e il loro gruppo sono stati assunti per sovrintendere e orchestrare lo smantellamento di una struttura penale militare segreta e organizzare il trasporto dei detenuti nella loro nuova prigione civile.\nCross mostra chi comanda nella fase iniziale picchiando un grosso detenuto che esce dalla linea, mentre Manning ha il compito di gestire la struttura dell'immondizia della prigione. La giornata peggiora quando viene trovato un biglietto arrotolato che \u00e8 stato lasciato cadere accidentalmente da un detenuto, specificando tempi e luoghi per un attacco alla struttura.\nCross, sulla via del ritorno alla prigione dopo aver svolto una commissione, e Manning, ancora alle prese con quella struttura di immondizia, sono improvvisamente coinvolti in una situazione di appiglio mentre Chris Blake e i suoi mercenari, fingendosi marescialli, prendono il controllo del complesso.\nBlake e i suoi uomini stanno cercando i due nuovi detenuti - Samantha Mendez e Charlotte Walker - per i loro scopi. Blake vuole le informazioni che si trovano in un impianto impiantato all'interno del corpo di Samantha, che \u00e8 un corriere della CIA, perch\u00e9 potrebbe portare a molti soldi per Blake, e si scopre che Charlotte sta lavorando per Blake. Spetta a Cross, Manning e alla loro squadra fermare Blake e i suoi uomini.\nMP Fields si rivela un traditore e uccide due degli altri. Blake taglia il dito del direttore Samuel per costringerlo a sapere dove sono i detenuti. Manning viene attaccato Collins e la sua squadra. Riesce a ucciderne due e fuggire dalla zona. Cross torna nel complesso e uccide due degli uomini di Blake. Blake tiene in ostaggio il direttore Samuels, costringendolo a fare qualsiasi cosa in modo che Blake possa raggiungere Charlotte. Pi\u00f9 tardi Charlotte scappa perch\u00e9 vuole essere pagata. Alla fine entrambe le parti si incontrano. Blake pensa di aver sconfitto Cross e Manning e poi fugge dalla scena, con Cross che lo insegue. Manning raggiunge Collins e lo uccide impalandolo su una panchina. Samantha uccide Charlotte, mentre i resti dei mercenari di Blake, incluso MP Fields, vengono uccisi da Bradley e gli altri. Cross e Blake si scambiano colpi di arma da fuoco finch\u00e9 entrambi non finiscono le munizioni. Blake tenta di colpire Cross solo per essere picchiato e gravemente ferito. Cross gli parla di essere un guerriero in cui Blake risponde \"beh, sono io il fottuto cattivo\". Cross dice che \u00e8 il bravo ragazzo e poi lancia Blake nei cavi del laser, uccidendolo. Si riunisce con Samantha e Manning. Scherza dicendo che \"non \u00e8 finita finch\u00e9 non siamo morti\"."}
{"id": "4403341", "revid": "282094", "url": "https://it.wikipedia.org/wiki?curid=4403341", "title": "Pietro Simone Simoni", "text": ""}
{"id": "4403347", "revid": "287204", "url": "https://it.wikipedia.org/wiki?curid=4403347", "title": "Pore\u010d Trophy 2010", "text": "Il Pore\u010d Trophy 2010, ventiseiesima edizione della corsa e valida come evento dell'UCI Europe Tour 2010 categoria 1.2, si svolse il 14 marzo 2010 su un percorso totale di circa 146\u00a0km. Fu vinto dallo sloveno Matej Gnezda che termin\u00f2 la gara in 3h22'02\", alla media di 41,314\u00a0km/h.\nPartenza con 153 ciclisti, dei quali 122 portarono a termine il percorso."}
{"id": "4403348", "revid": "88740", "url": "https://it.wikipedia.org/wiki?curid=4403348", "title": "Cioffi", "text": ""}
{"id": "4403352", "revid": "767487", "url": "https://it.wikipedia.org/wiki?curid=4403352", "title": "Movie Fans (film 1915)", "text": "Movie Fans \u00e8 un cortometraggio muto del 1915 diretto da George Foster Platt.\nProduzione.\nIl film fu prodotto dalla Thanhouser Film Corporation (con il nome Falstaff Comedies).\nDistribuzione.\nDistribuito negli Stati Uniti dalla Mutual, il film - un cortometraggio in una bobina - usc\u00ec nelle sale cinematografiche il 30 aprile 1915."}
{"id": "4403356", "revid": "767487", "url": "https://it.wikipedia.org/wiki?curid=4403356", "title": "Charlie Parsley", "text": ""}
{"id": "4403367", "revid": "72396", "url": "https://it.wikipedia.org/wiki?curid=4403367", "title": "Brandon Lyon", "text": "Minor League.\nLyon fu selezionato al 14\u00ba giro del draft amatoriale del 1999 come 433 scelta dai Toronto Blue Jays. Nel 2001 inizi\u00f2 nella New York-Penn League \"singolo A breve stagione\" con i Queens Kings, chiuse con 5 vittorie e 3 sconfitte, 2.39 di media PGL (ERA) in 15 partite di cui 13 da partente. Nel 2001 gioc\u00f2 nella Southern League \"doppio A\" con i Tennessee Smokies, chiuse con 5 vittorie e nessuna sconfitta, 3.68 di ERA in 9 partite tutte da partente, poi pass\u00f2 nella International League \"triplo A\" con i Syracuse Chiefs, chiuse con 5 vittorie e 3 sconfitte, 3.69 di ERA in 11 partite tutte da partente con 2 incontri completi, di cui uno senza subire punti.\nNel 2002 sempre con i Chiefs gioc\u00f2 14 partite tutte da partente chiudendo con 4 vittorie e 9 sconfitte, 5.11 di ERA. Nel 2003 gioc\u00f2 nella International League con i Pawtucket Red Sox, chiuse con 3.24 di ERA in 5 partite. Nel 2004 pass\u00f2 nella Pacific Coast League \"triplo A\" con i Tucson Padres, chiuse con 2 vittorie e 3 sconfitte, 15.12 di ERA in 6 partite di cui 3 da partente.\nNel 2005 chiuse con una sconfitta, 5.40 di ERA in 5 partite di cui 4 da partente. Nel 2011 gioc\u00f2 nella Pacific Coast League con gli Oklahoma City Redhawks, chiuse con 0.00 di ERA in due partite.\nMajor League.\nToronto Blue Jays (2001-2002).\nDebutt\u00f2 nella MLB il 4 agosto 2001 contro i Baltimore Orioles, chiuse la stagione con 5 vittorie e 4 sconfitte, 4.29 di ERA in 11 partite. Nel 2002 chiuse con una vittoria e 4 sconfitte, 6.53 di ERA e nessuna salvezzasu una opportunit\u00e0 in 15 partite.\nBoston Red Sox (2003).\nCon i Red Sox firm\u00f2 un contratto annuale per 309.500 dollari. Chiuse con 4 vittorie e 6 sconfitte, 4.12 di ERA e 9 salvezze su 12 opportunit\u00e0 in 49 partite.\nArizona Diamondbacks (2005-2008).\nNel 2005 firm\u00f2 un contratto annuale per 330.000 dollari. Chiuse con nessuna vittoria e 2 sconfitte, 6.44 di ERA e 14 salvezze su 15 opportunit\u00e0 in 32 partite. Nel 2006 firm\u00f2 per 830.000 dollari, chiuse con 2 vittorie e 4 sconfitte, 23 hold (5\u00b0 nella National League), 3.89 di ERA e nessuna salvezza su 7 opportunit\u00e0 in 68 partite.\nNel 2007 firm\u00f2 per 1.500.000 di dollari, chiuse con 6 vittorie e 4 sconfitte, 35 hold (1\u00b0 nella NL), 2.68 di ERA e 2 salvezze su 5 opportunit\u00e0 in 73 partite. Nel 2008 firm\u00f2 per 3.125.000 dollari, chiuse con 3 vittorie e 5 sconfitte, 4.70 di ERA e 26 salvezze su 31 opportunit\u00e0 in 61 partite.\nDetroit Tigers (2009).\nCon i Tigers firm\u00f2 per un anno a 4.250.000 dollari. Chiuse con 6 vittorie e 5 sconfitte, 2.86 di ERA e 3 salvezze su 6 opportunit\u00e0 in 65 partite.\nHouston Astros (2010-2012).\nNel 2010 firm\u00f2 per 3 anni per un totale di 15.000.000 dollari. Chiuse la stagione con 6 vittorie e 6 sconfitte, 3.12 di ERA e 20 salvezze su 22 opportunit\u00e0 in 79 partite (6\u00b0 nella NL). L'anno successivo chiuse con 3 vittorie e 3 sconfitte, 11.48 di ERA e 4 salvezze su 8 opportunit\u00e0 in 15 partite.\nNel 2012 fin\u00ec con nessuna vittoria e 2 sconfitte, 3.25 di ERA e nessuna salvezza su 2 opportunit\u00e0 in 37 partite.\nToronto Blue Jays (2012).\nNel 2012 gioc\u00f2 anche con i Jays finendo con 4 vittorie e nessuna sconfitta, 2.88 di ERA in una salvezza su un'opportunit\u00e0 in 30 partite.\nNew York Mets (2013).\nL'8 febbraio 2013 firm\u00f2 un contratto annuale di 750.000 dollari con i Mets. Il 10 luglio venne rilasciato. Chiudendo con 2 vittorie e 2 sconfitte, 4.98 di ERA e nessuna salvezza su 3 opportunit\u00e0 in 37 partite."}
{"id": "4403369", "revid": "300067", "url": "https://it.wikipedia.org/wiki?curid=4403369", "title": "Bobby Smith (cestista)", "text": ""}
{"id": "4403370", "revid": "300067", "url": "https://it.wikipedia.org/wiki?curid=4403370", "title": "Bobby Smith", "text": ""}
{"id": "4403373", "revid": "599013", "url": "https://it.wikipedia.org/wiki?curid=4403373", "title": "It's an Ill Wind", "text": ""}
{"id": "4403382", "revid": "300067", "url": "https://it.wikipedia.org/wiki?curid=4403382", "title": "Bob Smith", "text": ""}
{"id": "4403384", "revid": "647919", "url": "https://it.wikipedia.org/wiki?curid=4403384", "title": "Lamentecontorta", "text": ""}
{"id": "4403386", "revid": "33689", "url": "https://it.wikipedia.org/wiki?curid=4403386", "title": "Yacouba Sawadogo", "text": "Originario del Burkina Faso (Stato dell'Africa, noto un tempo come \"Alto Volta\"), ha riproposto e perfezionato con buon esito alcune tecniche di agricoltura tradizionale tipiche della regione, conseguendo il recupero di suoli anche gravemente danneggiati dalla siccit\u00e0, abbandonati totalmente perch\u00e9 considerati aree desertificate. Nel settembre 2016 ha dichiarato di avere 70 anni, ma la datazione non \u00e8 certa perch\u00e9 il computo degli anni avviene sulla base dei raccolti agricoli.\nContesto ambientale.\nLe porzioni settentrionali del Burkina Faso sono considerate parte della fascia del Sahel, una regione semi-arida che si trova stretta tra il deserto del Sahara a nord e la savana subtropicale a sud. La regione soffre periodicamente la siccit\u00e0. La pi\u00f9 recente grande siccit\u00e0 avvenne durante gli anni settanta, provocando una carestia che ha ucciso moltissime persone.\nUn effetto della siccit\u00e0 \u00e8 stata una estesa desertificazione. In combinazione con altri fattori come l'eccessivo pascolo, un'inadeguata gestione della terra (aratura nel senso sbagliato, mancata rotazione delle colture, scarsit\u00e0 di fertilizzante, piante inadeguate, eliminazione di barriere di piante che ostacolano il vento e il precipitoso scorrimento dell'acqua piovana), e la sovrappopolazione (che implica l'uccisione degli alberi per eccessiva asportazione di rami che servono per cucinare e fornire illuminazione), la siccit\u00e0 porta a un sostanziale aumento della terre desolate, particolarmente sulle pendici, a causa della difficolt\u00e0 nel coltivare terre in declive, Abbandonato a s\u00e9 stesso, il suolo sperimenta l'aumento dell'erosione e della compattazione del suolo, che diventa troppo duro per poter essere perforato dalle radici dei germogli.\nRiabilitazione dei suoli.\nAssieme a Mathieu Ou\u00e9draogo, un altro innovatore locale dei metodi agricoli, negli anni ottanta, Yacouba Sawadogo inizia a sperimentare tecniche per riabilitare il suolo danneggiato. Si affidava a semplici approcci tradizionali della regione: piccoli muretti composti da pietre (\"cordon pierreux\") e le fosse za\u00ef. Sia Sawadogo che Ou\u00e9draogo si sono impegnati per estendere le loro tecniche a tutta la regione.\nCordons pierreux.\nI \"cordons pierreux\" sono sottili e basse linee di pietre delle dimensioni di un pugno disposte lungo la stessa quota altimetrica nei campi, con lo scopo formare un sistema per la cattura dell'acqua piovana che precipita in modo torrenziale in alcune stagioni. Quando cade la pioggia spinge in basso fango e detriti per i terreni, che poi si accumula nei cordoni formando delle micro-dighe. Rallentando il flusso dell'acqua permette un migliore assorbimento da parte del terreno sottostante. I punti di accumulo dei detriti forniscono anche dei punti comparativamente pi\u00f9 fertili e pi\u00f9 morbidi che permettono a qualsiasi pianta locale di germogliare. Allora le piante, spesso erbacee, rallenteranno ancora di pi\u00f9 le prossime piogge, ed infine le loro radici romperanno il suolo compattato, permettendo cos\u00ec ulteriore infiltrazioni d'acqua.\nFosse za\u00ef.\nLe fosse, oppure buchi za\u00ef, catturano l'acqua in maniera semplice, sono buche scavate spaccando il terreno argilloso, parzialmente impermeabile, reso duro dalla cottura continua da parte del cocente sole subtropicale. Scavando queste fosse, zappando la coltre di terreno duro e asciutto, si sostituisce il contenuto con una miscela di foglie morte, legnetti, sassi, spazzatura, terra e sabbia, pratica usata tradizionalmente in modo limitato per rigenerare la terra. Yacouba Sawadogo introdusse alcune modifiche, come le maggiori dimensioni e profondit\u00e0 delle fosse, l'aggiunta di grandi quantit\u00e0 di escrementi animali assieme a maggiori quantit\u00e0 di spazzatura biodegradabile, che costituivano una robusta dose di nutrienti tale da consentire la crescita di piante di buone dimensioni, abbastanza robuste. Specialmente gli escrementi animali attraggono termiti, che costruendo piccoli condotti aiutano a frammentare ulteriormente il suolo. Le fosse za\u00ef sono state utilizzate per coltivare alberi di vari tipi, e graminacee adatte ai climi secchi, come il miglio e il sorgo.\nDiffusione delle tecniche.\nPer promuovere questi metodi, particolarmente le buche za\u00ef, Yacouba Sawadogo organizza biennalmente i \"Giorni di Mercato\" nella sua campagna nei pressi del villaggio di Gourga. Spesso arrivano agricoltori da pi\u00f9 di cento villaggi della regione, che condividono campioni di semi, si scambiano consigli e trucchi e imparano reciprocamente.\nConflitto con il governo del Burkina Faso.\nIn un periodo che supera le due decadi, il lavoro di Yacouba Sawadogo con le fosse za\u00ef permise di creare un'area forestale di circa 50 acri. In seguito quest'area \u00e8 stata annessa dalla vicina citt\u00e0 di Ouahigouya, sotto gli auspici di un programma governativo per aumentare le risorse della citt\u00e0. Da quel che prevede il programma, Yacouba Sawadogo e i suoi famigliari pi\u00f9 prossimi hanno il diritto a ricevere fino a un decimo di 4.000\u00a0m\u00b2, e non riceveranno alcun'altra compensazione.\nSawadogo sta cercando di raccogliere 20.000 dollari statunitensi per acquistare quelle terre.\nOpere derivate.\nIl contadino burkinab\u00e8 \u00e8 il principale soggetto e interprete del film documentario \"The Man Who Stopped the Desert\", realizzato dalla 1080 Films, che venne proiettato per la prima volta nel Regno Unito nella primavera del 2010."}
{"id": "4403389", "revid": "599013", "url": "https://it.wikipedia.org/wiki?curid=4403389", "title": "Bill Smith (cestista 1939)", "text": ""}
{"id": "4403390", "revid": "287204", "url": "https://it.wikipedia.org/wiki?curid=4403390", "title": "Miroslav Dvo\u0159\u00e1k", "text": ""}
{"id": "4403397", "revid": "767487", "url": "https://it.wikipedia.org/wiki?curid=4403397", "title": "Piero Rolla", "text": "La sua canzone pi\u00f9 nota \u00e8 \"Il mare nel cassetto\", portata al successo da Milva.\nBiografia.\nDopo aver conseguito la maturit\u00e0 classica, inizia a comporre testi e musiche (ha imparato a suonare da autodidatta la chitarra e il vibrafono).\nInizia ad esibirsi in alcuni locali, ed entra in contatto con il mondo discografico milanese: con Eligio La Valle e Fernando Lattuada, che compongono la musica, scrive il testo di \"Il mare nel cassetto\", che Milva e Gino Latilla presentano al Festival di Sanremo 1961 con successo, arrivando fino al terzo posto.\nA livello di vendite quella di maggior successo \u00e8 la versione di Milva; anni dopo, nel 1981, Franco Battiato citer\u00e0 \"Il mare nel cassetto\" nel suo successo \"Cuccurucu\u00f9\", contenuto nell'album La voce del padrone (insieme ad altre canzoni come \"Le mille bolle blu\" e \"Il mondo \u00e8 grigio, il mondo \u00e8 blu\").\nNello stesso anno Piero Rolla \u00e8 ospite come cantante fuori gara alla Sei giorni della canzone 1961, e presenta una sua versione di \"Il mare nel cassetto\" ed un'altra canzone, \"Credevo\", interamente di sua composizione, incisa l'anno successivo dopo un contratto discografico con la Fox.\nPassa poi alla Surf, con cui incide altri dischi.\nNel 1965 partecipa a Un disco per l'estate come paroliere di \"La lalala\", su musica di Umberto Zappa, presentata da Noris De Stefani.\nPartecipa come autore l'anno successivo allo Zecchino d'Oro scrivendo \"Extramusicale-giromagitondo\".\nNegli anni successivi continua l'attivit\u00e0."}
{"id": "4403399", "revid": "1543377", "url": "https://it.wikipedia.org/wiki?curid=4403399", "title": "Cenurosi", "text": "La cenurosi \u00e8 una malattia parassitaria sostenuta da cestodi che si sviluppa negli ospiti intermedi di \"Taenia multiceps\", \"T. serialis\", \"T. brauni,\" o \"T. glomerata\").\nQuesta patologia colpisce principalmente le pecore ed altri ungulati, ma occasionalmente pu\u00f2 colpire l'uomo tramite l'ingestione accidentale delle uova del parassita.\nMentre le forme adulte di queste specie si sviluppano nell'intestino degli ospiti definitivi (cani, volpi ed altri canidi), causando una patologia appartenente alle teniasi, le larve nella pecora vanno a localizzarsi nell'encefalo, dando una sintomatologia tipicamente nervosa, con incoordinazione, paraplegia e/o disturbi della vista."}
{"id": "4403400", "revid": "80598", "url": "https://it.wikipedia.org/wiki?curid=4403400", "title": "Piero Carlo Rolla", "text": ""}
{"id": "4403402", "revid": "80598", "url": "https://it.wikipedia.org/wiki?curid=4403402", "title": "Musica &amp; dischi", "text": ""}
{"id": "4403403", "revid": "2040498", "url": "https://it.wikipedia.org/wiki?curid=4403403", "title": "Cintura di Venere (astronomia)", "text": "La cintura di Venere, anche nota come cintola di Venere, \u00e8 il nome dato in epoca vittoriana ad un fenomeno atmosferico che si pu\u00f2 osservare poco prima dell'alba e poco dopo del tramonto.\nDescrizione.\nPoco dopo il tramonto o poco prima dell'alba, un osservatore pu\u00f2 essere circondato da un bagliore rosato ad arco che si estende per tutto l'orizzonte ad un'altezza di circa 10\u00b0-20\u00b0. L'arco \u00e8 causato dalla retrodiffusione della luce arrossata del Sole che sorge o tramonta. Spesso il bagliore \u00e8 separato dall'orizzonte da uno strato di colore pi\u00f9 scuro noto come \"segmento scuro\" e causato dall'ombra della Terra.\nUn effetto molto simile a quello della \"cintura di Venere\" pu\u00f2 essere visto durante un'eclissi solare totale."}
{"id": "4403404", "revid": "287204", "url": "https://it.wikipedia.org/wiki?curid=4403404", "title": "Miroslav Dvorak", "text": ""}
{"id": "4403405", "revid": "93556", "url": "https://it.wikipedia.org/wiki?curid=4403405", "title": "Angelo Panzini", "text": "Biografia.\nInizi\u00f2 lo studio della musica e del flauto con Gaetano Corticelli e si diplom\u00f2 a Milano con Giuseppe Rabboni.\nProlifico compositore e soprattutto instancabile \u201cparafrasatore\u201d di opere liriche ottocentesche, cur\u00f2 l'accompagnamento pianistico degli studi op. 31 di Giulio Briccialdi e di alcune parafrasi operistiche di Emanuele Krakamp. \u00c8 da ricordarsi anche come compositore di musiche di ispirazione risorgimentale e patriottica.\nFu professore di armonia al Conservatorio di Milano.\nLa maggior parte della sua musica, pubblicata dagli editori milanesi Domenico Vismara, Martinenghi, Tito Ricordi, Francesco Lucca, Ribolzi, De Giorgi, Pigna&amp;Rovida, Giovanni Canti e dai torinesi Cattaneo e Giudici&amp;Strada, \u00e8 conservata nella biblioteca del conservatorio \u201cVerdi\u201d di Milano.\nComposizioni.\nMusica originale per pianoforte/i.\nIl Carnovale dell'infanzia, album per piano-forte contenente sei pezzi brillanti per ballo\nIl Dolore, notturno per pianoforte\nIl Poeta morente, fantasia per pianoforte\nMusica da camera.\nComposizioni con fisarmonica e/o Harmoniflute.\nRimembranze belliniane: pezzi brillanti per harmoniflute solo con pedale e per harmoniflute con accomp.to di pianoforte (\u201cLa Sonnambula\u201d, \u201cBeatrice di Tenda\u201d, I Capuleti\u201d, \u201cNorma\u201d)"}
{"id": "4403406", "revid": "2194347", "url": "https://it.wikipedia.org/wiki?curid=4403406", "title": "Regno di Tondo", "text": "Il Regno di Tondo (detto anche di Tundo, Tundun, Tundok, Lusung) fu un regno fortificato situato nella baia di Manila, a nord del fiume Pasig, sull'isola di Luzon nelle Filippine.\n\u00c8 uno degli insediamenti menzionati nell'Iscrizione del piatto di rame della Laguna.\nFu un regno indianizzato del X secolo con scambi diplomatici e commerciali con la Cina durante la Dinastia Ming.\nDivenne cos\u00ec una forza stabile nel commercio nel sud est e nell'est asiatico.\nLa preminenza regionale del regno culmin\u00f2 durante il periodo della sua alleanza e rapporti commerciali con il sultano del Brunei Bolkiah, quanto intorno al 1500 raggiunge il suo apice di forza tassalocratica a nord dell'arcipelago filippino. \nQuando gli spagnoli arrivarono nel regno nel 1570 e sconfissero i governatori locali nella baia di Manila nel 1591, Tondo perse l'indipendenza e entr\u00f2 a far parte dell'amministrazione di Manila (un forte spagnolo costruito sulle rovine di Kota Seludong).\nTondo \u00e8 oggi un distretto della citt\u00e0 di Manila."}
{"id": "4403407", "revid": "125823061", "url": "https://it.wikipedia.org/wiki?curid=4403407", "title": "Briantea 84 Cant\u00f9", "text": "Briantea84 \u00e8 una societ\u00e0 sportiva paralimpica per la promozione dello sport tra i giovani, con particolare attenzione per persone disabili.\nStoria.\nBriantea84 porta nel suo nome anche la sua anagrafica: nata nel 1984 a Cant\u00f9 nel segno del basket in carrozzina, grazie alla passione di Alfredo Marson che dal 1985 a oggi ne \u00e8 il presidente. Da quegli albori, la societ\u00e0 si \u00e8 sviluppata negli anni, attivando progressivamente altri settori sportivi e incrementando in maniera esponenziale il numero dei suoi atleti.\nOggi Briantea84 conta circa 120 tesserati, impegnati in cinque discipline sportive: basket in carrozzina, nuoto, calcio, atletica e pallacanestro. Il funzionamento di questa complessa macchina \u00e8 reso possibile grazie alla\ncollaborazione di circa 50 persone di staff, \u201cvolontari\u201d formati a seconda dei ruoli, che hanno scelto di sposare la missione di una societ\u00e0 che mette la professionalit\u00e0 e la qualit\u00e0 dell'offerta sportiva in cima alle sue priorit\u00e0.\n\u201cBriantea84 ama lo sport senza limiti\u201d: cos\u00ec si apre la\nCarta dei Valori che il club canturino ha deciso di scrivere e pubblicare lo\nscorso anno per ribadire i suoi intenti ma, soprattutto, la strada che intende\ntracciare nel futuro.\nSono tante le eccellenze che Briantea84 ha collezionato nel\ntempo: oggi ha l'unica Scuola Calcio lombarda rivolta a bimbi con disabilit\u00e0\nintellettivo-relazionale, un progetto sviluppato in collaborazione con La Nostra\nFamiglia di Bosisio Parini. Giovani talenti crescono anche nel nuoto \u2013 dove lo scambio\ncon i tecnici federali Finp e Fisdir \u00e8 molto fruttifero. Soddisfazioni e\nmedaglie sono arrivate quest'anno anche dalla squadra di pallacanestro \u2013 terza\nforza del campionato italiano Fisdir\u00a0\u2013 e dal team di atletica che \u00e8 entrato\nnella top-ten delle societ\u00e0 italiane.\nRoster 2021-2022.\n\"Aggiornato al 3 ottobre 2021.\""}
{"id": "4403408", "revid": "104458", "url": "https://it.wikipedia.org/wiki?curid=4403408", "title": "Miroslav Dvo\u0159\u00e1k (sciatore)", "text": "Biografia.\nIn Coppa del Mondo ha esordito il 12 marzo 2006 a Oslo (24\u00b0) e ha ottenuto il primo podio il 10 febbraio 2013 ad Almaty.\nIn carriera ha partecipato a tre edizioni dei Giochi olimpici invernali, (39\u00b0 nel trampolino normale, 28\u00b0 nel trampolino lungo, 8\u00b0 nella gara a squadre), (29\u00ba nel trampolino normale, 11\u00ba nel trampolino lungo, 7\u00ba nella gara a squadre) e (21\u00ba nel trampolino normale, 26\u00ba nel trampolino lungo, 7\u00ba nella gara a squadre), e a sette dei Campionati mondiali (6\u00b0 nella gara a squadre a Liberec 2009 il miglior risultato)."}
{"id": "4403410", "revid": "767487", "url": "https://it.wikipedia.org/wiki?curid=4403410", "title": "Dominic Pressley", "text": ""}
{"id": "4403416", "revid": "300067", "url": "https://it.wikipedia.org/wiki?curid=4403416", "title": "Nate Blackwell", "text": ""}
{"id": "4403418", "revid": "287204", "url": "https://it.wikipedia.org/wiki?curid=4403418", "title": "The Black Hand", "text": ""}
{"id": "4403420", "revid": "767487", "url": "https://it.wikipedia.org/wiki?curid=4403420", "title": "Regno di Butuan", "text": "Il Regno di Butuan (\u84b2\u7aef\u570b nelle registrazioni cinesi) fu un antico Stato indianizzato nelle Filippine meridionali precoloniali con centro nell'attuale citt\u00e0 di Butuan dell'isola Mindanao.\nFu conosciuto per le sue miniere d'oro, i suoi monili d'oro e la sua grande rete commerciale lungo l'area Nusantara.\nIl regno ebbe relazioni commerciali con le antiche civilt\u00e0 presenti nei territori degli odierni Giappone, Cina, India, Indonesia, Iran, Cambogia e Thailandia."}
{"id": "4403421", "revid": "1507870", "url": "https://it.wikipedia.org/wiki?curid=4403421", "title": "Ott T\u00e4nak", "text": "Carriera.\nHa vinto nel 2008 il campionato nazionale estone, correndo nel team MM-Motorsport di Markko M\u00e4rtin. Nel frattempo ha debuttato nel campionato del mondo rally classificandosi 20\u00ba assoluto nel Rally del Portogallo del 2009.\nNel 2009, oltre a gareggiare nel campionato estone, prese parte al \"Pirelli European Star Driver Shootout\", vincendo il trofeo e ottenendo la possibilit\u00e0 di correre in alcune tappe del mondiale 2010 con una Mitsubishi Lancer Evo X. Nel contesto della categoria PWRC ha conseguito due vittorie di classe in Finlandia e in Gran Bretagna e un secondo posto in Francia, chiudendo quarto nella relativa classifica finale.\nNel 2011 ha iniziato a guidare una Ford Fiesta S2000, preparata dal team di Markko M\u00e4rtin. Nel rally del Messico ha ottenuto il primo punto iridato, mentre per quanto riguarda la categoria S2000 (SWRC) ha terminato al terzo posto in Messico e in Finlandia e ha vinto i rally di Sardegna, Germania e Francia, giungendo secondo nella classifica del campionato alle spalle di Juho H\u00e4nninen. In occasione dell'ultimo rally stagionale, in Gran Bretagna, ha guidato una Ford Fiesta RS WRC per il team M-Sport.\nPer il 2012 \u00e8 stato confermato alla guida della Fiesta RS WRC del team M-Sport per l'intera stagione, ottenendo in Svezia la sua prima vittoria in una prova speciale, la numero 14, e in Sardegna il suo primo podio. Ha terminato l'annata in ottava posizione nella classifica piloti.\nOttiene la sua prima vittoria nel Rally di Sardegna 2017.\nNel 2019 vinse il titolo mondiale, divenendo cos\u00ec il primo pilota estone a laurearsi campione del mondo e riportando la propria nazione sul podio finale di stagione a distanza di 15 anni, quando fu Markko M\u00e4rtin nel 2004 a chiudere l'annata iridata al terzo posto. La conquista matematica dell'alloro iridato avvenne al termine del Rally di Catalogna, penultima gara della stagione. Nel 2020 garegger\u00e0 \ncon la scuderia Hyundai Motorsport.\nConclude il mondiale al terzo posto risultando il miglior pilota Hyundai,che si aggiudica il titolo costruttori per il secondo anno di fila.Ott-iene l'unico successo stagionale nel rally di casa,il rally d'Estonia."}
{"id": "4403425", "revid": "110157", "url": "https://it.wikipedia.org/wiki?curid=4403425", "title": "Rajanato di Cebu", "text": "Il Rajanato di Cebu fu uno Stato che comprendeva l'isola di Sugbu (oggi Cebu), nelle attuali Filippine, costituito prima dell'arrivo degli spagnoli e attivo fra il 1450 e il 1565. Fu fondato dal malese Sri Lumay, o Rajamuda Lumaya, un Principe minore della dinastia Chola che occup\u00f2 Sumatra e l'isola di Cebu e venne successivamente incorporato nel 1565 nella Capitaneria Generale delle Filippine a seguito della battaglia di Cebu vinta da Miguel Lopez de Legaspi contro Raja Tupas e del conseguente trattato di quello stesso anno."}
{"id": "4403426", "revid": "3115", "url": "https://it.wikipedia.org/wiki?curid=4403426", "title": "Renato Ferrini", "text": "Biografia.\nNato nella cittadina lagunare a ridosso di Monte Argentario, a soli diciotto anni tenne la sua prima mostra personale che inizi\u00f2 ad Orbetello per poi passare a Grosseto, Massa Marittima, Cremona, Brescia e La Spezia.\nA diciannove anni si trasfer\u00ec a Firenze per frequentare l'Accademia di Belle Arti. Terminati gli studi, nel 1936, approd\u00f2 a Roma dove inizi\u00f2 a frequentare l'ambiente cinematografico in qualit\u00e0 di ritrattista.\nProprio nell'ambiente del cinema, in cui era ormai diventato famoso grazie alla pennellata morbida ed incisiva ed alla impressionante precisione dei suoi ritratti (che, spesso, venivano scambiati per fotografie) ebbe i massimi onori. Divenne in breve tempo un acclamato cartellonista per le principali case cinematografiche quali la Warner Bros., la Fox Film, la Paramount e la Italnoleggio che ne consolidarono la fama facendone, a tutt'oggi, uno dei maestri cartellonisti pi\u00f9 prolifici e rappresentativi di quell'epoca Molti i celebri registi cinematografici (Comencini, Fellini, Visconti, De Sica, Rossellini, Pasolini, Monicelli, Steno) che ne richiesero la collaborazione per i propri film.\nProprio in quel periodo molte delle principali ditte ed industrie (Pirelli, Supercortemaggiore, SIS, Terninos) si avvalsero della sua opera per la creazione dei propri marchi e per le proprie campagne pubblicitarie.\nNel 1955 le Poste Italiane emisero i primi francobolli disegnati dall'artista su incarico della Supercortemaggiore, in occasione del IV congresso mondiale del petrolio.\n\u00c8 l'inizio di una notevole produzione di bozzetti per francobolli realizzati ed emessi dalle Poste Italiane.\nNel 1962, l'Organizzazione delle Nazioni Unite emette il suo primo francobollo dopo averlo chiamato a far parte, quale rappresentante dell'Italia, di un gruppo di disegnatori incaricati della realizzazione di bozzetti. Renato Ferrini sar\u00e0 sotto contratto con le Nazioni Unite per tutta la sua vita.\nNel 1968, Ferrini disegna il francobollo della ricorrenza per il Ventennale della Repubblica italiana (1\u00ba giugno 1966).\nParallelamente a questa attivit\u00e0 grafica, egli svolse la sua attivit\u00e0 di pittore che lo vide impegnato in numerose mostre: Roma (Palazzo delle Esposizioni), Mostra dell'Agricoltura, Collettiva Schneider, Mostra Internazionale di Disegno di via Margutta, Salotto d'Arte C.I.D.A.\nRicevette molti riconoscimenti tra cui quello del Presidente della Repubblica, quello della RAI TV e l'Anguilla d'Oro.(riconoscimento riservato dall'Amministrazione di Monte Argentario a tutti i conterranei che si siano contraddistinti nel mondo).\nLe sue opere sono oggi conservate in molte collezioni private e pubbliche (New York, Miami, Montevideo, Stoccolma, Parigi)\nAll'et\u00e0 di 94 anni \u00e8 morto nella sua casa romana a due passi da Via Margutta. \u00c8 sepolto nel piccolo cimitero di Orbetello, di fronte alla laguna che fu soggetto di vari suoi dipinti."}
{"id": "4403427", "revid": "113765051", "url": "https://it.wikipedia.org/wiki?curid=4403427", "title": "Marlene Ahrens", "text": "Biografia.\nAi Giochi olimpici di Melbourne 1956 conquist\u00f2 la medaglia d'argento con un lancio di 50,38\u00a0m, suo record personale. Partecip\u00f2 anche all'edizione dei Giochi di dove fu portabandiera per il suo paese alla cerimonia di apertura; in gara giunse dodicesima.\nFu inoltre vincitrice per due volte ai Giochi panamericani: nel 1959 e nel 1963."}
{"id": "4403430", "revid": "71433", "url": "https://it.wikipedia.org/wiki?curid=4403430", "title": "Olympus Has Fallen", "text": ""}
{"id": "4403431", "revid": "117112510", "url": "https://it.wikipedia.org/wiki?curid=4403431", "title": "S0-102", "text": "S0-102 \u00e8 una stella situata vicino al centro della Via Lattea, in prossimit\u00e0 della radiosorgente e probabile buco nero supermassiccio Sagittarius A*, attorno al quale orbita con un periodo di 11,5 \u00b1 0,3 anni.\nIl suo cambiamento di posizione apparente \u00e8 stato monitorato dal 2000 al 2012 dai Telescopi Keck, che ne hanno osservato una rivoluzione completa attorno a Sagittarius A*.\nS0-102 \u00e8, al febbraio 2013, la stella col minimo periodo di rivoluzione attorno al centro galattico (circa 11,5 anni), minore anche di quello della stella S2 (circa 16 anni).\nCome termine di paragone il Sole ha un periodo di rivoluzione di circa 225 milioni di anni (periodo detto anno galattico)."}
{"id": "4403432", "revid": "123282567", "url": "https://it.wikipedia.org/wiki?curid=4403432", "title": "Sultanato di Maguindanao", "text": "Il Sultanato di Maguindanao fu uno stato Bangsamoro che govern\u00f2 parte dell'isola di Mindanao, nelle Filippine meridionali tra il 1500 e il 1898.\nLa sua influenza storica si allunga dalla penisola di Zamboanga alla baia di Sarangani. Al suo apice, il sultanato copr\u00ec l'intera isola di Mindanao, e govern\u00f2 sulle pi\u00f9 piccole isole vicine e intorno a Mindanao. Durante l'epoca della colonizzazione europea, il Sultanato intrattenne rapporti amichevoli con i mercanti inglesi e olandesi.\nStoria.\nDurante l'epoca indigena, vi erano due fratelli, di nome Mamalu e Tabunaway, che vivevano in pace a Mindanao, nello specifico nella valle di Cotabato. Quando nel XVI secolo lo Sharif Kabungsuwan predic\u00f2 l'Islam nell'area, Tabunaway si convert\u00ec, mentre Mamalu rimase nella posizione della venerazione degli antenati. A seguito di ci\u00f2, le strade dei due fratelli si divisero: Tabunaway and\u00f2 nelle pianure e Mamalu alle montagne, ma mantennero aperto il loro rapporto fraterno, e cos\u00ec fecero un trattato di pace muto tra i musulmani e gli indigeni.\nLo Shariff Mohammed Kabungsuwan di Johor introdusse l'Islam nell'area, che prima era influenzata dall'induismo dai tempi di Srivijaya, alla fine del XVI secolo, si stabil\u00ec in persona come Sultano, con sede Malabang-Lanao. Dopo aver fatto esiliare a Cotabato alcuni del suo popolo che deviarono dalla sua fede islamica, egli spos\u00f2 molte principesse locali della classe regnante dei Maguinadanao a Dulawan, e fond\u00f2 il Sultanato di Maguindanao, con sete a Dulawan, rendendosi virtualmente Sultano dell'intera isola di cosiddetta Mindanao. The sultanate was usually centered in the valley of Cotabato.\nAsraf Mohamad Samalan Dipatuan Qudratullah Fahar'uddin Nasiruddin, noto popolarmente come Qudarat, e come Ullah Untong da giovane, fu uno dei sultani meglio noti ad aver controllato Mindanao. Nel suo santuario isolano a Sulu, fu noto come Sultano Nasiruddin e fu Sultano di quell'isola riconosciuta dal Sultanato di Sulu. Su quell'isola vi si trova ancora la sua tomba. Suo Abd al-Rahman continu\u00f2 a incrementare il potere e l'influenza del sultanato."}
{"id": "4403433", "revid": "729019", "url": "https://it.wikipedia.org/wiki?curid=4403433", "title": "Focke-Wulf Fw 55", "text": "Il Focke-Wulf Fw 55 fu un monomotore monoplano da addestramento ad ala alta sviluppato dall'azienda aeronautica tedesca Focke-Wulf Flugzeugbau AG nei primi anni trenta.\nSviluppo migliorativo dell'Albatros Al 102, che la Focke-Wulf aveva continuato a produrre dopo l'acquisizione dell'Albatros Flugzeugwerke GmbH, venne prodotto in piccola serie venendo adottato sia dalle scuole di volo civili che da quelle della Luftwaffe."}
{"id": "4403439", "revid": "775372", "url": "https://it.wikipedia.org/wiki?curid=4403439", "title": "Atwater Village", "text": "Atwater Village (conosciuto anche come \"The Village\") \u00e8 un quartiere dell'EstSide di Los Angeles. Secondo il censimento del 2010 gli abitanti sono 14,888.\n\u00c8 posto ad un'altitudine di 123 metri tra il fiume Los Angeles ad ovest e la citt\u00e0 di Glendale a nord e ad est. Il quartiere confina inoltre con il distretto di Silver Lake a sud, \"Elysian Valley\" a sud-est, Glassell Park a nord-est e con Los Feliz e con il Griffith Park attraverso il fiume ad ovest.\nLe principali arterie sono la San Fernando Road, la Fletcher Drive e la Los Feliz e Glendale Boulevards. Le Freeways Golden State e Glendale corrono lungo i bordi ovest e sud-est del distretto.\nStoria.\nIl terreno sul quale oggi sorge il distretto era in origine parte del Rancho San Rafael, un Ranchos della California che comprendeva anche i terreni sui quali oggi sorge la citt\u00e0 di Glendale e la parte nord-est di Los Angeles. Nel 1868 W.C.B. Richarson compr\u00f2 una parte di questo terreno rinominandola \"Rancho Santa Eulalia\". Nel 1902 il terreno fu ulteriormente diviso in lotti di dimensioni minori per essere venduto a costruttori edili. La suddivisione che spaziava dal \"Southern Pacific tracks\" al fiume Los Angeles fu chiamata \"Atwater\" per la sua prossimit\u00e0 con l'acqua della riva del fiume."}
{"id": "4403443", "revid": "104458", "url": "https://it.wikipedia.org/wiki?curid=4403443", "title": "Carina Vogt", "text": "Biografia.\nHa debuttato in Coppa Continentale, la massima competizione femminile di salto prima dell'istituzione della Coppa del Mondo nella stagione 2012, il 6 agosto 2006 a Klingenthal, giungendo 31\u00aa.\nIn Coppa del Mondo ha esordito il 7 gennaio 2012 a Hinterzarten (35\u00aa), ha ottenuto il primo podio il 10 febbraio 2013 a Za\u014d (3\u00aa) e la prima vittoria il 18 gennaio 2015 nella medesima localit\u00e0. In carriera ha partecipato a due edizioni dei Giochi olimpici invernali, (dov'\u00e8 giunta 1\u00ba nel trampolino normale, nonostante non avesse mai vinto in Coppa del Mondo) e (5\u00aa nel trampolino normale), e a cinque dei Campionati mondiali, vincendo sei medaglie (cinque ori e un bronzo)."}
{"id": "4403453", "revid": "181286", "url": "https://it.wikipedia.org/wiki?curid=4403453", "title": "Calcio Femminile Padova", "text": ""}
{"id": "4403454", "revid": "287204", "url": "https://it.wikipedia.org/wiki?curid=4403454", "title": "Jeff Merkley", "text": "Biografia.\nNato e cresciuto nell'Oregon, Merkley studi\u00f2 a Stanford e a Princeton. Dopo aver lavorato nel mondo degli affari come analista, Merkley si dedic\u00f2 alla politica con il Partito Democratico e nel 1998 venne eletto all'interno della legislatura statale dell'Oregon.\nNel 2008 decise di lasciare il seggio per candidarsi al Senato contro il repubblicano in carica Gordon Smith e riusc\u00ec a vincere le elezioni con un margine di tre punti percentuali.\nJeff Merkley \u00e8 giudicato un democratico di vedute progressiste, specialmente per quanto riguarda i temi dei diritti LGBT e del conflitto in Iraq.\nConiugato con Mary Sorteberg, Merkley ha due figli."}
{"id": "4403455", "revid": "6923", "url": "https://it.wikipedia.org/wiki?curid=4403455", "title": "Sultanato di Sulu", "text": "Il Sultanato di Sulu Dar al-Islam (Jawi: \u0633\u0644\u0637\u0646\u0629 \u0633\u0648\u0644\u0648 \u062f\u0627\u0631 \u0627\u0644\u0625\u0633\u0644\u0627\u0645) fu uno Stato Taus\u016bg islamico che govern\u00f2 sulle isole del mar di Sulu, nelle Filippine meridionali e in diversi luoghi nel Borneo settentrionale dal 1457 al 1917.\nIl sultanato fu fondato nel 1457 dall'esploratore arabo Johore e dallo studioso di religione Sayyid Abu Bakr Abiri dopo aver creato un insediamento a Banua Buansa Ummah (Umma \u00e8 un termine arabo per \"comunit\u00e0\").\nDopo il matrimonio di Abu Bakr e la principessa locale dayang-dayang Paramisuli, fond\u00f2 il sultanato e assunse il titolo di \"Paduka Mahasari Maulana al-Sultan\" Sharif ul-H\u0101shim.\nOggi, l'istanza su chi sia il legittimo sultano di sulu \u00e8 disputata da diversi rami delle famiglie reali, sebbene la linea di successione ricade sul ramo Kiram della famiglia reale dal 1863 Jamalul (Agdam) Alam-Kiram."}
{"id": "4403466", "revid": "1782831", "url": "https://it.wikipedia.org/wiki?curid=4403466", "title": "Silvio Bernardo", "text": "Biografia.\nNato a Colonna (RM) da genitori originari di Santa Severina, fu senatore della IV legislatura della Repubblica Italiana, nei governi Leone I, Moro I, Moro II e Moro III. Sostitu\u00ec al Senato Giuseppe Mario Militerni, morto nel 1967.\nSi candid\u00f2 in seguito alle elezioni comunali del 1979, dove poi ricevette la nomina definitiva a sindaco di Crotone. Mantenne la carica fino al 1982.\nMor\u00ec a Crotone il 6 aprile 1993."}
{"id": "4403469", "revid": "1708406", "url": "https://it.wikipedia.org/wiki?curid=4403469", "title": "Spettro essenziale", "text": "In matematica, lo spettro essenziale di un operatore limitato \u00e8 un sottoinsieme dello spettro.\nOperatori limitati.\nSia formula_1 uno spazio di Banach e formula_2 un operatore limitato definito su formula_1. In letteratura vi sono diverse definizioni di spettro essenziale, che non sono equivalenti tra loro (ma coincidono nel caso di un operatore autoaggiunto):\nLo spettro essenziale \u00e8 sempre chiuso, indipendentemente dalla definizione usata, e si ha:\nIl \"raggio spettrale\" dello spettro essenziale \u00e8 dato da:\nLo spettro essenziale di un operatore formula_2 \u00e8 invariante se a formula_2 si somma un operatore compatto per \"k\" = 1,2,3,4, ma non per \"k\" = 5. Il caso \"k\" = 4, in particolare, fornisce la parte di spettro che \u00e8 indipendente dalla perturbazione di un operatore compatto:\ndove formula_25 \u00e8 l'insieme degli operatori compatti in formula_1.\nOperatori limitati autoaggiunti.\nSia formula_1 uno spazio di Hilbert e formula_2 un operatore limitato autoaggiunto definito su formula_1. Lo spettro essenziale formula_30 di formula_2 \u00e8 l'insieme dei numeri complessi formula_5 tali che:\nnon \u00e8 un operatore di Fredholm. Si tratta sempre di un insieme chiuso che \u00e8 un sottoinsieme dello spettro, in tal caso contenente solo valori reali data la natura dell'operatore considerato (autoaggiunto).\nSe formula_34 \u00e8 un operatore compatto su formula_1, allora lo spettro essenziale di formula_2 e formula_37 coincidono.\nIl \"criterio di Weyl\" afferma che formula_5 \u00e8 nello spettro di formula_2 se esiste una successione formula_40 in formula_1 tale che formula_42 e:\nmentre formula_5 \u00e8 nello spettro essenziale se la successione formula_40 non contiene nessuna sottosuccessione convergente (questo si verifica, ad esempio, se formula_40 \u00e8 ortonormale e tale successione viene detta \"successione singolare\".\nIl complementare dello spettro essenziale di formula_2 \u00e8 lo \"spettro discreto\" formula_48:\ne formula_50 se \u00e8 un autovalore isolato con molteplicit\u00e0 finita, ovvero la dimensione di:\n\u00e8 finita e non nulla. Inoltre, esiste un formula_52 tale che se e solo se formula_53 e formula_54 allora formula_55."}
{"id": "4403470", "revid": "599013", "url": "https://it.wikipedia.org/wiki?curid=4403470", "title": "Confederazione di Madya-as", "text": "La Confederazione di Madya-as era uno Stato filippino prespagnolo nella regione delle isole di Visayas. Fu fondato nel XIII secolo dai ribelli guidati da Datu Puti, che era fuggito dal Rajah Makatunao del Borneo.\nLa confederazione semidemocratica era governata da Re o monarchi chiamati Datu e raggiunse il suo apice durante il XV secolo sotto la guida di Datu Padojinog quando fece guerra all'Impero cinese, il Rajanato di Butuan e i sultanati di Sulu e Maguindanao.\nFu minacciato dal Regno di Maynila e dal Regno di Tondo per poi essere integrato nell'Impero spagnolo attraverso i patti e i trattati di Miguel L\u00f3pez de Legazpi e suo nipote Juan de Salcedo. \nDurante il tempo della sua ispanizzazione, le principalit\u00e0 della confederazione erano gi\u00e0 sviluppate in insediamenti con distinte strutture sociali, culturali e religiose.\nTra le prove archeologiche l'esistenza della nazione Hiligaynon sono artifatti trovati in tombe pre-ispaniche da molte parti dell'isola, che sono ora mostrate al museo Iloilo nella citt\u00e0 di Iloilo.\nUn'altra testimonianza dell'antichit\u00e0 di questa civilt\u00e0 \u00e8 il pi\u00f9 antico e lungo poema epico della regione, conosciuto come lo Hinilawod."}
{"id": "4403472", "revid": "54354", "url": "https://it.wikipedia.org/wiki?curid=4403472", "title": "Isole di Visayas", "text": ""}
{"id": "4403473", "revid": "54354", "url": "https://it.wikipedia.org/wiki?curid=4403473", "title": "Rajanato di Butuan", "text": ""}
{"id": "4403482", "revid": "478814", "url": "https://it.wikipedia.org/wiki?curid=4403482", "title": "Ma-i", "text": "Ma-i (anche Ma'i, Mai, Ma-yi o Mayi; Cinese: \u9ebb\u9038; Pe\u030dh-\u014de-j\u012b: m\u00e1 it) fu uno stato filippino preispanico la cui esistenza fu registrata dalle cronache cinesi imperiali negli annali Zhu Fan Zhi della Storia della Dinastia Song.\n\u00c8 anche registrato il sultanato del Brunei come nazione di Maidh.\nQuesto stato era centrato nell'isola di Mindoro."}
{"id": "4403485", "revid": "1543377", "url": "https://it.wikipedia.org/wiki?curid=4403485", "title": "Coconut Grove", "text": "Coconut Grove \u00e8 un quartiere residenziale e la sede della municipalit\u00e0 di Miami, nella Contea di Miami-Dade della Florida, negli Stati Uniti d'America. L'area della zona \u00e8 di 14,52 km2 e la popolazione nel 2011 di 20.076 abitanti.\nCoconut Grove \u00e8 la zona abitata pi\u00f9 antica di Miami. Il suo nome \u00e8 a volte indicato come \"Cocoanut Grove\", ma quello attuale venne stabilito quando la citt\u00e0 venne incorporata nel 1919.\nGeografia.\n\u00c8 limitata a sud dalla North Prospect Drive, ad ovest dalla LeJeune Road, a nord dalla South Dixie Highway (tratto urbano della U.S. Route 1) e dalla Rickenbacker Causeway, mentre ad est si affaccia sulla Baia di Biscayne.\nSi trova a sud di Brickell e The Roads, mentre \u00e8 ad est di Coral Gables.\nStoria.\nQuello che \u00e8 oggi Coconut Grove si \u00e8 formato nel 1925 quando la citt\u00e0 di Miami annett\u00e9 due aree di dimensioni simili: la citt\u00e0 di Coconut Grove e la gran parte della citt\u00e0 di \"Silver Bluff\". Coconut Grove corrisponde approssimativamente all'area coperta dal codice postale 33133, sebbene questo codice include parti di Coral Way e Coral Gables, e piccole parti del codice 33129.\nNella zona si stabilirono diverse ondate di immigrazione a partire dal 1825, quando fu attivato il faro di Cape Florida. Il nome si fa risalire al \"Dr. Horace P. Porter\" quando affitt\u00f2 una casa dalla vedova di \"Edmond D. Beasley\" nel 1873. Ci visse solo un anno, ma in quel periodo vi stabil\u00ec un ufficio postale chiamato Coconut Grove.\nNello stesso periodo l'area inizi\u00f2 a suscitare l'interesse di nordamericani, inglesi ed immigranti dalle Bahamas. Nel 1882 venne costruito qui il primo hotel del sud della Florida: il Bay View Inn, successivamente conosciuto come Peacock Inn), venne costruito nell'area dell'attuale \"Peacock Park\" dagli immigranti inglesi Isabella e Charles Peacock. Il primo insediamento di persone di colore venne stabilito negli anni 1880 da lavoratori della Bahamas che lavoravano al Peacock Inn.\nIl \"Barnacle Historic State Park\" \u00e8 la pi\u00f9 antica abitazione nella Contea di Miami-Dade; costruita nel 1891 fu la casa di \"Ralph Middleton Munroe\", conosciuto come \"Il commodoro\" per essere stato il primo commodoro e fondatore del \"Biscayne Bay Yacht Club\", oltre ad essere un progettista di yacht.\nDa citt\u00e0 indipendente che era inizialmente, Coconut Grove fu annessa alla citt\u00e0 di Miami nel 1925.\nNegli anni 1960 la riva della baia di Coconut Grove fu il centro del movimento giovanile della Florida del sud, in particolare ospitando numerosi incontri e concerti, compreso quello contesto dei Doors al \"Dinner Key\".\nSociet\u00e0.\nCoconut Grove, divisa tra \"Northeast Coconut Grove\" e \"Southwest Coconut Grove\", nel 2000 aveva una popolazione complessiva di circa 19.000 abitanti su di un'area di 14.52 km2.\nI codici postali della zona sono 33129 e 33133. La percentuale di persone con difficolt\u00e0 a parlare la lingua inglese \u00e8 dell'8.1%. La percentuale delle persone nate in Florida era del 31.6%, quella delle persone nate in altri stati americani del 34.7%, la percentuale di americani nati all'estero del 2.3%, mentre la percentuale di stranieri del 31.4%.\nNel Northwest Grove la percentuale di ispanici era del 35.24%, il 2.25% di persone di colore, il 60.96% di bianchi ed l'1.55% di altre razze.\nNel Southwest Grove la percentuale di ispanici era del 14.80%, il 48.27% di persone di colore, il 35.27% di bianchi ed l'1.66% di altre razze.\nLa zona ovest \u00e8 prevalentemente composta da discendenti dei marinai afro-caraibici che popolarono la zona dalle Bahamas. Il \"Goombay festival\" \u00e8 la celebrazione delle radici storiche di questa comunit\u00e0.\nCultura.\nBiblioteche.\nLa \"Miami-Dade Public Library\" gestisce nella zona due biblioteche:\nScuole.\nA Coconut Grove si trovano le seguenti scuole:\nEconomia.\nL'attivit\u00e0 commerciale \u00e8 caratterizzata da numerosi caff\u00e8 e ristoranti, frequentati la sera dai numerosi studenti della University of Miami e della Florida International University.\nI maggiori centri commerciali sono CocoWalk e Streets of Mayfair.\nLa zona sulla Baia di Biscayne \u00e8 caratterizzata da una discreta attivit\u00e0 marittima, con un club di vela (Coconut Grove Sailing Club), uno yacht club (Coral Reef Yacht Club) ed una marina (Dinner Key Marina).\nLe attivit\u00e0 degli idrovolanti della Pan American World Airways erano basate a Dinner Key ed il municipio di Miami \u00e8 attualmente del vecchio \"Pan American Seaplane Base and Terminal Building\".\nInfrastrutture e trasporti.\nLe stazioni Metrorail della Metropolitana di Miami nella zona sono:\nLe ultime due stazioni sono interconnesse con la rete di trasporto su gomma Metrobus."}
{"id": "4403490", "revid": "478814", "url": "https://it.wikipedia.org/wiki?curid=4403490", "title": "Regno di Namayan", "text": "Regno di Namayan (anche regno di Sapa, Maysapan o Nasapan), fu uno dei tre principali regni che dominarono i territori lungo il fiume Pasig e la costa della Laguna de Bay nelle Filippine, prima della conquista spagnola del XVI secolo.\nNamayan \u00e8 il pi\u00f9 antico dei tre regni, rispetto al Regno di Tondo e al regno di Maynila, ed era formato da una confederazione di barangay che iniziarono a prosperare nel 1175."}
{"id": "4403491", "revid": "177531", "url": "https://it.wikipedia.org/wiki?curid=4403491", "title": "SCE Cambridge Studio", "text": ""}
{"id": "4403494", "revid": "212348", "url": "https://it.wikipedia.org/wiki?curid=4403494", "title": "Ron Barber", "text": "Biografia.\nNato a Wakefield, nello Yorkshire, Barber si trasfer\u00ec in Arizona per il lavoro del padre, che era un aviatore di stanza alla Davis-Monthan Air Force Base. Barber studi\u00f2 all'Universit\u00e0 dell'Arizona e successivamente diresse una piccola impresa insieme a sua moglie Nancy per oltre vent'anni.\nEntrato in politica con il Partito Democratico, Barber divenne un collaboratore della deputata Gabrielle Giffords. Nel gennaio del 2011 Barber era ad un comizio della Giffords nella citt\u00e0 di Tucson quando venne perpetrato un attentato alla vita della deputata. Nell'eversione morirono sei persone, la Giffords riport\u00f2 gravissime ferite e Barber rimase colpito al femore e al volto.\nUn anno dopo la Giffords decise di lasciare la Camera dei Rappresentanti per dedicarsi totalmente alla riabilitazione e Barber si candid\u00f2 per il suo seggio, riuscendo a vincere le elezioni speciali. Alcuni mesi dopo Barber decise di chiedere un mandato completo e dovette affrontare l'avversaria repubblicana Martha McSally, un colonnello dell'Air Force. La competizione fu molto serrata e inizialmente la McSally sembr\u00f2 prevalere di misura nei risultati; tuttavia quando fu ultimato lo spoglio delle schede, Barber venne dichiarato vincitore per pochi voti di scarto.\nDue anni dopo, nel 2014, Barber si ricandid\u00f2 per un altro mandato e nelle elezioni dovette affrontare nuovamente la McSally. Anche questa volta la competizione fu molto combattuta e alla fine, dopo vari spogli, Barber venne dichiarato sconfitto con un margine di appena 167 voti, che lo costrinse quindi a lasciare il seggio del Congresso all'avversaria.\nBarber risiede a Tucson con la moglie e le due figlie."}
{"id": "4403495", "revid": "767487", "url": "https://it.wikipedia.org/wiki?curid=4403495", "title": "Pansy Post, Protean Player", "text": "Pansy Post, Protean Player \u00e8 un cortometraggio muto del 1916 diretto da Arthur Ellery. Fu uno degli ultimi film della carriera di Ellery, un regista che aveva iniziato a lavorare per la Thanhouser due anni prima, nel 1914, dopo una breve carriera come attore alla Lubin.\nProduzione.\nIl film fu prodotto dalla Thanhouser Film Corporation e dalla Falstaff Comedies.\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale cinematografiche statunitensi il 21 marzo 1916."}
{"id": "4403497", "revid": "54354", "url": "https://it.wikipedia.org/wiki?curid=4403497", "title": "Regno di Maynila", "text": "Il Regno di Maynila fu uno delle tre entit\u00e0 politiche che domin\u00f2 l'area del fiume Pasig prima dell'arrivo dei colonizzatori spagnoli nel XVI secolo."}
{"id": "4403498", "revid": "54354", "url": "https://it.wikipedia.org/wiki?curid=4403498", "title": "Regno di Manila", "text": ""}
{"id": "4403501", "revid": "516508", "url": "https://it.wikipedia.org/wiki?curid=4403501", "title": "H\u00fcrrem Sultan", "text": ""}
{"id": "4403503", "revid": "181286", "url": "https://it.wikipedia.org/wiki?curid=4403503", "title": "Alaska Gelati Veglie", "text": ""}
{"id": "4403508", "revid": "767487", "url": "https://it.wikipedia.org/wiki?curid=4403508", "title": "The Belle of the School", "text": "The Belle of the School \u00e8 un cortometraggio muto del 1914 diretto da Arthur Ellery. Fu il secondo dei tre film diretti da Ellery che avevano come protagonista Muriel Ostriche.\nProduzione.\nIl film fu prodotto dalla Thanhouser Film Corporation (con il nome Princess).\nDistribuzione.\nDistribuito dalla Mutual Film, usc\u00ec nelle sale cinematografiche USA il 21 agosto 1914."}
{"id": "4403509", "revid": "118571018", "url": "https://it.wikipedia.org/wiki?curid=4403509", "title": "Naturalismo (pittura)", "text": "Per Naturalismo s'intende un certo modo di rappresentare con la pittura il mondo visibile. Naturalismo significa dipingere le cose nel modo in cui esse ci appaiono quando le osserviamo da un unico punto di vista, vale a dire, da una postazione statica. Il Cubismo introdusse invece una descrizione del mondo visibile osservato da una postazione dinamica, vale a dire, da pi\u00f9 punti di vista successivi e contigui. L'immagine cinetica realizza la simultaneit\u00e0 di tutti i punti di vista."}
{"id": "4403510", "revid": "184755", "url": "https://it.wikipedia.org/wiki?curid=4403510", "title": "J\u00e9r\u00f4me Haehnel", "text": "In carriera ha vinto un torneo dell'ATP Tour nell'ottobre 2004 a Metz, sconfiggendo in finale il connazionale Richard Gasquet, nello stesso anno, come numero 271 del ranking, supera le qualificazioni dell'Roland Garros e al suo primo incontro in un tabellone principale di un torneo del Grande Slam elimina in tre set Andre Agassi. Il 21 febbraio dell'anno successivo ha raggiunto la 78\u00aa posizione in classifica, la migliore della sua carriera. Complessivamente in singolare vanta anche due successi e altre tre finali perse nel circuito challenger e quattro successi e altre nove finali perse nel circuito futures."}
{"id": "4403513", "revid": "767487", "url": "https://it.wikipedia.org/wiki?curid=4403513", "title": "Francisco Molina", "text": ""}
{"id": "4403518", "revid": "767487", "url": "https://it.wikipedia.org/wiki?curid=4403518", "title": "The Keeper of the Light (film 1914)", "text": "The Keeper of the Light \u00e8 un cortometraggio muto del 1914 diretto da Arthur Ellery. Fu l'ultimo dei tre film girati insieme da Ellery e da Muriel Ostriche.\n\u00c8 l'unica volta che il nome di Charles van Houten appare in un film come direttore della fotografia.\nProduzione.\nIl film fu prodotto dalla Thanhouser Film Corporation (con il nome Princess). Venne girato a City Island, nel Bronx.\nDistribuzione.\nDistribuito dalla Mutual Film, usc\u00ec nelle sale cinematografiche USA il 28 agosto 1914."}
{"id": "4403525", "revid": "339392", "url": "https://it.wikipedia.org/wiki?curid=4403525", "title": "Comando Carabinieri Ministero Affari Esteri", "text": ""}
{"id": "4403526", "revid": "1442080", "url": "https://it.wikipedia.org/wiki?curid=4403526", "title": "Juan Marvezzi", "text": ""}
{"id": "4403529", "revid": "228587", "url": "https://it.wikipedia.org/wiki?curid=4403529", "title": "August Wilhelm von Babo", "text": "Biografia.\nAugust Wilhelm von Babo era figlio del barone imperiale Lambert Joseph von Babo e di sua moglie Emilie Geib. Il chimico Lambert Heinrich von Babo era suo fratello, il chimico agrario ed enologo Edmund Mach suo genero.\nVon Babo studi\u00f2 agraria all'Istituto superiore di Heidelberg e Freiburg. In seguito frequent\u00f2 per perfezionamento ulteriori istituti agrari e lavor\u00f2 all'istituto scolastico agrario di Weinheim. Dopodich\u00e9 assunse la direzione della vigna sperimentale dell'Istituto superiore di Karlsruhe, dove lavor\u00f2 sette anni. Nel 1860 fu nominato direttore della scuola di viticoltura di Klosterneuburg, fondata nello stesso anno, l'attuale Istituto scolastico superiore federale ed Ufficio federale per la vitcoltura e la frutticoltura. Occup\u00f2 questa carica fino al 1893, alla fine della sua attivit\u00e0 professionale. Sotto la sua egida la scuola di viticoltura crebbe in un istituto tecnico-professionale di primo piano della monarchia austroungarica.\nIl 27 marzo 1852 von Babo spos\u00f2 Auguste Margarethe Bender. Nel 1870 sua moglie mor\u00ec e il 7 settembre 1875 spos\u00f2 Elise Hartig. Con entrambe le mogli ebbe una figlia e quattro figli.\nNel 1893 fu collocato a riposo su propria richiesta e mor\u00ec all'et\u00e0 di 67 anni, il 16 ottobre 1894, a Weidling vicino a Klosterneuburg.\nIstitu\u00ec egli stesso la \"Medaglia Babo\" per i meriti nella viticoltura.\nImportanza.\nL'importanza di von Babo si basa sulla sua ampia promozione della viticoltura e sull'ampliamento della formazione e della ricerca nella scuola di viticoltura di Klosterneuburg.\nNel 1861 Babo perfezion\u00f2 il saccarometro inventato da Karl Josef Napoleon Balling per il Grado Babo, che viene usato ancora oggi per la misurazione del contenuto di zucchero nel mosto.\nDalla comparsa della fillossera della vite lott\u00f2 contro questo pericolo per la viticoltura. \u00c8 grazie alla sua proposta che la viticoltura fu innestata su un supporto di una vite nordamericana resistente alla fillossera. L'ironia della sorte \u00e8 che la fillossera fu importata in Europa attraverso la Gran Bretagna proprio sulla vite americana che Babo nel 1868 per scopi di ricerca - nella ricerca di soluzioni per la lotta contro l'oidio - introdusse in Austria. Per questa ragione in vari momenti le ostilit\u00e0 contro di lui furono cos\u00ec grandi, che solo con l'accompagnamento della gendarmeria poteva percorrere la strada dalla sua abitazione alla scuola di viticoltura.\nOpere principali.\nVon Babo redasse dal 1854 al 1857 il giornale agricolo per il Granducato di Baden e fu il curatore di svariati periodici specializzati. Oltre a ci\u00f2 ha redatto e curato alcune opere fondamentali sulla viticoltura e sull'enologia:"}
{"id": "4403533", "revid": "1427733", "url": "https://it.wikipedia.org/wiki?curid=4403533", "title": "David Arellano", "text": "Carriera.\nPioniere del calcio cileno, cresce nel Deportivo Magallanes, squadra dai buoni prospetti ma falcidiata da forti dissidi interni. \nGuida un gruppo di altri giovani talenti del Magallanes a lasciare il club per formare una squadra che potesse avvicinarsi al calcio professionistico.\nDa questa \"egira\" nasce il Colo Colo, squadra destinata a fare la storia del calcio cileno.\nIndiscusso protagonista del panorama calcistico cileno, guida l\"'Albiroja\" al suo primo traguardo internazionale: il terzo posto nella Copa Am\u00e9rica 1926, giocatasi proprio in Cile.\nPartito per una tourn\u00e9e europea nella quale spiega calcio e mette in mostra le sue innumerevoli prodezze, fra cui la celebre \"Chilena\", che contribu\u00ec a rendere celebre in Europa con le sue giocate.\nMuore di peritonite a 24 anni, in seguito ad una violenta ginocchiata allo stomaco durante una partita contro il Valladolid.\nLa prematura scomparsa lo consegna di fatto all'Olimpo del Calcio. A lui \u00e8 dedicato l'Estadio Monumental di Santiago del Cile."}
{"id": "4403542", "revid": "47767", "url": "https://it.wikipedia.org/wiki?curid=4403542", "title": "Nucleo Antisofisticazioni", "text": ""}
{"id": "4403543", "revid": "599013", "url": "https://it.wikipedia.org/wiki?curid=4403543", "title": "Helen's Babies", "text": ""}
{"id": "4403548", "revid": "47767", "url": "https://it.wikipedia.org/wiki?curid=4403548", "title": "Nucleo antisofisticazioni", "text": ""}
{"id": "4403549", "revid": "256896", "url": "https://it.wikipedia.org/wiki?curid=4403549", "title": "Fronte Clandestino di Resistenza dei Carabinieri", "text": ""}
{"id": "4403551", "revid": "256896", "url": "https://it.wikipedia.org/wiki?curid=4403551", "title": "Associazione dei cavalieri italiani del Sovrano Militare Ordine di Malta", "text": ""}
{"id": "4403553", "revid": "767487", "url": "https://it.wikipedia.org/wiki?curid=4403553", "title": "Tommaso Scipioni", "text": "Biografia.\nFiglio di Francesco Scipioni e di Angela Jacoangeli. Si laure\u00f2 \"in utroque iure\" alla Sapienza. Laico, nel 1738 fu nominato avvocato fiscale della legazione di Ferrara, sotto il cardinale Raniero d'Elci; mantenne la carica, dopo il 1740, anche col successore, cardinale Marcello Crescenzi.\nProfessore di diritto all'Universit\u00e0 di Ferrara, Scipioni fu autore di un trattato di diritto penale in sei libri, continuazione di un trattato di Tranquillo Ambrosini, il quale fu stampato a Venezia con falso luogo di stampa. Il trattato, continuato da Matteo Antonio Bassani, ebbe successo, fu recensito favorevolmente dalle \"Novelle della repubblica letteraria\" e dallo Zaccaria, e fu citato dal Mazzuchelli."}
{"id": "4403556", "revid": "256896", "url": "https://it.wikipedia.org/wiki?curid=4403556", "title": "Associazione dei cavalieri italiani del sovrano militare Ordine di Malta", "text": ""}
{"id": "4403557", "revid": "256896", "url": "https://it.wikipedia.org/wiki?curid=4403557", "title": "Bandiera del Sovrano Militare Ordine di Malta", "text": ""}
{"id": "4403558", "revid": "256896", "url": "https://it.wikipedia.org/wiki?curid=4403558", "title": "Gran maestri dell'ordine di Malta", "text": ""}
{"id": "4403559", "revid": "256896", "url": "https://it.wikipedia.org/wiki?curid=4403559", "title": "Venerande lingue del Sovrano Militare Ordine di Malta", "text": ""}
{"id": "4403562", "revid": "1494169", "url": "https://it.wikipedia.org/wiki?curid=4403562", "title": "Fuente el Olmo", "text": ""}
{"id": "4403563", "revid": "28592", "url": "https://it.wikipedia.org/wiki?curid=4403563", "title": "Olmo americano", "text": ""}
{"id": "4403566", "revid": "767487", "url": "https://it.wikipedia.org/wiki?curid=4403566", "title": "Qualcuno da amare (film 2012)", "text": " \u00e8 un film del 2012 diretto da Abbas Kiarostami.\nSi tratta dell'ultima direzione del regista iraniano Kiarostami; il film, ambientato in Giappone, \u00e8 stato presentato in anteprima e in concorso per la Palma d'oro alla 65\u00aa edizione del Festival di Cannes.\nTrama.\nTokyo. Akiko \u00e8 una giovane studentessa che, trasferitasi due anni prima dalla provincia per frequentare sociologia all'universit\u00e0, si prostituisce all'insaputa della famiglia e del gelosissimo fidanzato Noriaki. Una sera il suo protettore Hiroshi le procura un appuntamento a casa di un anziano professore in cerca di momenti di pura amicizia per alleviare la sua solitudine.\nAkiko, alla vigilia di un esame, e con la nonna arrivata in citt\u00e0 proprio per incontrarla, vorrebbe sottrarsi ma poi accetta anche perch\u00e9 forse non sa come affrontare la nonna che potrebbe sospettare qualcosa.\nA casa del professor Watanabe, Akiko, dopo un breve dialogo, si infila nel letto, mandando in fumo i progetti \"romantici\" del garbato anziano che, vistala esausta, la lascia dormire. La mattina seguente la accompagna all'universit\u00e0 dove ad aspettarla c'\u00e8 il fidanzato che fa una scenata di gelosia. Noriaki avvicina poi Watanabe prendendolo per il nonno di Akiko. Lui sta al gioco e capisce che l'innamoratissimo fidanzato vorrebbe sposarla convinto che cos\u00ec si risolverebbero i problemi tra loro.\nUscita dall'universit\u00e0, Akiko imbarazzata sale in auto con i due uomini, quindi Noriaki, che ha un'officina, si offre di fare una riparazione al volo all'auto di quello che crede essere il nonno della sua fidanzata. I tre poi si dividono ma il professore, appena tornato a casa, riceve una telefonata da Akiko che gli chiede aiuto.\nDa un cliente dell'officina che conosceva il professor Watanabe, Noriaki deve aver scoperto che quell'uomo non \u00e8 il nonno di Akiko e cos\u00ec ha finalmente messo insieme tutti gli elementi e poi, fuori di s\u00e9, ha raggiunto la ragazza colpendola al volto.\nWatanabe soccorre Akiko e la riporta a casa sua, ma presto i due sono raggiunti dal ragazzo ancora infuriato. Dopo aver dato in escandescenze fuori dalla porta e danneggiato l'auto di Watanabe, Noriaki manda in frantumi una finestra e il professore cade a terra."}
{"id": "4403568", "revid": "1159029", "url": "https://it.wikipedia.org/wiki?curid=4403568", "title": "Stadio (Catanzaro)", "text": "Stadio (\"'U Stadiu\" in dialetto locale) \u00e8 il quartiere di Catanzaro che ospita il Nicola Ceravolo, cui deve il nome, il PalaGreco, il carcere minorile, l'ospedale Pugliese, il Pontificio seminario regionale San Pio X e il Parco della Biodiversit\u00e0 mediterranea. Si trova nella parte settentrionale della citt\u00e0 e fa parte della II circoscrizione.\nStoria.\nUn tempo quartiere di edilizia popolare, deve il suo aspetto attuale all'espansione della citt\u00e0 nel Secondo dopoguerra."}
{"id": "4403569", "revid": "15756", "url": "https://it.wikipedia.org/wiki?curid=4403569", "title": "Shirin (film)", "text": "Shirin \u00e8 un film del 2008 diretto da Abbas Kiarostami, presentato \"Fuori Concorso\" alla 65\u00aa Mostra internazionale d'arte cinematografica di Venezia.\nTrama.\nIn un cinema, centoquattordici spettatrici assistono alla proiezione dell'adattamento cinematografico di un classico della letteratura persiana del XII Secolo, \"Khosrow e Shirin,\" girato dallo stesso Kiarostami. Lo schermo del cinema non viene mai inquadrato e vengono mostrate solo le reazioni delle spettatrici.\nIl film consiste infatti in una lunga carrellata dei volti delle donne in sala.\nProduzione.\nIl film \u00e8 stato presentato Fuori Concorso nel 2008 al Festival del Cinema di Venezia. In Italia il film non \u00e8 stato distribuito.\nRegia.\nAlcune attrici, come Juliette Binoche, non hanno assistito realmente all'adattamento proiettato nella sala cinematografica, ma sono state messe per cinque minuti dinanzi a un pannello bianco con tre punti neri e le loro reazioni sono state inserite in un momento successivo durante il montaggio.\nAccoglienza.\nCritica.\nSu Cinematografo.it, Silvio Grasselli ha scritto: \"Incredibilmente affine al memorabile corto che negli anni settanta il lituano Herz Frank realizz\u00f2 'semplicemente' registrando le reazioni di un bambino davanti a uno spettacolo di marionette, il film di Kiarostami non si limita ad una vieta metariflessione sul mezzo cinematografico; con coraggio invece s\u2019interroga prima di tutto sullo speciale statuto dello spettatore cinematografico, polo del dispositivo sempre meno certo e definito, per poi spingere il discorso del film fino ai limiti della visione, al senso del non-visibile\".\nSu Il Manifesto, Cristina Piccino ha scritto invece che \"Vengono in mente i lavori di Shirin Neshat, la splendida artista iraniana, e probabilmente questo film sarebbe perfetto nello spazio di una galleria o qualsiasi altro luogo che non sia la sala\". Pi\u00f9 caustico Maurizio Porro sul Corriere della Sera, che ha sottolineato che \"All'anteprima c'\u00e8 stato un fuggi fuggi storico con anziani critici che saltavano i gradini pur di guadagnare l'uscita\"."}
{"id": "4403570", "revid": "767487", "url": "https://it.wikipedia.org/wiki?curid=4403570", "title": "Compiti a casa (film)", "text": "Compiti a casa (in iraniano \u0645\u0634\u0642 \u0634\u0628, \"Mashgh-e Shab\") \u00e8 un film del 1989 diretto da Abbas Kiarostami."}
{"id": "4403571", "revid": "767487", "url": "https://it.wikipedia.org/wiki?curid=4403571", "title": "Gozaresh", "text": "Gozaresh, (in iraniano \u06af\u0632\u0627\u0631\u0634), \u00e8 un film del 1977 diretto da Abbas Kiarostami.\nTrama.\nUn funzionario del ministero delle Finanze, Mahmad Firuzkui, \u00e8 accusato di prendere tangenti. Al tempo stesso il suo matrimonio si sta sgretolando e la moglie minaccia di lasciarlo."}
{"id": "4403572", "revid": "767487", "url": "https://it.wikipedia.org/wiki?curid=4403572", "title": "Il viaggiatore (film)", "text": "Il viaggiatore (\"Mossafer\") \u00e8 un film del 1974 diretto da Abbas Kiarostami.\nTrama.\nGhasem Jol\u0101'i \u00e8 un problematico ragazzino di dieci anni che vive in una piccola citt\u00e0 iraniana. Ghasem vuole vedere la nazionale di calcio dell'Iran giocare una partita importante a Teheran. Perci\u00f2 egli truffa suoi amici e i vicini di casa. Dopo una serie di avventure, Ghasem raggiunge finalmente lo stadio al momento della partita. Il film affronta la determinazione del ragazzo nel raggiungere il suo obiettivo e la sua indifferenza per gli effetti delle sue azioni sulle altre persone, in particolare quelli che sono pi\u00f9 vicini a lui."}
{"id": "4403574", "revid": "647919", "url": "https://it.wikipedia.org/wiki?curid=4403574", "title": "Ekaterina Cantemir", "text": ""}
{"id": "4403575", "revid": "28592", "url": "https://it.wikipedia.org/wiki?curid=4403575", "title": "Ekaterina Dmitrievna Cantemir", "text": ""}
{"id": "4403576", "revid": "72396", "url": "https://it.wikipedia.org/wiki?curid=4403576", "title": "Qatar Total Open 2013 - Qualificazioni singolare", "text": "Le qualificazioni del singolare del Qatar Total Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4403577", "revid": "1305772", "url": "https://it.wikipedia.org/wiki?curid=4403577", "title": "Golicyna", "text": ""}
{"id": "4403578", "revid": "1305772", "url": "https://it.wikipedia.org/wiki?curid=4403578", "title": "Golicyn (disambigua)", "text": ""}
{"id": "4403579", "revid": "28592", "url": "https://it.wikipedia.org/wiki?curid=4403579", "title": "Troubetzkoy", "text": ""}
{"id": "4403580", "revid": "287204", "url": "https://it.wikipedia.org/wiki?curid=4403580", "title": "Passo Khyber", "text": "Il passo Khyber (o passo del Khaiber o passo del Khaybar) (urdu: \u062f\u0631\u06c1 \u062e\u06cc\u0628\u0631) \u00e8 il passo di montagna che collega il Pakistan con l'Afghanistan.\nStoria.\nIl passo era parte integrante dell'antica via della seta, ed \u00e8 uno dei pi\u00f9 noti e antichi passi mai conosciuti al mondo.\nIn passato fu un importante punto di passaggio tra l'Asia centrale e l'Asia meridionale nonch\u00e9 luogo di importanza strategico-militare. Dario I, Alessandro Magno, Gengis Khan, gli arabi e i turchi utilizzarono questo passo.\nA nord del passo vi \u00e8 il territorio delle trib\u00f9 Mullagori, mentre a sud vi \u00e8 la valle di Tirah, dove vivono le trib\u00f9 Afridi. Sia gli afridi che gli afgani Shinwari hanno difeso il passo come proprio territorio durante i secoli, dato che il controllo era fonte di ricchezza per via del pedaggio richiesto.\nPer ragioni strategiche, i britannici hanno costruito una ferrovia, inaugurata nel 1925. La ferrovia del Passo Khyber va da Jamrud, vicino a Peshawar, fino alla frontiera afgana, vicino a Landi Kotal. Durante la seconda guerra mondiale, vennero innalzati sul passo dei blocchi di cemento per bloccare un'eventuale invasione dell'India da parte dei carri armati tedeschi.\nSulla strada transitante per la localit\u00e0 avviene inoltre il cambio di senso di circolazione, dalla mano sinistra del Pakistan a quella destra dell'Afghanistan."}
{"id": "4403581", "revid": "1442080", "url": "https://it.wikipedia.org/wiki?curid=4403581", "title": "Qatar Total Open 2013 - Singolare", "text": "Il singolare del Qatar Total Open 2013 \u00e8 stato un torneo di tennis facente parte del WTA Tour 2013.\nLa detentrice del titolo era Viktoryja Azaranka ed \u00e8 riuscita a difenderlo superando in finale Serena Williams per 7-66, 2-6, 6-3.\nTeste di serie.\nLe prime 8 teste di serie hanno ricevuto un bye per il secondo turno."}
{"id": "4403582", "revid": "47767", "url": "https://it.wikipedia.org/wiki?curid=4403582", "title": "A.C.F. Milan", "text": ""}
{"id": "4403583", "revid": "729019", "url": "https://it.wikipedia.org/wiki?curid=4403583", "title": "Qatar Total Open 2013 - Doppio", "text": "Il doppio del Qatar Total Open 2013 \u00e8 stato un torneo di tennis facente parte del WTA Tour 2013.\nLe detentrici del titolo erano Liezel Huber e Lisa Raymond, ma quest'anno hanno deciso di non partecipare assieme. La prima ha giocato in coppia con Hsieh Su-wei e la seconda con Samantha Stosur. Hsieh e Huber sono state sconfitte al primo turno da Daniela Hantuchov\u00e1 e Anabel Medina Garrigues mentre Raymond e Stosur nei quarti di finale da Raquel Kops-Jones e Abigail Spears. Le vincitrici sono Sara Errani e Roberta Vinci che hanno battuto per 2-6, 6-3, [10-6] Nadia Petrova e Katarina Srebotnik.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "4403584", "revid": "56096643", "url": "https://it.wikipedia.org/wiki?curid=4403584", "title": "Canso de la Crozada", "text": ""}
{"id": "4403586", "revid": "28592", "url": "https://it.wikipedia.org/wiki?curid=4403586", "title": "Caduta dell'Urss", "text": ""}
{"id": "4403589", "revid": "122827461", "url": "https://it.wikipedia.org/wiki?curid=4403589", "title": "Restaurant (periodico)", "text": "Restaurant \u00e8 una rivista mensile britannica per i cuochi, ristoratori e altri professionisti della ristorazione, che si occupa principalmente di gastronomia.\nSi tratta di una rivista pubblicata dalla societ\u00e0 \"William Reed Business Media\"; la sua diffusione media \u00e8 stata di 16 837 copie per uscita tra luglio 2011 e giugno 2012. Sponsorizzata da S. Pellegrino e Acqua Panna, la rivista pubblica una classifica annuale dei \"50 migliori ristoranti del mondo\" (\"The World's 50 Best Restaurants\") in base ai voti dei 837 chef, ristoratori, giornalisti e appassionati di tutto il mondo.\nNel 2012 e per il terzo anno consecutivo \u00e8 il ristorante danese Noma che conquista la vetta della classifica."}
{"id": "4403591", "revid": "339392", "url": "https://it.wikipedia.org/wiki?curid=4403591", "title": "Lupa Piacenza", "text": ""}
{"id": "4403593", "revid": "196390", "url": "https://it.wikipedia.org/wiki?curid=4403593", "title": "ABDe 4/4", "text": ""}
{"id": "4403595", "revid": "72396", "url": "https://it.wikipedia.org/wiki?curid=4403595", "title": "Aristotele (letteratura critica e bibliografia)", "text": "Il pensiero di Aristotele ha conosciuto varie e contrastanti interpretazioni nella storia del pensiero occidentale: ad esempio i neoplatonici cercarono di armonizzare il suo pensiero con quello di Platone dando un'immagine di Aristotele teologo ed insieme di scienziato. Questa visione del pensiero aristotelico fu ripresa dagli arabi, in particolare da Avicenna che tent\u00f2 di accordarlo con la religione islamica. Nel pensiero cristiano medioevale Aristotele sar\u00e0 il fulcro della filosofia di San Tommaso che elaborer\u00e0 una teologia, fondata su principi aristotelici, che proseguir\u00e0 nel neotomismo.\nNel Rinascimento si separer\u00e0 nettamente l'Aristotele scienziato della natura da Platone interessato alla spiritualit\u00e0 umana e alla ricerca religiosa. Un'estremizzazione delle due filosofie questa che vedr\u00e0, ad esempio, Pomponazzi, che sulla base di Alessandro di Afrodisia, dar\u00e0 di Aristotele una interpretazione del tutto materialista e negatrice di ogni aspetto religioso.\nCon l'avvento della scienza moderna, il declino delle teorie astronomiche e fisiche di Aristotele rese obsoleta parte della sua filosofia.\nL'interesse per la speculazione aristotelica, con la fondazione di una metafisica realista, rinacque nel XIX secolo nell'ambito degli studi storici dell'et\u00e0 classica e della reazione all'idealismo.\nDescrizione.\nEdizioni critiche.\nI primi studi scientifici del pensiero aristotelico sono:\nMonografie su Aristotele:\nSull'unitariet\u00e0 o meno della filosofia aristotelica.\nQueste opere si basavano sul presupposto che esistesse un pensiero unitario di Aristotele che fu invece messo in discussione nel 1923 da\nche sostiene che la filosofia aristotelica \u00e8 un insieme di vari scritti composti in diversi periodi e non riportabili ad un sistema unitario di pensiero.\nTesi questa condivisa, pi\u00f9 o meno, da\nCritiche alla teoria dello Jaeger sono invece venute da\nIn particolare, sull'unitariet\u00e0 o meno del pensiero aristotelico si possono distinguere 4 posizioni:\n1. parti contrastanti e contraddittorie non componibili ad unit\u00e0\n2. il pensiero aristotelico, formatosi attraverso varie tappe, \u00e8 da considerarsi pienamente unitario:\n3. la filosofia aristotelica non \u00e8 contraddittoria, ma la sua metafisica presenta una bipolarit\u00e0 tra due aspetti non unificabili: la descrizione dell'essere in quanto essere e quella della sostanza divina. Questa posizione appartiene a:\n4. Coloro che trovano l'unit\u00e0 della metafisica aristotelica riportandola a temi di carattere generale. Ad esempio in chiave heideggeriana:\noppure che l'unit\u00e0 della metafisica sia nella ricerca aristotelica della definizione e del metodo delle scienze filosofiche (ontologia, metafisica, teologia) per differenziarle dalle scienze simili (matematica, fisica, astronomia):"}
{"id": "4403598", "revid": "1261920", "url": "https://it.wikipedia.org/wiki?curid=4403598", "title": "David S\u00e1nchez", "text": "In carriera ha raggiunto la 41\u00aa posizione di ranking in singolare il 21 febbraio 2003, subito dopo il suo primo successo in un torneo dell'ATP Tour a Vi\u00f1a del Mar contro Marcelo R\u00edos, pi\u00f9 tardi nello stesso anno si \u00e8 aggiudicato anche il BCR Open Romania di Bucarest, sconfiggendo in finale l'altro cileno Nicol\u00e1s Mass\u00fa.\nVanta anche cinque successi e sei finali perse nel circuito challenger."}
{"id": "4403600", "revid": "767487", "url": "https://it.wikipedia.org/wiki?curid=4403600", "title": "H\u00f6r\u00f0ur Sveinsson", "text": "Carriera.\nClub.\nSveinsson vest\u00ec la maglia del V\u00ed\u00f0ir Gar\u00f0i, per poi passare al Keflav\u00edk. Nel 2006 si trasfer\u00ec ai danesi del Silkeborg. Nel corso del 2007, fu ceduto in prestito ai norvegesi del Troms\u00f8. Esord\u00ec nell'Eliteserien in data 21 ottobre, subentrando a Joel Lindpere nel pareggio per 2-2 contro lo Str\u00f8msgodset. Rientr\u00f2 al Silkeborg a fine stagione, per poi passare al Keflav\u00edk a titolo definitivo. Nel 2011 fu ingaggiato dal Valur, per poi tornare al Keflav\u00edk nel corso del 2012.\nNazionale.\nGioc\u00f2 10 partite per l', con 3 reti all'attivo. Debutt\u00f2 il 18 agosto 2004, andando anche a segno nella sconfitta per 2-1 contro l'."}
{"id": "4403603", "revid": "267975", "url": "https://it.wikipedia.org/wiki?curid=4403603", "title": "Diocesi di Clonmacnois", "text": "La diocesi di Clonmacnois (in latino \"Dioecesis Cluanensis\") \u00e8 una sede soppressa della Chiesa cattolica in Irlanda.\nStoria.\nLa diocesi trae origine dal monastero di Clonmacnois, fondato da san Ciar\u00e1n, un discepolo di san Finnian, tra il 544 ed il 548. Il monastero era situato sulle rive dello Shannon, nei pressi dell'odierna citt\u00e0 di Athlone.\nIn Irlanda si svilupp\u00f2 un'organizzazione ecclesiastica unica nel suo genere, che avr\u00e0 paragoni solo con le contemporanee chiese di Scozia e del Galles, basata non sulle diocesi, come nel continente, ma sui monasteri. Anche il monastero di Clonmacnois ebbe una giurisdizione territoriale, comprensiva di altri monasteri affiliati a cui erano sottoposti anche i fedeli che abitavano nelle terre dipendenti dai monasteri. A capo di questo \"distretto monastico\" vi era l'abate, il quale, in virt\u00f9 della separazione del potere d'ordine dal potere di giurisdizione (peculiarit\u00e0 tipica di questo sistema), non necessariamente era vescovo. A lui spettava il compito di governare i monaci ed i laici affidatigli, e nel caso non fosse vescovo era affiancato da un monaco, a lui subordinato, che veniva consacrato vescovo per le necessit\u00e0 spirituali e liturgiche e per le ordinazioni sacerdotali.\nAnche l'abbazia di Clonmacnois divenne una sede episcopale, anche se non tutti i suoi abati erano vescovi. A partire dal XII secolo la chiesa irlandese inizi\u00f2 un processo di riforma per adattarsi al sistema diocesano vigente sul continente. Clonmacnois non appare nel sinodo di Rathbreasail del 1111, mentre \u00e8 menzionata nel successivo sinodo di Kells del 1152 tra le diocesi suffraganee dell'arcidiocesi di Tuam.\nIl complesso monastico di Clonmacnois, che tra le sue diverse strutture comprendeva ben otto chiese, visse il periodo di maggior prosperit\u00e0 tra l'VIII ed il XII secolo: divenne un rinomato centro di cultura e meta di pellegrinaggi da tutta l'Irlanda; le pi\u00f9 importanti personalit\u00e0 dell'isola (re e arcivescovi), ma anche semplici fedeli amavano farsi seppellire nel cimitero del monastero.\nLa cattedrale primitiva, come testimonia il \"Chronicon Scotorum\", fu costruita nel 909 da Flann Sianna, re di Tara, e dall'abate Colm\u00e1n. Sub\u00ec in seguito varie modifiche e divenne luogo privilegiato di sepoltura dei grandi d'Irlanda: tra questi Rory O'Connor, l'ultimo sovrano supremo d'Irlanda, che fu sepolto nei pressi dell'altare nel 1198.\nA partire dal XII secolo inizia un periodo di lento, ma inesorabile declino. Attaccato e distrutto decine di volte nel corso di quattro secoli, sub\u00ec la devastazione finale dopo che anche in Irlanda gli occupanti inglesi imposero la riforma protestante e la messa fuori legge del cattolicesimo. Nel 1552 la guarnigione inglese di stanza ad Ath Luain attacc\u00f2 il complesso mettendolo a ferro e a fuoco, ma solo dopo averlo completamente spogliato di tutto ci\u00f2 che si poteva portar via, compresi i mobili, i banchi e le vetrate delle chiese.\nDopo la distruzione del monastero e la sua riduzione in rovina, con un atto del parlamento inglese del 23 febbraio 1568 fu soppressa anche la diocesi, che venne unita con quella di Meath. Bench\u00e9 questa disposizione non avesse alcun valore dal punto di vista ecclesiastico, tuttavia le difficili condizioni della chiesa cattolica in Irlanda dopo il XVI secolo resero difficile, se non impossibile, nominare un vescovo per Clonmacnois; solo quattro furono i vescovi nominati dal 1568 al 1729, di cui l'ultimo fu Stephen MacEgan. Generalmente furono i vescovi di Meath ad amministrare la diocesi durante i lunghi periodi di sede vacante.\nNel 1729 fu decisa l'unione della diocesi di Clonmacnois a quella di Ardagh, povera di rendite. L'unione ebbe effetto dal 1756, quando Augustine Cheevers, vescovo di Ardagh, che amministrava la diocesi di Clonmacnois per conto del vescovo di Meath, fu trasferito alla stessa cattedra di Meath.\nOggi ai vescovi di Ardagh spetta il titolo di vescovi di Clonmacnois, a ricordo dell'antica e gloriosa sede."}
{"id": "4403610", "revid": "182396", "url": "https://it.wikipedia.org/wiki?curid=4403610", "title": "Procurator Augusti pro legato", "text": ""}
{"id": "4403612", "revid": "297059", "url": "https://it.wikipedia.org/wiki?curid=4403612", "title": "Videofluoroscopia", "text": ""}
{"id": "4403614", "revid": "287204", "url": "https://it.wikipedia.org/wiki?curid=4403614", "title": "Videofluoromanometria", "text": "La videofluoromanometria (VFM) \u00e8 una tecnica diagnostica utilizzata per la valutazione del paziente disfagico che prevede la contemporanea esecuzione della videofluoroscopia (VFS) e la registrazione simultanea di un tracciato manometrico.\nApparecchiatura.\nPer l'esecuzione della videofluoromanometria \u00e8 necessaria una apparecchiatura radiografica ed una manometrica, collegati ad un sistema computerizzato dotato di scheda grafica per la gestione di immagini radiografiche e software dedicato per la registrazione digitale ad elevata frequenza delle immagini radiografiche, e del simultaneo di un tracciato manometrico. \nTecnica.\nLa registrazione inizia dopo aver posizionato un sondino manometrico con microtrasduttori endoluminali allo stato solido, introdotto attraverso le cavit\u00e0 nasali. I sondini di ultima generazione presentano 5 microtrasduttori distanziati di 2 cm l'uno dall'altro e dopo essere stati spinti fin nello stomaco, con un pull-trough vengono posizionati in modo che l'ultimo microtrasduttore si trovi a livello dello sfintere esofageo superiore (SES), i tre centrali in faringe ed il primo in corrispondenza del cuscinetto del Passavant. \nL'esame VFM segue gli stessi tempi della VFS e inizia con una valutazione di base (senza mezzo di contrasto, MdC) della motilit\u00e0 delle corde vocali e del palato molle; poi si passa alla fase contrastografica durante la quale viene utilizzato MdC baritato per via orale che il paziente \u00e8 invitato a trattenere nella cavit\u00e0 e deglutire al comando dell'operatore. Tutte le fasi del processo sono videoregistrate sia in proiezione latero-laterale che antero-posteriore. \nAnalisi.\nTerminata la fase di acquisizione, le immagini ottenute vengono valutate rivedendo la registrazione in tempo reale, a velocit\u00e0 ridotta o fotogramma per fotogramma.\nApplicazioni.\nLa VFM \u00e8 in grado di valutare tutte le fasi della deglutizione e in particolare \u00e8 in grado di evidenziare e caratterizzare all'esame morfologico:\nla contemporanea valutazione manometrica aggiunge informazioni riguardo a:"}
{"id": "4403622", "revid": "922800", "url": "https://it.wikipedia.org/wiki?curid=4403622", "title": "The Darkside Vol.1", "text": "The Darkside Vol. 1 \u00e8 il decimo album del rapper statunitense Fat Joe. L'album fu annunciato a Gennaio del 2010 per poi uscire il 27 luglio dello stesso anno. Fat Joe con questo album \u00e8 ritornato all'Hardcore rap. L'album ha avuto delle critiche positive.\nSingoli.\nI singoli sono (Ha Ha) Slow Down in collaborazione con Young Jeezy e If It Ain't About Money in collaborazione con Trey Songz."}
{"id": "4403625", "revid": "1543377", "url": "https://it.wikipedia.org/wiki?curid=4403625", "title": "Scisma di Utrecht", "text": "Lo scisma di Utrecht \u00e8 uno scisma della Chiesa cattolica che ha portato alla nascita della dottrina chiamata vetero-cattolicesimo, le cui comunit\u00e0 sono raccolte nell'Unione di Utrecht delle Chiese vetero-cattoliche; tale scisma si \u00e8 compiuto in due diversi momenti tra Settecento e Ottocento.\nStoria.\nLa causa iniziale dello scisma fu l'adesione della Chiesa olandese al giansenismo, per cui papa Clemente XI prima sospese (1702) e infine scomunic\u00f2 (1704) il vescovo di Utrecht Petrus Codde.\nIl consiglio del vicariato di Utrecht rispose nominando arcivescovo della citt\u00e0 il vicario Cornelius van Steenoven, che fu consacrato dal vescovo francese Dominique Marie Varlet. Papa Benedetto XIII sospese sia Varlet (1723) sia Steenhoven (1725), dichiarandone invalida l'elezione.\nCon la scomunica di Steenoven nacque quindi la Chiesa vetero-cattolica dei Paesi Bassi, considerata dai cattolici scismatica, anche se non eretica. Ci\u00f2 nonostante, fino al 1858 tutti gli arcivescovi vetero-cattolici eletti notificarono la loro elezione al Papa, continuando a non considerarsi separati dalla Chiesa di Roma.\nLa rottura definitiva avvenne nel secolo successivo, nel mezzo del \"Kulturkampf\", quando papa Pio IX decise di ripristinare la provincia ecclesiastica di Utrecht e quindi una nuova gerarchia cattolica nei Paesi Bassi (1853) e, soprattutto, quando il Concilio Vaticano I proclam\u00f2 il dogma dell'infallibilit\u00e0 del papa (1869-1870): alcuni intellettuali e teologi cattolici dell'Europa centrale (Germania, Austria, Svizzera, Polonia, Paesi Bassi), guidati da Ignaz von D\u00f6llinger, non accettarono le conclusioni del Concilio e, supportati dall'arcivescovo di Utrecht che ordin\u00f2 vescovi e preti per loro, formarono delle nuove chiese indipendenti, pi\u00f9 tardi riunite nell'Unione di Utrecht delle Chiese vetero-cattoliche (1889)."}
{"id": "4403630", "revid": "1799663", "url": "https://it.wikipedia.org/wiki?curid=4403630", "title": "Aspirazione (medicina)", "text": "L'aspirazione \u00e8 l'ingresso di sostanze, ad esempio il bolo, in trachea durante la deglutizione attraverso la rima glottica.\nClassificazione.\nPu\u00f2 essere classificata in pre-deglutitoria, intradeglutitoria e post-deglutitoria a seconda del momento in cui avviene.\nAspirazione pre-deglutitoria.\nAvviene prima che si inneschi il riflesso deglutitorio ed \u00e8 sempre correlata ad alterazioni della fase orale, quali controllo del bolo e caduta posteriore. \nAspirazione intradeglutitoria.\nAvviene dopo che si \u00e8 innescato il riflesso deglutitorio ed \u00e8 correlata a ipertono faringeo, ridotta elevazione e/o chiusura laringea, alterazioni nella coordinazione o nell'apertura dello sfintere esofageo superiore.\nAspirazione post-deglutitoria.\nAvviene dopo che \u00e8 terminato il riflesso deglutitorio in seguito a residui post-deglutitori nelle vallecole glossoepiglottiche, in diverticoli o tasche faringee che si svuotano tardivamente, rigurgito di materiale esofageo in pazienti acalasici.\nTrattamento.\nL'aspirazione pu\u00f2 essere risolta con le posture di compenso della deglutizione."}
{"id": "4403631", "revid": "767487", "url": "https://it.wikipedia.org/wiki?curid=4403631", "title": "(Ha Ha) Slow Down", "text": "(Ha Ha) Slow Down \u00e8 un singolo dell'album The Darkside Vol.1 del rapper Fat Joe. Fat Joe in questa canzone, ha collaborato con il rapper Young Jeezy"}
{"id": "4403632", "revid": "287204", "url": "https://it.wikipedia.org/wiki?curid=4403632", "title": "Posture di compenso", "text": "Le posture di compenso della deglutizione sono delle posizioni del capo che il paziente deve assumere durante la deglutizione per assicurare un transito orofaringeo sicuro.\nPer un determinato tipo di aspirazione non esiste una sola postura di compenso, che va quindi scelta in base al meccanismo che produce l'aspirazione.\nPostura del capo flesso o chin down.\nConsiste nel deglutire con il capo flesso in avanti ed \u00e8 indicata per risolvere l'aspirazione pre-deglutitoria che si verifica in seguito alla difficolt\u00e0 di gestire il bolo nella fase di preparazione orale con caduta posteriore del bolo e successiva aspirazione.\nQuesta postura restringe l'ingresso delle vie aeree e pone l'epiglottide in una posizione protettiva per le vie aeree per cui risulta utile anche per risolvere l'aspirazione intra-deglutitoria nei casi di ridotta elevazione o chiusura laringea e l'aspirazione post-deglutitoria nei casi di residui post-deglutitori a livello del basi lingua o del faringe.\nPostura del capo ruotato.\nConsiste nel deglutire con il capo ruotato verso destra o verso sinistra in modo deviare il transito del bolo verso il lato opposto in seguito alla chiusura del seno piriforme omolaterale e risolve l'aspirazione nei casi di paralisi faringea unilaterale. Inoltre tale postura riduce il tono di riposo e prolunga la durata del rilasciamento dello sfintere esofageo superiore (SES) permettendo di risolvere sia l'aspirazione intra-deglutitoria che quella post-deglutitoria conseguente a disfunzioni dello SES quali mancata o\nridotta apertura del SES.\nPostura del capo iperesteso.\nConsiste nel deglutire con il capo iperesteso all'indietro. Questa postura non consente di risolvere alcun tipo di aspirazione ma \u00e8 indicata per i pazienti con ridotta o assente peristalsi linguale nei quali non si innesca il riflesso deglutitorio, in quanto sfruttando la forza di gravit\u00e0 facilita il passaggio del bolo dalla bocca al faringe.\nLa postura del capo iperesteso pu\u00f2 favorire l'insorgenza dell'aspirazione, per questa ragione, prima di consigliarla va testata effettuando la sua sicurezza con un esame videofluoroscopico che escluda l'aspirazione."}
{"id": "4403636", "revid": "767487", "url": "https://it.wikipedia.org/wiki?curid=4403636", "title": "If It Ain't About Money", "text": "If It Ain't About Money \u00e8 un singolo del rapper Fat Joe, in collaborazione con Trey Songz, pubblicato nel 2010 come estratto dall'album The Darkside Vol.1."}
{"id": "4403637", "revid": "287204", "url": "https://it.wikipedia.org/wiki?curid=4403637", "title": "Penetrazione (laringe)", "text": "La penetrazione \u00e8 l'ingresso del bolo in laringe durante la deglutizione, senza che esso venga aspirato, cio\u00e8 senza che superi la rima glottica.\nEpidemiologia.\nLa sola penetrazione del mezzo di contrasto nel vestibolo laringeo \u00e8 un riscontro parafisiologico alla videofluoroscopia con una prevalenza di circa il 16% nella popolazione generale con et\u00e0 superiore ai 50 anni.\nTrattamento.\nTuttavia la risoluzione della penetrazione pu\u00f2 essere consigliata ai pazienti a elevato rischio di aspirazione e pu\u00f2 essere ottenuta mediante un colpo di tosse o con il raclage sostenuto dopo la deglutizione."}
{"id": "4403642", "revid": "599013", "url": "https://it.wikipedia.org/wiki?curid=4403642", "title": "Magnus Samuelsson (calciatore 1971)", "text": "Carriera.\nClub.\nSamuelsson gioc\u00f2 per il Boden, prima di passare al Lule\u00e5. In seguito, milit\u00f2 nelle file dell'\u00d6ster, del Djurg\u00e5rden e dei finlandesi del Lahti. Torn\u00f2 poi in Svezia, all'\u00d6rebro. Nel corso del 2007, si trasfer\u00ec ai norvegesi del Raufoss, per cui debutt\u00f2 in data 26 agosto, quando fu titolare nel pareggio per 1-1 contro lo Sparta Sarpsborg. Nel 2008 gioc\u00f2 al Degerfors."}
{"id": "4403643", "revid": "729019", "url": "https://it.wikipedia.org/wiki?curid=4403643", "title": "Alla goccia", "text": "Alla goccia un singolo dei Gemelli DiVersi pubblicato nel 2013, quinto estratto dall'album \"Tutto da capo\".\nVideoclip.\nIl videoclip a tematica lesbica, interamente girato a Montecarlo, racconta la vacanza di due ragazze innamorate l'una dell'altra."}
{"id": "4403645", "revid": "663330", "url": "https://it.wikipedia.org/wiki?curid=4403645", "title": "Magnus Samuelsson", "text": "Il nome Magnus Samuelsson pu\u00f2 riferirsi a pi\u00f9 persone note:"}
{"id": "4403646", "revid": "106456", "url": "https://it.wikipedia.org/wiki?curid=4403646", "title": "Sen\u00e9n", "text": ""}
{"id": "4403648", "revid": "228587", "url": "https://it.wikipedia.org/wiki?curid=4403648", "title": "Draft NFL 1971", "text": "Il Draft NFL 1971 si \u00e8 tenuto dal 28 al 29 gennaio 1971. I Boston Patriots furono ridenominati New England Patriots nel marzo 1971, due mesi dopo il draft.\nHall of Fame.\nAll'annata 2013, quattro giocatori della classe del Draft 1971 sono stati inseriti nella Pro Football Hall of Fame:"}
{"id": "4403650", "revid": "599013", "url": "https://it.wikipedia.org/wiki?curid=4403650", "title": "Magnus Samuelsson (calciatore 1972)", "text": "Carriera.\nClub.\nSamuelsson gioc\u00f2 nel Norrk\u00f6ping dal 1990 al 1998, per poi passare ai norvegesi dello Haugesund. Conquist\u00f2 la promozione nell'Eliteserien nel campionato 1999. Nel 2002 torn\u00f2 in Svezia, per militare nelle file dell'Elfsborg. Dal 2007 al 2009 gioc\u00f2 nel Norrk\u00f6ping."}
{"id": "4403660", "revid": "606039", "url": "https://it.wikipedia.org/wiki?curid=4403660", "title": "Procyon insularis", "text": ""}
{"id": "4403662", "revid": "606039", "url": "https://it.wikipedia.org/wiki?curid=4403662", "title": "Procyon maynardi", "text": ""}
{"id": "4403663", "revid": "16066", "url": "https://it.wikipedia.org/wiki?curid=4403663", "title": "\u02bbEua", "text": ""}
{"id": "4403665", "revid": "606039", "url": "https://it.wikipedia.org/wiki?curid=4403665", "title": "Ursus lotor", "text": ""}
{"id": "4403667", "revid": "606039", "url": "https://it.wikipedia.org/wiki?curid=4403667", "title": "Procione comune", "text": ""}
{"id": "4403668", "revid": "16066", "url": "https://it.wikipedia.org/wiki?curid=4403668", "title": "Vava\u02bbu", "text": ""}
{"id": "4403670", "revid": "1442080", "url": "https://it.wikipedia.org/wiki?curid=4403670", "title": "Ostruzione nasale da corpi estranei", "text": "L'ostruzione nasale da corpi estranei \u00e8 una patologia che comporta stenosi delle cavit\u00e0 nasali ad opera di corpi estranei e del conseguente edema mucosale provocato dalla loro presenza e decubito.\nSegni e sintomi.\nLa rinorrea \u00e8 il sintomo cardine, accompagnata o meno dal dolore, che \u00e8 presente soprattutto quando il corpo estraneo in questione \u00e8 spigoloso o appuntito. La rinorrea \u00e8 dapprima sierosa, per poi assumere caratteristiche muco-purulente, infine pu\u00f2 essere fetida se le ulcere traumatiche e da decubito vanno incontro ad sovrainfezione batterica. L'epistassi \u00e8 incostante, spesso lieve. La stimolazione delle terminazioni trigeminali pu\u00f2 determinare la comparsa di fenomeni neurovegetativi riflessi: lacrimazione, cefalea, tosse, iperemia congiuntivale. Come si \u00e8 detto, spesso il corpo estraneo non provoca di per s\u00e9 dolore, e questo \u00e8 vero soprattutto se si tratta di un oggetto smusso; i bambini, poi, avvertono meno il fastidio provocato da un eventuale corpo estraneo. In questi casi, il corpo estraneo pu\u00f2 essere progressivamente ricoperto da uno strato di fosforo e carbonato di calcio, fino a diventare un rinolito, radiopaco: in questi casi la sintomatologia \u00e8 dominata dall'emanazione di un odore fetido.\nDiagnosi.\nLa monolateralit\u00e0 permette la diagnosi differenziale con altre patologie flogistico-infettive delle cavit\u00e0 nasali. Spesso i corpi estranei si localizzano nella met\u00e0 anteriore della fossa nasale, pertanto la rinoscopia anteriore \u00e8 generalmente sufficiente per la loro rilevazione. Talvolta, per\u00f2, pu\u00f2 essere necessaria una fibroscopia con fibroscopio flessibile, o addirittura un'indagine radiologica volta a confermare la presenza del corpo estraneo."}
{"id": "4403671", "revid": "37401", "url": "https://it.wikipedia.org/wiki?curid=4403671", "title": "Mishpatim (parashah)", "text": "Mishpatim (ebraico: \u05de\u05b4\u05bc\u05e9\u05b0\u05c1\u05e4\u05b8\u05bc\u05d8\u05b4\u05d9\u05dd \u2014 tradotto in italiano: \"leggi\", seconda parola e incipit di questa parashah) diciottesima porzione settimanale della Torah (ebr. \u05e4\u05b8\u05bc\u05e8\u05b8\u05e9\u05b8\u05c1\u05d4 \u2013 \"parashah\" o anche parsha/parsci\u00e0) nel ciclo annuale ebraico di letture bibliche dal Pentateuco, sesta nel Libro dell'Esodo. Rappresenta il passo di Esodo, che gli ebrei leggono durante il diciottesimo Shabbat dopo Simchat Torah, generalmente a febbraio.\nLa prashah espone una serie di leggi, che alcuni studiosi chiamano il \"Codice dell'Alleanza\" (o \"Libro dell'Alleanza\"), e riporta l'accettazione dell'Alleanza (Bibbia) con Dio da parte del popolo ebraico.\nPoich\u00e9 la parashah descrive alcune delle leggi di Pesach, gli ebrei ne leggono una parte \u2013 \u2013 come lettura iniziale della Torah durante il secondo giorno intermedio (ebraico: \u05d7\u05d5\u05b9\u05dc \u05d4\u05b7\u05de\u05bc\u05d5\u05b9\u05e2\u05b5\u05d3, \"Chol HaMoed\") di Pesach.\nGli ebrei inoltre leggono la prima parte della parasha Ki Tisa, , che riguarda la tassa individuale di mezzo siclo, quale lettura biblica del \"maftir\" nello speciale \"Shabbat Shekalim\", che spesso cade nello stesso Shabbat dellas parashah Mishpatim (come succede negli anni 2013, 2015, 2017 e 2018).\nLetture.\nNella lettura biblica tradizionale dello Shabbat, la parashah viene suddivisa in sette parti, o , \"aliyot\".\nPrima lettura \u2014 Esodo 21:1\u201319.\nNella prima lettura (ebraico: \u05e2\u05dc\u05d9\u05d4, \"aliyah\"), Dio disse a Mos\u00e8 di dare al popolo le leggi che riguardavano gli schiavi ebrei, omicidio, percuotere un genitore, rapimento, insultare un genitore, e assalire/colpire.\nSeconda lettura \u2014 Esodo 21:20\u201322:3.\nLa seconda lettura (ebraico: \u05e2\u05dc\u05d9\u05d4, \"aliyah\") descrive le leggi dell'assalto (percosse), animali impazziti/omicidi, danni al bestiame, e furto.\nTerza lettura \u2014 Esodo 22:4\u201326.\nLa terza lettura (ebraismo \u05e2\u05dc\u05d9\u05d4, \"aliyah\") illustra le leggi dei danni al raccolto, custodia e trasferimento, seduzione, stregoneria, Zoofilia (zooerastia), apostasia, far torto alle persone svantaggiate, e prestiti.\nQuarta lettura \u2014 Esodo 22:27\u201323:5.\nLa quarta lettura (ebraico: \u05e2\u05dc\u05d9\u05d4, \"aliyah\") espone le leggi dei doveri verso Dio, integrit\u00e0 giudiziaria, e trattamento umanitario dei nemici.\nQuinta lettura \u2014 Esodo 23:6\u201319.\nLa quinta lettura (ebraico: \u05e2\u05dc\u05d9\u05d4, \"aliyah\") riporta le leggi in merito agli indigenti, menzogne, corruzione, oppressione dei forestieri, l'anno sabbatico dei raccolti (ebraico: \u05e9\u05de\u05d9\u05d8\u05d4, \"Shmita\"), lo Shabbat, non pronunciare il nome di altri dei, il \"Festival dei Tre Pellegrinaggi\" (ebraico: \u05e9\u05b8\u05c1\u05dc\u05d5\u05b9\u05e9\u05c1 \u05e8\u05b0\u05d2\u05b8\u05dc\u05b4\u05d9\u05dd, \"Shalosh Regalim\"), sacrifici (ebraico: \u05e7\u05b8\u05e8\u05b0\u05d1\u05b8\u05bc\u05df, \"korban\"), e \"Primizie\" (ebraico: \u05d1\u05d9\u05db\u05d5\u05e8\u05d9\u05dd, \"Bikkurim\").\nSesta lettura \u2014 Esodo 23:20\u201325.\nNella breve sesta lettura (ebraico: \u05e2\u05dc\u05d9\u05d4, \"aliyah\"), Dio promise di mandare un angelo agli Israeliti, che li accompagnasse al luogo che Dio aveva preparato. Dio istru\u00ec gli Israeliti di obbedire all'angelo, e se lo avessero fatto, Dio sarebbe stato nemico dei loro nemici. Gli Israeliti non dovevano servire altri d\u00e8i, ma solo Dio.\nSettima lettura \u2014 Esodo 23:26\u201324:18.\nNella settima lettura (ebraico: \u05e2\u05dc\u05d9\u05d4, \"aliyah\"), Dio promise un premio a chi l'avrebbe obbedito. Dio invit\u00f2 Mos\u00e8, Aronne, Nadab, Abiu e 70 anziani di prostrarsi da lontano. Mos\u00e8 ripet\u00e9 i comandamenti al popolo, che rispose: \"Tutti i comandi che ha dati il Signore, noi li eseguiremo!\" Mos\u00e8 poi scrisse tutti i comandamenti. Eresse un altare e alcuni giovani israeliti offrirono dei sacrifici. Mo\u00e8 lesse il Patto ad alta voce al popolo, che nuovamente conferm\u00f2 obbedienza. Mos\u00e8 prese del sangue dai sacrifici e lo asperse sul popolo. Poi Mos\u00e8, Aronne, Nadab, Abihu e i 70 anziani di Israele salirono, videro Dio, mangiarono e bevettero. Mos\u00e8 e Giosu\u00e8 si alzarono, e Mos\u00e8 sal\u00ec sul Monte Sinai, lasciando Aronne e Cur a presiedere sulle faccende giuridiche. Una nube copr\u00ec la montagna, nascondendo la Presenza di Dio per sei giorni, e apparendo agli Israeliti come un fuoco in cima alla montagna. Mos\u00e8 entr\u00f2 nella nube e rimase sulla montagna per 40 giorni e notti.\nInterpretazione intrabiblica.\nLa parashah ha paralleli o viene discussa nelle seguenti fonti bibliche:\nStele di pietra.\nIn Giacobbe prese la pietra sulla quale aveva dormito e la eresse come stele (ebraico: \u05de\u05b7\u05e6\u05b5\u05bc\u05d1\u05b8\u05d4, \"matzeivah\"), e vers\u00f2 dell'olio sulla sua cima. in seguito diresse gli Israeliti a fare a pezzi le steli dei Canaaniti (ebraico: \u05de\u05b7\u05e6\u05b5\u05bc\u05d1\u05b9\u05ea\u05b5\u05d9\u05d4\u05b6\u05dd, \"matzeivoteihem\"). diresse poi gli israeliti a non erigere immagini scolpite o steli (ebraico: \u05de\u05b7\u05e6\u05b5\u05bc\u05d1\u05b8\u05d4, \"matzeivah\"). Inoltre proib\u00ec loro di erigere alcun palo sacro o stele (ebraico: \u05de\u05b7\u05e6\u05b5\u05bc\u05d1\u05b8\u05d4, \"tzevahma\"), \"che il Signore tuo Dio ha in odio.\"\nInterpretazione rabbinica classica.\nLa parashah \u00e8 discussa nelle seguenti fonti rabbiniche dell'era mishnaica e talmudica:\nComandamenti.\nSecondo lo \"Sefer ha-Chinuch\", in questa parashah ci sono 23 comandamenti positivi e 30 negativi:\nNella liturgia.\nLe leggi del servitore forniscono un'applicazione della decima regola delle Tredici Regole che interpretano la Torah nella \"Baraita di Rabbi Ishmael\" che molti ebrei leggono quale parte delle letture prima del servizio di preghiera di Pesukei Dezimra. La decima regola afferma che un articolo incluso in una generalizzazione che viene poi esaminato individualmente per discutere qualcosa di tipo differente dalla generalizzazione, viene individuato per essere pi\u00f9 indulgente e/o pi\u00f9 severo. descrive le leggi del servo ebreo a contratto, che viene liberato dopo sei anni. Inoltre prende in considerazione la serva ebrea a contratto, che poteva pensarsi inclusa nella generalizzazione sui servi a contratto. Invece dice che le sue maniere di venir liberata dalla servitude non sono le stesse dell'uomo servo. Infatti la Torah applica una regola pi\u00f9 clemente alla serva ebrea donna, dato che pu\u00f2 essere liberata dopo sei anni \u2014 quando raggiunge la pubert\u00e0 o alla morte del padrone. applica una pi\u00f9 stretta regola alla donna ebrea a contratto, che sia stata promessa in matrimonio contro volont\u00e0 al suo padrone o a suo figlio.\nLe leggi di trasgressione in forniscono un esempio della sesta delle Tredici Regole di interpretazione della Torah nella Baraita di Rabbi Ishmael. La sesta regola asserisce che, quando una generalizzazione viene seguita da una specificazione seguita a sua volta da una generalizzazione, non si possa dedurne nulla, tranne ci\u00f2 che \u00e8 simile alla specificazione. Si potrebbe considerare le generalizzazioni come insegnamenti che tutte le cose sono incluse, ma la specificazione implica che solo gli articoli specifici sono inclusi. La regola risolve la contraddizione apparente inferendo che tutto sia incluso, a patto che sia simile agli articoli specificati. Quindi inizia riferendsi a \u201cQualunque sia l'oggetto della frode\u201d e conclude riferendosi a \u201cqualunque oggetto perduto\u201d \u2014 due generalizzazioni. Ma tra le due generalizzazioni, si riferisce ad un numero specifico di articoli \u2014 \u201cdi un bue, di un asino, di un montone, di una veste.\u201d Applicando la sesta regola, si insegna che la penalit\u00e0 viene applicata agli oggetti mobili con valore intrinseco \u2014 come un bue, asino, pecora o veste \u2014 ma non a beni immobili e non a contratti, che non hanno valore intrinseco.\nAlcuni ebrei recitano tre volte quale parte della Preghiera del Viandante (\"Tefilat HaDerech\"), detta all'inizio di un viaggio.\nAlcuni ebrei recitano le parole \u201cfaremo e eseguiremo\u201d in come parte della canzone (\"zemer\") Yom Shabbaton declamata durante il pasto dello Shabbat.\nMaqam settimanale.\nNella \"Maqam\" settimanale, gli ebrei sefarditi ogni settimana basano i loro canti del servizio religioso sul contenuto della rispettiva parashah settimanale. Per la Parashah Mishpatim, i sefarditi usano la \"Maqam Saba\", una maqam che esprime l'Alleanza tra uomo e Dio. Tale maqam \u00e8 appropriata per questa parashah, poich\u00e9 esprime l'obbedienza a Dio e il rispetto del Patto, nell'osservanza dei comandamenti e la pratica dei mitzvot.\nHaftarah.\nGeneralmente.\nLa haftarah della parashah \u00e8 e .\nRiassunto.\nLa parola del Signore fu rivolta a Geremia dopo che il re Sedecia ebbe concluso un'alleanza con tutto il popolo che si trovava a Gerusalemme, di proclamare la libert\u00e0 degli schiavi, rimandando liberi ognuno il suo schiavo ebreo e la sua schiava ebrea, \"cosicch\u00e9 nessuno costringesse pi\u00f9 alla schiavit\u00f9 un giudeo suo fratello.\" Tutti i capi e tutto il popolo acconsentirono a rimandare liberi i propri schiavi, ma poi si pentirono e li ripresero in schiavit\u00f9.\nAllora il Signore rivolse queste parole a Geremia: \u00abIo ho concluso un'alleanza con i vostri padri, quando li ho fatti uscire dal paese d'Egitto, da una condizione servile, dicendo: Al compiersi di sette anni rimander\u00e0 ognuno il suo fratello ebreo che si sar\u00e0 venduto a te; egli ti servir\u00e0 sei anni, quindi lo rimanderai libero disimpegnato da te; ma i vostri padri non mi ascoltarono e non prestarono orecchio. Ora voi oggi vi eravate ravveduti e avevate fatto ci\u00f2 che \u00e8 retto ai miei occhi, proclamando ciascuno la libert\u00e0 del suo fratello; voi avevate concluso un patto davanti a me, nel tempio in cui \u00e8 invocato il mio nome. Ma poi, avete mutato di nuovo parere e profanando il mio nome avete ripreso ognuno gli schiavi e le schiave... Perci\u00f2 dice il Signore: Voi non avete dato ascolto al mio ordine... ora, ecco, io affider\u00f2 la vostra liberazione alla spada, alla peste e alla fame e vi far\u00f2 oggetto di terrore per tutti i regni della terra.\u00bb Dio avrebbe consegnato ai loro nemici i capi di Giuda, i capi di Gerusalemme, gli ufficiali, i sacerdoti e tutto il popolo che aveva trasgredito l'alleanza con Dio, che aveva sigillato l'alleanza tagliando in due un vitello e passando attraverso le due met\u00e0 di tale vitello, e i loro cadaveri sarebbero stati cibo per avvoltoi. E Dio avrebbe dato Sedecia re di Giuda e i suoi capi in mano ai loro nemici, in mano a coloro che attentano alla loro vita e in mano all'esercito del re di Babilonia, che sarebbe ritornato a bruciare Gerusalemme e a distruggere le citt\u00e0 di Giuda.\nLa Haftarah si conclude ritornando a con Dio che dice: \u00abSe non sussiste pi\u00f9 la mia alleanza con il giorno e con la notte, se io non ho stabilito le leggi del cielo e della terra, in tal caso potr\u00f2 rigettare la discendenza di Giacobbe e di David mio servo, cos\u00ec da non prendere pi\u00f9 dai loro posteri coloro che governeranno sulla discendenza di Abramo, di Isacco e di Giacobbe. Poich\u00e9 io cambier\u00f2 la loro sorte e avr\u00f2 piet\u00e0 di loro\u00bb.\nCollegamento alla Parashah.\nSia la parashah che la haftarah illustrano la legge che richiede la liberazione di schiavi ebrei. Entrambe usano le parole \u201cebreo\u201d (\"ivri\"), \u201cschiavo\u201d o \u201cservo\u201d (\"eved\"), \u201clibero\u201d (\"chofshi\"), e \u201calleanza\u201d (\"brit\"). La haftarah cita la parashah letteralmente. Inoltre la haftarah espone l'ambientazione della parashah (descritta nella precedente parashah), il tempo quando Dio fece uscire gli Israeliti \u201cdal paese d'Egitto, da una condizione servile.\u201d\nShabbat Shekalim.\nQuando la parashah coincide con lo speciale \"Shabbat Shekalim\" (come succede negli anni 2013, 2015, 2017 e 2018), la haftarah \u00e8 . La tradizione profetica ebraica della Cabala, talvolta anche \"estatica\", spiega di una tra le visioni profetiche: quella di uno \"shekel\" \"celeste\"; vi sono anche visioni di angeli, secondo la Torah: infatti nel Chumash e generalmente nel Tanakh, oltre alla descrizione di queste, \u00e8 presente anche quella di altri strumenti divini e della Manifestazione di Dio; il Talmud, come l'esegesi mistica ebraica \"in genere\", spiega della Yeshivah celeste, oltre quelle \"terrene\"; ci\u00f2 non deve essere confuso con il Gan Eden \"comune\" e/o col Pardes, seppur siano presenti correlazioni.\nRiferimenti.\nLa parashah ha paralleli o viene discussa nelle seguenti fonti :"}
{"id": "4403675", "revid": "125175979", "url": "https://it.wikipedia.org/wiki?curid=4403675", "title": "Rick Wohlhuter", "text": "Biografia.\nLaureatosi all'Universit\u00e0 di Notre Dame nel 1971, l'anno seguente giunse secondo ai campionati AAU e ai \"trials\" di qualificazione ai Giochi olimpici, preceduto in entrambi i casi dal futuro campione olimpico Dave Wottle. Una caduta in batteria gli precluse l'accesso alla finale di Monaco 1972.\nNel 1973 e nel 1974 fu campione nazionale sugli 800 m piani. Stabil\u00ec inoltre il record mondiale sulle 880 iarde in 1'44\"1 (tempo che corrisponde a 1'43\"4 sugli 800 m, inferiore all'allora record mondiale su quella distanza) e sui 1000 m piani in 2'13\"9, tempo che costituisce l'attuale record nazionale statunitense.\nNel 1974 fu eletto \"atleta dell'anno\" dalla rivista statunitense \"Track and Field magazine\" e nello stesso anno l'AAU gli confer\u00ec il premio James E. Sullivan come miglior sportivo dilettante statunitense.\nNel 1976 partecip\u00f2 alla sua seconda Olimpiade dove giunse terzo in una finale di altissimo livello, battuto dal cubano Alberto Juantorena, che in quell'occasione fece segnare il nuovo record mondiale, e dal belga Ivo Van Damme. Si ritir\u00f2 dalle gare nel 1977.\nNel 1990 \u00e8 stato inserito nella Hall of Fame della USA Track &amp; Field."}
{"id": "4403681", "revid": "196390", "url": "https://it.wikipedia.org/wiki?curid=4403681", "title": "Air Company Scat", "text": ""}
{"id": "4403683", "revid": "729019", "url": "https://it.wikipedia.org/wiki?curid=4403683", "title": "To the Death 84", "text": "To the Death 84 \u00e8 la ristampa su CD e doppio LP del secondo demo della band canadese Voivod, originariamente registrato direttamente su musicassetta nel 1984.\nQuesto demo, diffuso dalla band a numerose fanzine e case discografiche, permetter\u00e0 di farsi notare nel circuito metal e ottenere il primo contratto discografico con Metal Blade per l'incisione di War and Pain.\nTracce.\nIl disco in versione doppio vinile ospita i pezzi 1-8 sul primo disco e sul secondo disco i pezzi 9-15."}
{"id": "4403685", "revid": "1442080", "url": "https://it.wikipedia.org/wiki?curid=4403685", "title": "Giovanni Battista Natolini", "text": "Biografia.\nSecondo alcune fonti nacque a Colloredo di Monte Albano. I genitori erano due dipendenti dei conti di Colloredo: il fattore Bernardino Carga Natolini e Girolama, una cameriera. Fu avviato allo studio del latino e del greco nella scuola pubblica di Giampietro Astemio a San Daniele; verso il 1665 entr\u00f2 nella bottega del tipografo Nicol\u00f2 Bevilacqua a Venezia. Nel 1571 prese parte come volontario alla battaglia di Lepanto, della quale diede poi un resoconto. Nel 1578 scrisse \"Legendario delle santissime vergini\", ristampato pi\u00f9 volte ancora nel XVIII secolo. Dal 1588 al 1591 lavor\u00f2 a Venezia presso il tipografo-editore Damiano Zenaro.\nIl 24 febbraio 1592 chiese al Comune di Udine il permesso di poter aprire una stamperia. Accettata la richiesta, Natolini fu nominato anche stampatore del Patriarcato di Aquileia. A Udine stamp\u00f2 soprattutto opere di argomento religioso. Stamp\u00f2 tuttavia anche il IV dei \"Responsa\" del giurista Tiberio Deciani e nel 1607 la prima grammatica di sloveno (\"Vocabolario italiano, e schiavo\"), opera di Gregorio Alasia."}
{"id": "4403693", "revid": "1522738", "url": "https://it.wikipedia.org/wiki?curid=4403693", "title": "Griffin (Winx Club)", "text": ""}
{"id": "4403694", "revid": "628586", "url": "https://it.wikipedia.org/wiki?curid=4403694", "title": "Limone Sfusato d'Amalfi", "text": ""}
{"id": "4403695", "revid": "287204", "url": "https://it.wikipedia.org/wiki?curid=4403695", "title": "La prima volta (singolo)", "text": ""}
{"id": "4403696", "revid": "767487", "url": "https://it.wikipedia.org/wiki?curid=4403696", "title": "Corrado Nuccini", "text": "Biografia.\nCorrado Nuccini, cantante, chitarrista e fondatore della band italiana Giardini di Mir\u00f2 lavora da diversi anni nella produzione musicale e nell'organizzazione di rassegne, eventi e concerti. Dai primi anni 2000 ha realizzato 15 album ufficiali, diverse raccolte di remix, singoli e b-side e suonato in pi\u00f9 di 1000 concerti.\nCon i Giardini di Mir\u00f2 registra il primo album \"Rise ansa Fall of Academic Drifting\" nel 2001, il disco si impone a pubblico e stampa grazie alle sonorit\u00e0 contemporanee vicine al post rock. Successivamente pubblica, sempre con la band, \"Punk not...diet!\" (2003), Dividing Opinions (2007), Good Luck (2012), Different Times (2018) con ottimi riscontri sia in Italia che all'estero.\nNel 2006 ha prodotto il suo primo lavoro solista \"Matters of love and death\", in cui sposa i suoni post-rock tipici dei Giardini di Mir\u00f2 con sonorit\u00e0 hip hop insieme ai musicisti del collettivo Shadow Animals e al rapper statunitense Bleubird. Nel 2009, insieme ad Emanuele Reverberi e Alessandra Gismondi fonda la band Vessel e incide due EP per l'etichetta 42 Records. Nel 2015 pubblica \"Le Difese\" primo album in italiano dei Vessel.\nCon il gruppo e in veste solista ha suonato diversi concerti non solo in Italia, ma anche in Spagna, Francia, Germania, Grecia, Danimarca, Belgio, Svizzera, Norvegia e Giappone, partecipando ai pi\u00f9 importanti festival di musica indipendente e non solo. Assieme ai Giardini di Mir\u00f2 ha curato la colonna sonora del film \"Sangue\" di Libero de Rienzo, presentato al festival del cinema di Locarno e distribuito nelle sale da Mikado. Ha partecipato alle colonne sonore di diverse pellicole, tra le quali \"Prendimi e portami via\" (2003) di Tonino Zangardi con Valeria Golino, e \"Un gioco da ragazze\" (2008) di Matteo Rovere. Ha rimusicato, insieme ai Giardini di Mir\u00f2, per conto del museo del cinema di Torino, la pellicola di cinema muto \"Il Fuoco\" di Giovanni Pastrone a cui ha fatto seguito un tour di circa trenta date in italia ed europa, sonorizzando dal vivo il film del regista piemontese. Nel 2012 ha replicato l'esperienza con la pellicola \"Rapsodia Satanica\" di Nino Oxilia. Dal 2016 il brano dei Giardini di Mir\u00f2 di cui \u00e8 coautore \u00e8 sigla del programma RAI Il tempo e la Storia.\nCollabora in maniera continuativa con Emidio Clementi col quale ha realizzato due album, \"Notturno Americano\" nel 2015 ispirato al testo \"Il Primo Dio\" di Emanuel Carnevali e \"Quattro Quartetti\" ispirato al testo di Thomas Stern Eliot.\nHa collaborato con diversi artisti oltre ad Emidio Clementi (Massimo Volume), Apparat, Populous, Angela Baraldi, Glen Johnson (Piano Magic), Stefano Pilia, Adriano Viterbini, Andrea Faccioli, Massimo Pupillo e molti altri.\nNel 2018 ha sonorizzato il film muto Ingeborg Holm per conto del Museo del Cinema di Torino in occasione dell\u2019inaugurazione di Seeyousound insieme a Iosonouncane ed Enrico Gabrielli.\nNel 2019 all\u2019accademia di Francia, presso Villa Medici a Roma, presenta La Passione di Giovanna d\u2019Arco, insieme a Xabier Iriondo (Afterhours). Nel 2019 cura Sonitus progetto di sperimentazione sonora di matrice ecologista che prevede la sonificazione delle piante, insieme al sound desiner Giuseppe Cordaro e al regista - videoartista Giuseppe La Spada che ha debuttato a settembre alla fabbrica del vapore di Milano.\nDal 2020 cura la programmazione della storica rassegna musicale Ferrara Sotto le Stelle.\nOltre a suonare organizza eventi e festival musicali, tra i quali \"Soundtracks - Musica da Film\", \"Canatautori su Marte, Collateral\" e altre rassegne.\nNel 2021 esce \"Quando Tutto Divent\u00f2 Blu\" disco ispirato all'omonima graphic novel dell'illustratore e musicista Alessandro Baronciani per La Tempesta Dischi insieme ad Ilariuni, Her Skin, Verano, Daniele Rossi."}
{"id": "4403697", "revid": "767487", "url": "https://it.wikipedia.org/wiki?curid=4403697", "title": "Barnet (Vermont)", "text": "Barnet \u00e8 un comune (\"town\") statunitense dello stato del Vermont, contea di Caledonia (Non va confuso con l'omonimo quartiere londinese, con il quale esso \u00e8 gemellato).\nIl suo confine orientale \u00e8 segnato dal corso del fiume Connecticut."}
{"id": "4403703", "revid": "196390", "url": "https://it.wikipedia.org/wiki?curid=4403703", "title": "SCAT (compagnia aerea)", "text": ""}
{"id": "4403704", "revid": "120561392", "url": "https://it.wikipedia.org/wiki?curid=4403704", "title": "Ian George Black", "text": "Biografia.\n\u00c8 figlio del calciatore Ian Black, nato nel 1960 e attivo negli anni ottanta del XX secolo.\nNel maggio 2011 la stampa britannica ha reso noto che Black ed il suo compagno di squadra dell' Robert Ogleby sono stati fermati poich\u00e9 sarebbero stati in possesso di cocaina, una droga di classe A, mentre si trovavano nella discoteca Lava &amp; Ignite di Edimburgo. Il 17 febbraio 2012 il caso \u00e8 stato archiviato in quanto i testimoni non hanno confermato i fatti sostenuti dall'accusa.\nNell'agosto 2013 Ian Black \u00e8 stato messo sotto investigazione da parte della Scottish FA per aver scommesso in 160 partite tra il 2006 e il 2013. Tra queste partite dieci coinvolgono il proprio team e altre tre sono contro la squadra per la quale giocava."}
{"id": "4403705", "revid": "1861950", "url": "https://it.wikipedia.org/wiki?curid=4403705", "title": "SCAT Airlines", "text": "La PLL Scat Aircompany o SCAT (Special Cargo Air Transport) \u00e8 una compagnia aerea regionale del Kazakistan con sede a \u015e\u0131mkent fondata nel 1997.\nStoria.\nLa compagnia aerea \u00e8 una societ\u00e0 costituita da Vladimir Denisov nel 1997 con il 53% delle azioni e da Vladimir Sytnik che detiene il restante 47%; ha sede presso l'aeroporto internazionale della citt\u00e0 kazaka di Shymkent.\nSCAT ha fondato Sunday Airlines come nuova societ\u00e0 charter e sussidiaria, per la quale SCAT gestisce tre Boeing 757-200 e un Boeing 767-300ER.\nNell'agosto 2015, la compagnia aerea ha annunciato la firma di un impegno per 15 Sukhoi Superjet 100 con il primo che doveva essere consegnato a maggio 2016. Tuttavia, questo ordine provvisorio non venne confermato entro la scadenza del 1\u00ba agosto 2016, apparentemente a causa di problemi relativi ai termini del leasing.\nNel novembre 2017, la compagnia aerea ha firmato un contrattoper l'acquisto di sei aeromobili di ultima generazione, i Boeing 737 MAX 8, con la societ\u00e0 americana Boeing. Il 29 marzo 2018, la flotta della compagnia ha ricevuto il primo Boeing 737 MAX 8 nei paesi post-sovietici (con motori CFM International LEAP-1B).\nNel 2018, le restrizioni dello spazio aereo europeo sono state revocate e nel maggio 2018 Vilnius \u00e8 diventata la prima destinazione programmata nell'UE. Nel marzo 2018, SCAT Airlines \u00e8 stata accettata come membro a pieno titolo della International Air Transport Association (IATA). SCAT Airlines \u00e8 diventata la seconda compagnia aerea del Kazakistan inclusa nel registro IATA.\nDestinazioni.\nAl 2021, SCAT Airlines opera voli verso Armenia, Azerbaigian, Cina, Emirati Arabi Uniti, Georgia, India, Kazakistan, Kirghizistan, Lituania, Mongolia, Repubblica Ceca, Russia, Tagikistan, Turchia, Ucraina e Uzbekistan.\nAccordi di code-share.\nAl 2021, SCAT Airlines ha accordi di code-share con:\nFlotta.\nFlotta attuale.\nA dicembre 2021 la flotta di SCAT Airlines \u00e8 cos\u00ec composta:\nFlotta storica.\nSCAT Airlines operava in precedenza con i seguenti aeromobili:"}
{"id": "4403706", "revid": "15756", "url": "https://it.wikipedia.org/wiki?curid=4403706", "title": "Villa Scopoli", "text": "Villa Scopoli si trova ad Avesa, quartiere di Verona.\nIl relativo parco, adagiato a ridosso di una collina, offre elementi interessanti non solo dal punto di vista architettonico e artistico, ma anche naturalistico.\nSi tratta di una tenuta dalle origini molto lontane: propriet\u00e0 dei frati camaldolesi gi\u00e0 nel XIII secolo, venne poi rimaneggiata dai successivi proprietari ovvero i Del Bene (XVII secolo), i Nogarola (XVIII secolo) e gli Scopoli (XIX secolo), assumendo l'aspetto attuale.\nL'ultima erede della famiglia Scopoli lasci\u00f2 la propriet\u00e0 alla Pia Societ\u00e0 Don Nicola Mazza.\nStoria.\nI frati camaldolesi furono proprietari dal 1202 del fondo su cui poi sorsero la villa e il parco.\nLa propriet\u00e0 pass\u00f2 poi, nel corso del tempo, a diverse famiglie nobili veronesi:\nQuando Ippolito Scopoli acquist\u00f2 la villa dei Nogarola ad Avesa, questa era ancora molto legata al ricordo del poeta Ippolito Pindemonte, nonch\u00e9 suo padrino e assiduo frequentatore del salotto letterario di Elisabetta Contarini Mosconi, nonna materna di Scopoli stesso. Pindemonte, durante un soggiorno estivo nel 1875, scrisse qui \"Le prose e poesie campestri\" esprimendo una concezione dei giardini innovativa: una coniugazione tra la razionalit\u00e0 degli spazi all'italiana e la spontaneit\u00e0 della natura nel paesaggio collinare. Vicino al gusto di Pindemonte, Ippolito Scopoli volle sfruttare le tracce rinascimentali e l'incontaminato paesaggio collinare per rimodellare il parco della villa occupandosi, in particolare, dei giochi d'acqua nella \"peschiera\" e della \"passeggiata romantica\".\nL'ultima erede della famiglia Scopoli fu Laura Scopoli (1906-1994), la quale trascorse lunga parte della sua vita nella villa insieme alle sorelle Fiorenza e Rosa.\nAlla sua morte, in mancanza di eredi diretti, la propriet\u00e0 venne lasciata alla Pia Societ\u00e0 Don Nicola Mazza.\nDescrizione.\nNel 1810 venne compiuto un rifacimento della villa, la quale assunse le caratteristiche odierne: pianta rettangolare, articolazione dell'edificio su due piani con sovrastante mezzanino, facciata neoclassica con finestre inserite in cornici e un ingresso sobrio.\nAll'interno della villa vi erano due sale di rappresentanza (una per piano) accerchiate da stanze per usi diversi. Con l'ultimo restauro del 1998, la Pia Societ\u00e0 Don Nicola Mazza ha adibito questi spazi ad uso comunitario e religioso.\nDi fronte alla villa si nota la casa del \u201cgastaldo\u201d, con un porticato rustico in pietra di calcare nummulitico.\nIl brolo.\nSuperando la residenza si arriva al brolo, che misura prima pi\u00f9 di mezzo ettaro.\nPer accedervi bisogna attraversare un ponticello in calcare nummulitico, che per la fattura si ritiene originale, sotto il quale scorrono le acque del Lor\u00ec, il piccolo corso d'acqua di Avesa.\nQuando, all'inizio del Seicento, la famiglia Del Bene eredit\u00f2 la propriet\u00e0, decise di creare un giardino fuori scala rispetto all'edificio di residenza, con lo scopo di dare vita ad una vera e propria opera d'arte manierista.\nNon sono pervenute testimonianze che accertino quale fosse la forma originaria del giardino, ma si possono ancora osservare gli assi ortogonali che suddividevano lo spazio in quattro aree e che conducevano a diverse pertinenze, secondo il tipico schema del giardino rinascimentale all'italiana.\nUn'altra testimonianza di ci\u00f2 \u00e8 un muro al confine con la \"Chiesa della Camaldola\" sul quale si notano due nicchie, che originariamente dovevano contenere delle statue, e i resti di un canale di irrigazione progettato da Ippolito Scopoli nell'Ottocento, che sfruttava le acque del torrente Lor\u00ec.\nLo spazio descritto era un'area dedicata alla coltivazione di alberi da frutta, in particolare del melo e del pero), delimitata e racchiusa entro una cinta muraria secondo le caratteristiche tipiche del giardino a brolo, diffuso in molte ville veronesi a partire dal Settencento. Successivamente vennero coltivati anche ortaggi ed altre piante.\nLa peschiera.\nL'ingresso allo spazio della \"peschiera\" \u00e8 costituito da un portale di ordine tuscanico, incorniciato da due semicolonne su piedistallo che sorreggono un timpano triangolare, il tutto concluso da paraste sempre su piedistallo e decorato a bugnato rustico.\nTra le semicolonne e le paraste vi sono due nicchie con piedistalli che accoglievano due statue (andate perdute); i piedistalli sono ornati da mascheroni, dai quali in passato probabilmente zampillava dell'acqua.\nIl portale risulta oggi proporzionato grazie ad un restauro che ne ha scoperto il basamento, il quale era stato nascosto da un metro di terra portata dalle numerose e documentate esondazioni del progno.\nVarcato questo portale si accede alla peschiera: essa \u00e8 ovoidale, con una circonferenza di 80 metri e balaustrata con vasi di fiori e piante in corrispondenza dei pilastrini; ognuno di questi pilastrini \u00e8 decorato da mascheroni differenti tra loro, dai quali zampillava dell'acqua che andava a finire nei sovrastanti vasi. La vasca \u00e8 racchiusa da un muro di cinta che presenta nicchie decorate con conchiglie, concrezioni marmoree, mosaici colorati e fontane volte a creare continui giochi d'acqua. Sempre sul muro di cinta, in corrispondenza dell'asse minore della peschiera, si trovano due edicole doriche sorrette da due coppie di telamoni e cariatidi: le figure sono vestite di pelli di capra, hanno morbidi copricapi e sono volutamente ritratte \"all'antica\", cio\u00e8 create con braccia mozzate per richiamare epoche remote.\nLa costruzione della \"peschiera\" fu seguita da Giovanni Del Bene, nipote e unico erede di Agostino Del Bene primo proprietario della villa. Sono documentati i lavori del periodo 1629-1633, soprattutto per quanto riguarda il muro di cinta e la vasca. Giovanni mor\u00ec nel 1629 senza poter ammirare l'opera a conclusione dei lavori.\nSul lato opposto a quello del portale d'ingresso alla Peschiera, si aprono delle grotte:\nIl complesso delle grotte \u00e8 in muratura e costituito da una stanza centrale e due stanze laterali minori.\nLa stanza centrale \u00e8 decorata con finte concrezioni marmoree, conchiglie, stalattiti e di fronte all'ingresso si nota una nicchia decorata con una grande conchiglia aperta recante due gigli incrociati (lo stemma fiorentino dei Del Bene, che ancora conservavano al loro arrivo a Verona nel Trecento).\nLe due stanze pi\u00f9 piccole sono a pianta circolare: sono decorate, nella parte inferiore, da nicchie in cui sono raffigurati paesaggi e citt\u00e0, mentre, nella parte superiore, da stucchi baroccheggianti di scene mitologiche.\nLa tecnica utilizzata per la decorazione delle grotte \u00e8 la tecnica a graniglia, che consiste nell'accostamento di graniglie naturali di diversi colori su intonaco fresco, molto rara nel panorama artistico veronese.\nIl complesso era sicuramente caratterizzato da giochi d'acqua, dato che si possono ancora scorgere i punti dai quali l'acqua entrava e usciva e dato che se ne fa cenno anche in due documenti risalenti al 1696.\nSi suppone che la realizzazione delle grotte sia stata fatta dallo stuccatore e ingegnere Pompeo Frassinelli. Nella parte superiore della grotta di destra, infatti, si nota l'iscrizione \"POMP. FRASN. ROM.\" che potrebbe corrispondere appunto a \"Pompeo Frassinelli Romano\".\nSistema idraulico della propriet\u00e0.\nVengono sfruttate le acque prelevate dal torrente Lor\u00ec nel punto in cui il corso d'acqua si avvicina al muro di cinta, per incanalarle entro un condotto di circa 1 metro di larghezza.\nIl Lor\u00ec poi, poco pi\u00f9 a nord della villa, si divide in due rami: il \"primo\" scorre in un alveo sagomato da piastrelle e va ad alimentare il brolo, diramandosi poi a sua volta in un canalino interrato che va ad alimentare la peschiera; il \"secondo\" segue il muro di cinta del brolo e confluisce di nuovo nel Lor\u00ec all'esterno della tenuta.\nPer irrigazione della parte pianeggiante della tenuta, l'acqua del Lor\u00ec arriva ad un piccolo pozzo lungo un canalino in cemento che attraversa il viale dei Cipressi e torna poi verso valle lungo il muro a sud, riconfluendo infine nel Lor\u00ec. Si tratta dunque di un sistema di canalizzazione che circonda praticamente tutta l'area dove si trovano gli orti-giardino.\nPer l'alimentazione della peschiera e del brolo una rete di piccoli canali poco profondi si estendava \"d\"a nord della villa e circondava lo spazio adibito a frutteto. Dalla peschiera, poi, l'acqua in eccesso usciva a sud e si ricongiungeva al torrente Lor\u00ec all'esterno della tenuta.\nL'acqua per la villa veniva prelevata nello stesso punto che, procedendo davanti alla chiesa del Camaldolino, andava ad alimentare un pozzo dietro all'edificio.\nPer irrigare la collina, infine, era stato ideato un sistema che convogliava l'acqua piovana in vasche pensili.\nGli orti.\nAl di l\u00e0 del muro di cinta del brolo si apre uno spazio pianeggiante dedicato alle coltivazioni.\nGi\u00e0 i camaldolesi probabilmente avevano organizzato un \"hortus salutis\", nel quale coltivavano piante officinali, e i vari proprietari del fondo che si susseguirono continuarono ad occuparsene con una produzione ortofrutticola fino all'inizio del XX secolo.\nPer un periodo, l'area fu abbandonata, ma dal 1992 orto e frutteto vennero ripristinati: ora l'orto misura 3.000 m\u00b2 ed \u00e8 suddiviso in due parti, coltivate a rotazione per mantenerne la fertilit\u00e0.\nVi \u00e8 anche una fattoria in cui sono presenti animali per produrre carne, latte, uova e concime.\nSopra agli orti si nota uno spazio caratterizzato da muretti a secco a uso di terrazzamento. Sistemati sul pendio della collina nel corso dei secoli, fino a poco dopo la seconda guerra mondiale, per ricavare ulteriori spazi coltivabili adibiti in particolare a olivi, viti, ciliegi e frumento.\nI massi che costituiscono i muretti venivano \"scaiati\" (ovvero smussati e regolarizzati) e portati dalla cava in loco. Sopra ai gradoni ricavati dalla disposizione di questi massi, venivano poi depositati 30-40 centimetri di terra nella quale veniva piantato l'albero che si desiderava far crescere.\nLa presenza di queste opere ha permesso che la collina non \u00e8 degradasse nel corso del tempo.\nIl belvedere.\nIl \"belvedere\" \u00e8 un balcone costruito sulla iniziale pendenza della collina, a cui si giunge percorrendo il cosiddetti \"viale dei Cipressi\", che si snoda dopo il brolo. Questo viale misura circa 90 metri e conta dieci Cipressi.\nIl \"belvedere\" poggia su una struttura chiamata in dialetto \"El ces\u00f2n\" (trad. \"la chiesa\"), richiamando forse l'originaria funziona a luogo di culto: la muratura esterna, infatti, \u00e8 costituita a fasce da pietra tufacea e cotto che tipicamente si ritrova negli edifici religiosi risalenti al periodo comunale, come le chiese di San Zeno, Santo Stefano e San Giovanni in Valle. Il \"c\u00e8son\" \u00e8 a pianta centrale, con i tre bracci liberi che accolgono tre nicchie e sovrastati da una copertura a mezza cupola; il corpo centrale, invece, \u00e8 coperto da una volta a crociera in laterizio.\nVi si accede da un grande portale bugnato e l'interno sopra descritto \u00e8, oramai, degradato e privo di pavimentazione.\nLa costruzione del \"belvedere\" risale ad una data anteriore al 1649, dato che viene gi\u00e0 menzionata nell'inventario di villa e parco effettuato in quell'anno.\nDietro la terrazza si pu\u00f2 notare un'area circolare, in passato occupata da un giardino fiorito ma attualmente occupato da altre specie quali il pungitopo, il sambuco e la Roverella, abitate da animali come lo scoiattolo che ne arricchiscono l'ecosistema.\nLa passeggiata romantica.\nSuperato il poggio del belvedere si percorre la cosiddetta \"passeggiata romantica\", la quale si snoda nel bosco per circa un chilometro.\nLa sua creazione rimanda allo stile del giardino all'inglese che si diffuse in tutta Europa tra il Settecento e l'Ottocento e che, in contrasto con quello che era il modello di giardino formale adottato usualmente in Italia fin dal Rinascimento, dava spazio a una natura apparentemente libera e spontanea.\nIl bel paesaggio che si scorgeva dalla collina del parco spinse Ippolito Scopoli a progettare una romantica passeggiata che si snodasse tra un ricco insieme di vegetazione, profumi e visioni suggestive.\nNella prima met\u00e0 di questo percorso si \u00e8 reso il sentiero pi\u00f9 facilmente percorribile con alcuni interventi di ingegneria, ovvero superando un primo dislivello di circa 20 metri con otto tornanti e un altro dislivello di 15 metri (successivo ad un tratto pianeggiante/in discesa) con altri quattro tornanti.\nSuperata questa serie di tornanti, si raggiunge il punto pi\u00f9 elevato (180 metri sul livello del mare): il sentiero procede da qui in poi in modo pianeggiante e sul lato sinistro si nota il muro del terrazzamento soprastante.\nDopo una gradinata di pietra che consente di raggiungere i prati superiori e una dolina ricoperta da abbondante vegetazione, il sentiero inizia a discendere costeggiando il muro di cinta della propriet\u00e0 e quello delle cedrare."}
{"id": "4403708", "revid": "729019", "url": "https://it.wikipedia.org/wiki?curid=4403708", "title": "Campionati mondiali di biathlon 2013 - 12,5 km inseguimento maschile", "text": "La 12,5\u00a0km inseguimento maschile dei Campionati mondiali di biathlon 2013 si \u00e8 svolta il 10 febbraio 2013 alle 13:00 (UTC+1). Sono stati ammessi i primi 60 classificati della 10 km sprint."}
{"id": "4403710", "revid": "339392", "url": "https://it.wikipedia.org/wiki?curid=4403710", "title": "Ibrahim Pasha d'Egitto", "text": ""}
{"id": "4403711", "revid": "144796", "url": "https://it.wikipedia.org/wiki?curid=4403711", "title": "Nave incendiaria", "text": ""}
{"id": "4403712", "revid": "729019", "url": "https://it.wikipedia.org/wiki?curid=4403712", "title": "Tour della nazionale di rugby a 15 dell'Italia 2012", "text": "A met\u00e0 del 2012 la nazionale italiana di rugby allenata dal nuovo commissario tecnico, il francese Jacques Brunel, affront\u00f2 il suo primo \"tour\" dopo l'eliminazione nella .\nFurono previsti tre incontri fra la prima e la terza settimana del mese di giugno: uno in Argentina con i \"Pumas\" e due in Nordamerica con e .\nIl primo incontro si tenne a San Juan, nell'entroterra argentino, allo Stadio del Bicentenario; la bassa affluenza, spettatori, fu dovuta al fatto che i \"Pumas\" erano in formazione rimaneggiata per prepararsi all'esordio nel Championship contro , e ; l'incontro, che pure inizi\u00f2 bene per l', che dopo meno di mezz'ora gi\u00e0 conduceva 10-6, fu sprecato dalla squadra ospite per troppe perdite di possesso e deconcentrazione che nel secondo tempo portarono gli argentini a segnare tre mete e ad allargare il divario, solo parzialmente ridotto nel finale grazie a una meta di Mauro Bergamasco trasformata da Riccardo Bocchino.\nDiverso l'andamento nell'incontro successivo, a Toronto contro il Canada: i \"Canucks\", che con una vittoria avrebbero scavalcato l'Italia nella classifica IRB, si portarono alla mezz'ora sul 13-6 grazie a una meta di Conor Trainor trasformata da James Pritchard; nella ripresa fu il romano Tommaso D'Apice ad accorciare e la successiva trasformazione di Burton port\u00f2 l' al pareggio; gli ultimi punti di Pritchard diedero al Canada un effimero vantaggio, poi 12 punti al piede di Burton fissarono il punteggio a 25-16 per l'Italia, al termine di un incontro pi\u00f9 difficile del previsto.\nL'ultimo incontro della serie si tenne nel nuovissimo BBVA Compass Stadium di Houston, inaugurato solo un mese prima: ad attendere l'Italia c'erano gli Stati Uniti che nella prima mezz'ora ressero il passo degli Azzurri: alla meta in apertura di Festuccia trasformata da Bocchino rispose il veterano terza linea americano Emerick, con un passato in Italia, la cui realizzazione fu trasformata da Wyles; la differenza la fecero Gori e Burton, quest'ultimo autore di una meta, una trasformazione e tre piazzati per un totale di 16 punti e la nomina a \"man of the match\", e un risultato finale di 30-10 per l'."}
{"id": "4403716", "revid": "124246650", "url": "https://it.wikipedia.org/wiki?curid=4403716", "title": "Personaggi di Zorro (serie animata)", "text": "Di seguito vengono elencati i personaggi della serie anime \"Zorro\", prodotta nel 1994.\nPersonaggi principali.\nDon Diego de la Vega.\n, alias , \u00e8 il protagonista della serie. \u00c8 il diciottenne rampollo di possidenti locali. L'arrivo di Diego nella California spagnola, dopo essere stato per alcuni anni a studiare in Spagna, mette in subbuglio la cittadina di San Tasco. Lolita lo aspetta da sempre e Bernardo, un bambino piuttosto vivace, non vede l'ora di poterlo riabbracciare. Ma lui non \u00e8 pi\u00f9 lui. S'\u00e8, come dire, infrollito, mostrandosi pigro e inetto, con sommo scorno da parte di Lolita e una vaga sorpresa da parte di Bernardo, che non ci crede poi tanto in questa trasformazione in peggio del suo caro Diego. Nella California, il comandante Raimundo e il tenente Gabriel, due loschi ufficiali dell'esercito d'occupazione, stanno opprimendo il popolo con tasse ingiuste, imposte solo per riempire le loro tasche. Ma, con l'arrivo di Diego, compare Zorro, spadaccino incomparabile, debitamente mascherato per nascondere la sua identit\u00e0: \u00e8 Diego, che sta solo fingendo di essere pigro. Il vendicatore mascherato aiuta gli oppressi e punisce i malvagi, lasciando dietro di s\u00e9 il suo marchio \"Z\", inferto con la spada, e fuggendo in groppa al suo fido cavallo bianco prima di poter essere identificato. Diego, come suo padre, \u00e8 sempre molto calmo e ragionevole, sia come civile sia come giustiziere mascherato, diversamente da Lolita e Bernardo, che sono sempre pronti a lottare e non pensano mai ai rischi. \u00c8 doppiato in giapponese da Toshihiko Seki e in italiano da Claudio Moneta da adulto e da Donatella Fanfani da bambino.\nBernardo.\n \u00e8 il coprotagonista della serie. \u00c8 un vivace orfano di nove anni che vive con Don Diego. Infatti, \u00e8 un trovatello accolto da Diego e dalla sua famiglia gi\u00e0 in tenera et\u00e0. Per Diego \u00e8 un fratello minore e per Alejandro un figlio. Se c'\u00e8 una birba che eccelle in arguzia \u00e8 Bernardo. Lui la storia di Diego pigro e un po' pusillanime non l'ha mai bevuta e tanto briga che, alla fine, Diego \u00e8 costretto a dirgli la verit\u00e0, quando scopre che altri non \u00e8 che il suo eroe Zorro. Non solo: riesce persino a farsi accettare come suo aiutante, diventando , approfittando della loro parentela e usando altri stratagemmi meno ortodossi per scucirgli l'assenso. Molte volte sar\u00e0 proprio lui a trarre d'impaccio Zorro. L'unica imbattibile nemica, se cos\u00ec si pu\u00f2 dire, \u00e8 Maria, la governante di casa de la Vega, nemica nel senso che ai due malandrini non la fa passare liscia, per quanto adori entrambi. \u00c8 innamorato corrisposto della sua amica Arianna. Cerca sempre di favorire l'amore tra Diego e Lolita.\nIl personaggio \u00e8 molto diverso dal Bernardo dello Zorro originale, il servo muto di Don Diego de la Vega che conosce l'identit\u00e0 di Zorro, comparso fin dal romanzo \"La maledizione di Capistrano\", in cui appare per la prima volta Zorro. \u00c8 doppiato in giapponese da Rica Matsumoto e in italiano da Veronica Pivetti.\nLolita Prideaux.\n \u00e8 la protagonista femminile della serie. \u00c8 la fidanzata di Diego e ha diciassette anni. Se a San Tasco c'\u00e8 una bella ragazza questa \u00e8 Lolita e ha un caratterino di quelli che si addicono proprio alle belle ragazze. \u00c8 innamorata di Diego, anche se non sa che \u00e8 Zorro, cosa che per\u00f2 scopre nel penultimo episodio. \u00c8 molto delusa dall'apparente cambiamento di Diego dopo il ritorno di quest'ultimo dalla Spagna, ed essendo molto decisa nel dire quello che pensa, lo punzecchia sempre. Se Diego dimostra indolente il suo amore, Zorro, in pi\u00f9 di una occasione, arriva dove Diego, per non essere scoperto, non pu\u00f2 arrivare, come una volta ad un ballo, quando Zorro la bacia dopo aver battuto Gabriel nella gara con la spada. \u00c8 molto dolce e gentile, ma \u00e8 una ragazza coraggiosa. Non esita mai di fronte a una situazione che pu\u00f2 diventare pericolosa, anche se in quel momento \u00e8 messa a repentaglio qualche vita.\nIl personaggio deriva da Lolita Pulido, che compare nel romanzo originale di Zorro, \"La maledizione di Capistrano\", e nel primo film, \"Il segno di Zorro\" del 1920. La scrittura giapponese , in katakana, pu\u00f2 infatti derivare sia dal cognome spagnolo del personaggio tradizionale, \"Pulido\", sia dal francese \"Prideaux\", che \u00e8 invece stato scelto dalla produzione italiana per questa serie. La Lolita Pulido originale, per\u00f2, non \u00e8 la fidanzata di Diego, ma al contrario non prova alcun interesse per lui, essendo invece innamorata di Zorro, di cui non conosce l'identit\u00e0. \u00c8 doppiata in giapponese da Maria Kawamura e in italiano da Gaia De Laurentis.\nGar\u00e7ia.\nGar\u00e7ia, nel doppiaggio giapponese , \u00e8 il sergente che milita tra le file dell'esercito spagnolo delle truppe d'occupazione, nemico di Zorro. La sua umanit\u00e0 \u00e8 nota non solo alla gente di San Tasco, ma anche tra i militari. Il sergente Gar\u00e7ia simpatizza per Zorro, non apertamente, visto che la sua carica si oppone a possibili scelte ideali. Eppure, appena pu\u00f2, con azioni a prima vista in linea con le direttive del suo comando, favorisce gli oppressi. \u00c8 il diretto sottoposto di Gabriel, ma spesso non ne comprende gli ordini; parla spesso con Diego degli ordini ricevuti e non capisce perch\u00e9 deve dare la caccia a Zorro che aiuta i deboli. Amante del buon cibo, come suggerisce la sua circonferenza, non \u00e8 molto alto e la sua mole lo fa sembrare, in varie occasioni, ridicolo, a parte il fatto che \u00e8 un po' timido. Il sergente Gar\u00e7ia \u00e8 il classico personaggio dal buon cuore, ma a volte non troppo sveglio. Alla fine, quando la giustizia trionfa, diventa finalmente il pi\u00f9 stretto collaboratore del capitano Jekyll, nominato dal governatore nuovo comandante della guarnigione.\nIl personaggio \u00e8 basato sul sergente Demetrio L\u00f3pez Garc\u00eda, comparso nella serie televisiva \"Zorro\" della Disney, prodotta dal 1957 al 1959, da cui deriva il nome italiano, e sul sergente Pedro Gonzales, da cui deriva il nome giapponese, che compare invece nel romanzo originale \"La maledizione di Capistrano\" e nel primo film \"Il segno di Zorro\". \u00c8 doppiato in giapponese da K\u014dz\u014d Shioya e in italiano da Tony Fuochi.\nRaimundo.\nRaimundo, nel doppiaggio giapponese , \u00e8 l'antagonista principale della serie. Nonostante nell'edizione italiana venga sempre chiamato Raimundo, nel titolo dell'episodio 51 viene scritto come Raymond anche se nel doppiaggio il nome continua a rimanere invariato. \u00c8 il comandante della guarnigione di San Tasco, un uomo dai capelli castani. Molto crudele, egoista, arrogante e avido, pensa solo ai propri interessi. Alla fine, anche se la giustizia nel paese \u00e8 compiuta, si rifiuta di arrendersi all'evidenza, preferendo la morte alla resa, e viene ucciso in un ultimo duello proprio da Zorro, che nonostante tutto gli dispiace.\nIl personaggio deriva dal capitano Juan Ramon, presente nel romanzo originale \"La maledizione di Capistrano\" e in vari film. \u00c8 doppiato in giapponese da J\u016br\u014dta Kosugi e in italiano da Cesare Rasini.\nGabriel.\n \u00e8 il secondo antagonista principale della serie. \u00c8 un tenente della guarnigione di San Tasco agli ordini di Raimundo ed \u00e8 anch'egli crudele ed arrogante. Ha i capelli biondi e una carnagione abbronzata. Crede di essere il miglior soldato della fortezza e quindi considera ingiusto che sia solo un tenente, aspirando a diventare capitano al posto di Raimundo. \u00c8 innamorato di Lolita. Alla fine, viene battuto da Garcia grazie a Maria e, insieme ai suoi uomini, arrestato per alto tradimento della corona, ma non viene rivelato se il governatore l'abbia condannato a morte o al carcere a vita. Probabilmente qualunque sia il suo destino qualche volta ha saputo dimostrarsi gentile, altruista e benevolo.\nIl personaggio non era mai comparso nelle storie precedenti di Zorro, ma riprende alcuni aspetti dello stesso capitano Ramon da cui deriva Raimundo: per esempio anche Ramon \u00e8 innamorato di Lolita. \u00c8 doppiato in giapponese da Ken'y\u016b Horiuchi e in italiano da Stefano Albertini.\nPersonaggi ricorrenti.\nDon Alejandro de la Vega.\n \u00e8 il padre di Diego. Ha quarantotto anni ed \u00e8 un ricco proprietario terriero, rimasto vedovo quando il figlio era ancora piccolo. Sembra avere un carattere duro, ma \u00e8 in realt\u00e0 molto dolce. Si d\u00e0 molto da fare nella sua fattoria per tenere al sicuro i conti della famiglia. Anche se non sopporta i soprusi del governo, non riesce a fare molto contro di essi. Ha capito fin dall'inizio che Diego era Zorro: un estraneo pu\u00f2 anche non riconoscerlo, ma semplicemente coprendo il volto con una maschera sugli occhi e un cappello in testa il proprio padre, che lo conosce da quando \u00e8 nato, non s'inganna. Inoltre, conoscendo benissimo le ragioni che spingono il figlio a non dirgli niente e a dargli il dolore di vederlo come un codardo, ovvero per non mettere in pericolo la sua vita e quella delle persone che lo circondano, preferisce mantenere il segreto e aiutarlo di nascosto per quanto possibile.\nAnche Don Alejandro de la Vega \u00e8 un personaggio legato allo Zorro tradizionale, comparso fin dal romanzo originale \"La maledizione di Capistrano\". \u00c8 doppiato in giapponese da Ikuya Sawaki e in italiano da Enrico Bertorelli.\nDon Carlos Prideaux.\n \u00e8 il padre di Lolita. Ha cinquant'anni ed \u00e8 un ambizioso proprietario terriero, seppur non appaia affatto come un personaggio cattivo. Per rendere ricca la sua famiglia, arriva anche ad accordi loschi o ad aiutare dei contrabbandieri dividendo con loro i guadagni, pur sapendo che questi gesti sono scorretti o illegali.\n\u00c8 basato su Don Carlos Pulido, padre di Lolita Pulido nel romanzo e nel film. \u00c8 doppiato in giapponese da Sh\u014dz\u014d Iizuka e in italiano da Maurizio Scattorin.\nCatarina Prideaux.\n \u00e8 la madre di Lolita e la moglie di Don Carlos. Ha trentotto anni e conosce tutti gli affari del marito, a cui \u00e8 molto legata. Educa sua figlia secondo dei \"principi\" che per\u00f2 lei stessa non rispetta sempre: infatti, quando Don Carlos ha dubbi sul fare qualcosa di illegale, lei lo rassicura. A differenza della figlia, \u00e8 molto emotiva e piange spesso.\n\u00c8 basato su Do\u00f1a Catalina Pulido, madre di Lolita Pulido nel romanzo e nel film. Anche il nome scritto in katakana, infatti, pu\u00f2 derivare sia dal nome originale \"Catalina\" sia dal nome \"Catarina\", scelto per questa serie dalla produzione italiana. \u00c8 doppiata in giapponese da Kumiko Takizawa e in italiano da Patrizia Scianca.\nMaria.\n \u00e8 la governante di casa de la Vega. \u00c8 una donna di mezza et\u00e0, di grande corporatura, buona con tutti e molto dedita al suo lavoro. \u00c8 doppiata in giapponese da Atsuko Mine e in italiano da Elisabetta Cesone.\nFulmine.\nFulmine, nel doppiaggio giapponese , \u00e8 il destriero di Zorro. \u00c8 bianco con la criniera gialla e capisce ogni gesto e sguardo del padrone.\nEssendo di colore bianco, \u00e8 diverso dal cavallo nero tradizionale di Zorro, senza nome nel romanzo originale \"La maledizione di Capistrano\" e successivamente chiamato Tornado o Toronado.\nTackle.\n \u00e8 il cane di Don Diego, un alano che diventa molto aggressivo se provocato o se deve difendere il padrone. Ha aspettato in California quando il padrone era in Spagna. Aiuta Diego nelle vesti di Zorro agendo nell'ombra, tranne quando attacca perch\u00e9 il padrone \u00e8 in difficolt\u00e0. Diego e il cane s'intendono molto bene l'un l'altro ed \u00e8 sufficiente un cenno per far entrare il cane in azione.\nFigaro.\n \u00e8 il cane di Bernardo, un bulldog piuttosto tozzo. Nonostante sembri pigro quando vaga per la fattoria, \u00e8 sempre pronto ad accorrere per aiutare il Piccolo Zorro e ad attaccare i governanti. \u00c8 doppiato in giapponese da K\u014dji Kurose.\nArianna.\nArianna, nel doppiaggio giapponese , \u00e8 un'amica di Bernardo, di cui \u00e8 innamorato e corrisposto. Nonostante nell'edizione italiana venga sempre chiamata Arianna, nell'episodio 28 Bernardo si riferisce a lei come \"Nikita\". \u00c8 doppiata in giapponese da Ikue \u014ctani e in italiano da ? , Federica Valenti e Donatella Fanfani .\nManuel.\n \u00e8 uno dei migliori amici di Bernardo. \u00c8 doppiato in giapponese da ? e in italiano da Paolo Torrisi , Patrizia Scianca e ? .\nSergio.\n \u00e8 uno dei migliori amici di Bernardo. \u00c8 doppiato in giapponese da ? e in italiano da Irene Scalzo , ? e ? .\nLeone.\nLeone, nel doppiaggio giapponese , \u00e8 una delle migliori amiche di Bernardo, dall'aspetto e con gli abiti di un ragazzo. Nel doppiaggio italiano dell'episodio 21 viene erroneamente definito un maschio, mentre a partire dal numero 47 torna ad essere correttamente una femmina. I suoi genitori sono venuti in California dopo il matrimonio e, dopo la morte prematura della madre, deve aiutare il padre nel suo lavoro di fabbro. Il suo grande sogno \u00e8 di riuscire a volare. \u00c8 doppiata in giapponese da Kazue Ikura e in italiano da Jasmine Laurenti.\nGovernatore generale.\nIl della California, alle dipendenze del re, sembra un uomo malvagio, ma in realt\u00e0 \u00e8 molto onesto e rispettato. \u00c8 sposato, ma non ha avuto figli. Alla fine, dopo essere stato salvato da Zorro, che gli rivela la sua vera identit\u00e0, scopre finalmente che i veri colpevoli sono Raimundo e Gabriel, cos\u00ec fa trionfare la giustizia nel paese e grazia Diego da tutte le false accuse.\nNel romanzo originale \"La maledizione di Capistrano\" \u00e8 presente un governatore generale, che assiste alla morte di Ramon, ucciso da Zorro. Diversi altri governatori sono comparsi nei film. Nella realt\u00e0, nell'anno 1800 in cui \u00e8 ambientata la serie, si sono succeduti ben tre governatori: Diego de Borica, Pedro de Alberni (come governatore ad interim) e Jos\u00e9 Joaqu\u00edn de Arrillaga. \u00c8 doppiato in giapponese da Osamu Saka e in italiano da Maurizio Trombini.\nJekyll.\n \u00e8 un onesto capitano quarantenne della guarnigione di San Tasco. Alla fine, quando la giustizia trionfa, il governatore lo nomina nuovo comandante e deve mantenere la pace. \u00c8 doppiato in giapponese da Shigez\u014d Sasaoka e in italiano da Mario Scarabelli e Mario Zucca .\nBrown.\n \u00e8 un mercante della zona. Malvagio ladro e contrabbandiere, vuole avere il monopolio della vendita di approvvigionamenti alla fortezza dei soldati e per questo cerca di ingraziarsi gli ufficiali, come il comandante Raimundo. \u00c8 doppiato in giapponese da Yuu Shimaka e in italiano da Roberto Colombo e da ? .\nKapital.\n \u00e8 uno degli antagonisti principali della serie. \u00c8 capo della sede californiana della Compagnia Commerciale dell'India del Sud ed alleato di Raimundo, che aiuta a mettere da parte denaro per poter diventare il prossimo Governatore Generale. Nel penultimo episodio verr\u00e0 catturato insieme al suo assistente, da un ispettore della Compagnia Commerciale per negligenza e tradimento verso quest'ultima, per poi essere condotto alla Sede Principale dove verr\u00e0 giudicato. Il suo destino dopo la cattura \u00e8 sconosciuto, ma \u00e8 probabile che sia stato licenziato e imprigionato per i suoi crimini. \u00c8 doppiato in giapponese da Jun Hazumi e in italiano da Roberto Colombo."}
{"id": "4403717", "revid": "124123", "url": "https://it.wikipedia.org/wiki?curid=4403717", "title": "Harold Wolff", "text": "Considerato il fondatore della moderna ricerca sulla cefalea e sui disturbi psicosomatici.\nBiografia.\nHarold Wolff nacque il 26 maggio del 1898 a New York, figlio unico di Louis Wolff, pittore cattolico, e Emma Recknagel Wolff, luterana. Studi\u00f2 e fu educato al City College, dove si diplom\u00f2 a 20 anni.\nSubito dopo il diploma, lavor\u00f2 per qualche tempo in un'industria della pesca supportata dallo stato e finalizzata al commercio di pesce essiccato. \nDopo aver preso in considerazione l'idea di diventare sacerdote, Harold Wolff decise di intraprendere la strada della medicina iscrivendosi alla Harvard Medical School, dove si laure\u00f2 nel 1923.\nDopo il tirocinio praticato al New York\u2019s Roosevelt Hospital e al Bellevue Hospital Center, nel 1926 cominci\u00f2 a studiare all'interno dei laboratori e delle cliniche di Neuropatologia di Harvard, e a collaborare con Harry Forbes e Stanley Cobb. \nTrascorsi due anni all'interno delle cliniche di Boston, si trasfer\u00ec all'estero per lavorare e fare esperienza accanto ai personaggi pi\u00f9 influenti dello scenario medico-scientifico: nel 1928 studi\u00f2 a Graz, in Austria, con Otto Loewi, e nel 1929 trascorse un breve periodo accanto ad Ivan Pavlov a Leningrado, in Russia.\nTornato in America, nel biennio 1930-1931, si trasfer\u00ec nel reparto di psichiatria della Phipps Clinic alla Johns Hopkins University, lavorando accanto ad Adolph Meyer.\nDopo le innumerevoli esperienze di collaborazioni europee e americane, decise di rientrare a Boston, e nel 1932 divent\u00f2 capo della divisione di Neurologia sotto la supervisione di Eug\u00e8ne Dubois. Pi\u00f9 tardi divenne professore ordinario, succedendo a Foster Kennedy, e capo della divisione di Neurologia a Bellevue.\nIl dottor Wolff manterr\u00e0 il ruolo al New York Hospital \u2013 Cornell Medical Center (NYH-CMC) fino alla sua morte.\nNel 1934 spos\u00f2 la ben nota pittrice Isabel Bishop, dalla quale avr\u00e0 un figlio maschio, Remsen N. Wolff.\nNel 1958 raggiunse uno dei traguardi pi\u00f9 importanti della sua vita: fu il primo medico ad occupare la cattedra \u201c\"Anne Parrish Titzel\"\u201d alla Cornell University.\nDurante gli ultimi anni lavor\u00f2 all'Accademia di \u201c\"Religion and Mental Health\"\u201d, e divent\u00f2 membro della \u201c\"St John's Episcopal Church\"\u201d, sebbene fosse stato agnostico per gran parte della sua vita.\nHarold Wolff mor\u00ec il 21 febbraio 1962 a Washington D.C., in seguito ad un ictus cerebrale.\nIndole e temperamento.\nHarold Wolff \u00e8 considerato uno dei personaggi fondamentali nello sviluppo della medicina e delle tecniche di ricerca scientifica attuali. \nCaratterizzato da una straordinaria attitudine per l'indagine e per la scoperta, il dottor Wolff fu ricordato come la combinazione di un amministratore e di un ricercatore. Si distinse soprattutto per l'abilit\u00e0 di interrogarsi sul significato biologico dei fenomeni e di arrivare all'essenza della questione, per l'autodisciplina rigorosa e la capacit\u00e0 di influenzare i propri collaboratori.\nI suoi allievi lo descrissero come un clinico straordinario e sapiente, talvolta ossessivo nell'obbligo di raggiungere gli obiettivi prefissatosi, ma certamente dogmatico e ambizioso. Un professore dal pregiato pragmatismo, che era solito insegnare tramite esperimenti pratici pi\u00f9 facilmente comprensibili; il suo motto era appunto: \"Non un giorno senza il suo esperimento\".\nStimolato continuamente dal desiderio di superare se stesso e di riuscire nei propri intenti, Harold Wolff svilupp\u00f2 sistematicamente le proprie ipotesi, seguendo un impeccabile modello di precisione, chiarezza e obiettivit\u00e0.\nFu inoltre un uomo dotato d'illimitata capacit\u00e0 di cortesia e comprensione, che oltre alla passione per la scienza, coltiv\u00f2 sempre l'amore per l'arte, la pittura, la musica, la letteratura e la filosofia.\nStudi Scientifici.\nGrazie alle sue ricerche e sperimentazioni, Harold Wolff fu uno dei primi neurologi a fornire chiare delucidazioni sui meccanismi e sulle caratteristiche principali del mal di testa. \nPioniere nell'osservazione dell'emicrania e della cefalea, fu il primo a formulare l'ipotesi che esse potessero derivare dalla variazione del calibro dei vasi sanguigni all'interno del cervello.\nIl dottor Wolff ricondusse il fenomeno dell'aura ad una vasocostrizione, e la manifestazione del mal di testa ad una vasodilatazione. Avvalor\u00f2 la propria ipotesi tramite numerose sperimentazioni, nelle quali utilizz\u00f2 sostanze in grado di modificare la sezione dei vasi cerebrali: i vasocostrittori (noradrenalina, ergotamina tartrato, caffeina) erano in grado di indurre l'aura, mentre i vasodilatatori (nitrito di amile, anidride carbonica) ne bloccavano temporaneamente o definitivamente la progressione.\nOltre alle indagini condotte all'interno del vasto campo delle cefalee, Harold Wolff si interess\u00f2 alla realt\u00e0 della malattia psicosomatica. Egli cerc\u00f2 di dimostrare la profonda relazione esistente tra il sistema nervoso e il resto del corpo, sostenendo che la natura di molti disturbi \u00e8 perlopi\u00f9 psicologica e che vi \u00e8 uno stretto legame tra lo stress e alcune malattie somatiche, quali l'ulcera peptica, la colite ulcerosa, l'ipertensione etc.\nL'attacco di Emicrania.\nNella sua opera principale, \u201c\"Headache and Other Head Pains\"\u201d, Harold Wolff descrive un tipico attacco di mal di testa: esso ha un preciso ordine di progressione, sebbene abbia una durata variabile da alcuni minuti a numerose settimane. \nI primi sintomi che compaiono sono definiti \u201c\"prodromes\"\u201d, ovvero piccole percezioni che preannunciano lo scatenarsi del mal di testa: mani gonfie e aumento dell'appetito, seguiti da un lieve fastidio alla testa. \nSuccessivamente il dolore comincia ad aumentare, diventando prima pulsante e dolente, poi continuo; nell'arco di circa 3 ore raggiunge il massimo picco di intensit\u00e0. Il dolore \u00e8 tendenzialmente localizzato a testa e collo, ma pu\u00f2 coinvolgere anche alcune zone del viso, come le guance, il naso e l'orbita oculare. Un attacco intenso di cefalea causa eccessiva sudorazione, impossibilit\u00e0 di dormire, fotofobia, fonofobia, e in alcuni casi persino osmofobia. \nLe sensazioni che, invece, accompagnano il paziente dopo l'attacco di mal di testa sono definite \u201c\"postdromes\"\u201d e variano in relazione al soggetto: alcuni presentano emesi, sonnolenza, atassia e depressione, mentre altri percepiscono un senso di rilassatezza, energia ed entusiasmo.\nLa tesi del dottor Wolff identifica come causa principale della cefalea una vasodilatazione delle arterie cerebrali o un ispessimento dei nervi cranici, come possiamo verificare in presenza di sintomi quali l'emiplegia e l'oftalmoplegia. Tuttavia, \u00e8 utile considerare altri due fattori decisivi: un'eventuale componente psicosomatica, che pu\u00f2 essere ricondotta a stress o disturbi ansiosi, e soprattutto la familiarit\u00e0 con questo tipo di disturbo: il gene che controlla la predisposizione a soffrire di cefalea \u00e8, infatti, ereditario.\nTrattamenti.\nIl trattamento farmacologico \u00e8 limitato perlopi\u00f9 alla cura del sintomo, e non ha funzioni terapeutiche; prevalentemente si basa sull'utilizzo di vasocostrittori, come l'ergotamina tartrato e la caffeina, o su molecole come i triptani, l'aspirina, l'amidopirina, la codeina e i barbiturici.\nOltre ad un attento controllo del regime alimentare e allo sport da praticare nella propria vita, il rimedio pi\u00f9 consigliato dal dottor Wolff nel trattamento non farmacologico della cefalea \u00e8 la psicoterapia. Proprio perch\u00e9 convinto dell'importanza della componente psicosomatica della patologia, egli riteneva necessario imparare a controllare le proprie abitudini e a gestire i propri problemi: lo stress, l'ansia, le proprie reazioni emozionali e le relazioni interpersonali."}
{"id": "4403718", "revid": "599013", "url": "https://it.wikipedia.org/wiki?curid=4403718", "title": "Mario Vannini", "text": "Carriera.\nDebutta in massima serie con la Virtus Bologna nel campionato di Prima Divisione 1922-1923, disputando 43 partite; dopo due anni nella Virtus passa alla Reggiana con cui gioca ancora in massima serie nei campionati 1924-1925 e 1925-1926, scendendo in campo per altre 27 volte.\nDopo un anno tra i cadetti, sempre con la Reggiana, torna in Divisione Nazionale nella stagione 1927-1928, collezionando altre 6 presenze.\nIn seguito milita nell'Abruzzo Pescara nel Campionato Meridionale 1928-1929."}
{"id": "4403720", "revid": "767487", "url": "https://it.wikipedia.org/wiki?curid=4403720", "title": "Riccardo Panzacchi", "text": "Carriera.\nDebutta in massima serie con la Virtus Bologna nel campionato di Prima Divisione 1922-1923, disputando 24 partite. L'anno successivo veste la maglia del scendendo in campo per 4 volte. Successivamente passa alla Reggiana con cui gioca ancora in massima serie nel campionato 1924-1925, scendendo in campo per 12 volte.\nIn seguito viene ceduto al Russi, squadra in cui milita fino al 1927."}
{"id": "4403721", "revid": "627948", "url": "https://it.wikipedia.org/wiki?curid=4403721", "title": "Penha de Fran\u00e7a, Goa", "text": ""}
{"id": "4403726", "revid": "542383", "url": "https://it.wikipedia.org/wiki?curid=4403726", "title": "Verry Henyansyha", "text": ""}
{"id": "4403728", "revid": "228587", "url": "https://it.wikipedia.org/wiki?curid=4403728", "title": "Campionati mondiali di biathlon 2013 - 10 km inseguimento femminile", "text": "La 10\u00a0km inseguimento femminile dei Campionati mondiali di biathlon 2013 si \u00e8 svolta il 10 febbraio 2013 alle 16:15 (UTC+1). Sono state ammesse le prime 60 classificate della 7,5 km sprint."}
{"id": "4403731", "revid": "12109", "url": "https://it.wikipedia.org/wiki?curid=4403731", "title": "Operazione Longcloth", "text": ""}
{"id": "4403734", "revid": "298229", "url": "https://it.wikipedia.org/wiki?curid=4403734", "title": "Sandro Calvesi", "text": "Biografia.\nAllenatore degli ostacolisti e tecnico federale, ha sposato l'ex discobola Gabre Gabric. Sua figlia Lyana Calvesi ha sposato l'ostacolista Eddy Ottoz, medaglia di bronzo nei 110 metri ostacoli ai Giochi olimpici di e campione europeo a e ad , sempre nei 110 m ostacoli, nonch\u00e9 primatista italiano della specialit\u00e0 per 26 anni, fino a quando il suo record venne battuto da Laurent Ottoz, figlio di Eddy e nipote di Calvesi.\nSandro Calvesi ha allenato Guy Drut, medaglia d'oro nei 110 m ostacoli alle Olimpiadi di , e Armando Filiput, campione europeo dei 400 m ostacoli a .\nNel 1950 ha fondato la societ\u00e0 Atletica Brescia 1950. Calvesi chiam\u00f2 a Brescia campioni come Gino Paterlini, Baldassare Porto, Antonio Siddi, Armando Filiput e Ossena, ma la sua consacrazione come grande maestro delle gare a ostacoli arriv\u00f2 a met\u00e0 degli anni cinquanta, quando Giampiero Massardi, un suo allievo bresciano, vinse il campionato italiano dei 110 m ostacoli nel 1955 e 1956.\nAll'epoca dei Giochi olimpici di e di , Calvesi fu responsabile del settore azzurro degli ostacoli, delle prove multiple e del salto con l'asta. Fu maestro di Roberto Frinolli, Salvatore Morale e Eddy Ottoz.\nIntimo amico del giornalista Gianni Brera con il quale trascorse intere nottate a discutere di atletica, di sport e di cultura, e di Giorgio Ercolani, olimpionico di tiro con la pistola alle Olimpiadi di Roma, che di lui disse: Sandro Calvesi \u00e8 una nobile figura dello sport bresciano.\n\u00c8 scomparso nel 1980 all'et\u00e0 di 67 anni a seguito di un infarto. La sua citt\u00e0 gli ha intitolato il campo di atletica di Via Morosini, dove Sara Simeoni nell'agosto 1978, stabil\u00ec il record mondiale di salto in alto con la misura di 2,01 m."}
{"id": "4403744", "revid": "1543377", "url": "https://it.wikipedia.org/wiki?curid=4403744", "title": "Diritti di broadcasting su Internet", "text": "I diritti di broadcasting su Internet regolamentano la distribuzione di materiale online da parte di quelle emittenti televisive che, attraverso un servizio di Internet Television, offrono lo streaming parziale o totale, in diretta o in differita, del loro palinsesto telediffuso.\nInternet Television.\nLa Internet television (nota anche come Internet Tv o Online Tv) \u00e8 la distribuzione digitale di contenuti televisivi via Internet. Non deve essere confusa con la Web TV (brevi programmi o video creati da svariate compagnie o individui), o con la IPTV, uno standard per la trasmissione di contenuti audiovisivi basata sulla Suite di protocolli Internet.\nInternet television \u00e8 il termine generale che indica la distribuzione di contenuti televisivi attraverso una tecnologia di streaming video su Internet, tipicamente da parte di grandi emittenti.\nDiritti di Broadcasting.\nI diritti di broadcasting, per quanto riguarda lo streaming della Internet Television, variano di nazione in nazione, o addirittura all'interno di regioni nella stessa nazione.\nSi tratta dei diritti che governano la distribuzione in rete dei contenuti coperti da copyrights e che ne permettono la fruizione da parte degli utenti.\nSpesso questa fruizione \u00e8 limitata territorialmente, ad esempio l'emittente britannica BBC, nell'offrire il suo servizio di streaming online BBC iPlayer, controlla l'indirizzo IP dell'utente per essere sicuro che si trovi nel Regno Unito.\nLa BBC infatti permette la fruizione gratis dei suoi prodotti a tutti i cittadini del Regno Unito che hanno pagato il canone che la finanzia.\nTuttavia il controllo dell'indirizzo IP non \u00e8 sicuro poich\u00e9 pu\u00f2 essere aggirato da un utente che acceda al sito della BBC attraverso una VPN o un Server Proxy, elemento che contribuisce a rendere complicate le norme che governano la distribuzione su internet.\nI diritti di broadcasting possono anche essere ristretti per permettere a un'emittente di rendere disponibile un contenuto solo per un certo periodo di tempo. Ad esempio il servizio online 4oD di Channel 4 pu\u00f2 trasmettere in streaming shows creati negli USA da compagnie come la HBO solo per trenta giorni dalla messa in onda su uno dei canali del Channel 4 Group. Questo per aumentare le vendite dei DVD delle compagnie che producono quei contenuti mediali.\nAlcune compagnie pagano ingenti somme di denaro per i diritti di broadcasting in particolare di Sport e sitcom e poich\u00e9 la maggior parte di questi servizi \u00e8 gratuita, se si esclude il costo della connessione Internet, tutto ci\u00f2 \u00e8 reso possibile dall'utilizzo della pubblicit\u00e0: brevi spot e banner compaiono infatti prima che il video sia riproducibile.\nLa problematica inerente ai diritti sulla diffusione di contenuti audiovisivi \u00e8 stata pi\u00f9 volte oggetto di valutazione da parte del Parlamento Europeo, in particolar modo con la Direttiva 2007/65/CE del Parlamento Europeo e del Consiglio dell'11 dicembre 2007 (DSMA - Direttiva Servizi di Media Audiovisivi).\nIn Italia \u00e8 possibile la fruizione online della maggior parte dei contenuti Rai, Mediaset, LA7 e di diverse emittenti minori, sia in diretta streaming che, per un certo periodo di tempo, nei giorni successivi.\nAlcuni programmi sono offerti in modalit\u00e0 geoprotetta per tutelare i diritti di terzi; nel Diritto d'autore italiano l'autore gode del diritto di messa in commercio o in circolazione della propria opera materiale, ma \u00e8 esclusa la distribuzione su internet, che fa parte dei Diritti di comunicazione al pubblico, a differenza di altre nazioni, come gli Stati Uniti d'America, che lo integrano nel diritto di distribuzione.\n2007: Il ministro delle Comunicazioni Paolo Gentiloni pone sotto licenza Creative Commons una considerevole parte dell'archivio Rai, rendendolo gratuitamente consultabile e riproducibile dal sito Internet."}
