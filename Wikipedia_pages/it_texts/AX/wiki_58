{"id": "4403750", "revid": "1543377", "url": "https://it.wikipedia.org/wiki?curid=4403750", "title": "Bernie Sanders", "text": "Esponente indipendente affiliato al Partito Democratico, si qualifica come un socialista democratico. Dagli anni cinquanta, ovvero dal periodo della persecuzione anticomunista e antisocialista del maccartismo, \u00e8 stato l'unico membro del Congresso ad autodefinirsi espressamente \u00absocialista\u00bb e non genericamente progressista o \"liberal\".\nLaureato in scienze politiche presso l'Universit\u00e0 di Chicago, in giovent\u00f9 fu un attivista del movimento per i diritti civili; prima di intraprendere l'attivit\u00e0 politica, ha lavorato come carpentiere e come regista. Gi\u00e0 sindaco di Burlington e in seguito cofondatore del Congressional Progressive Caucus, Sanders \u00e8 un propugnatore del modello nordico ed \u00e8 favorevole all'adozione di misure di redistribuzione dei redditi. Nella sua carriera politica ha inoltre promosso azioni a sostegno dei diritti degli omosessuali, delle minoranze etniche e dei disoccupati; si \u00e8 opposto alla guerra in Iraq ed \u00e8 contrario alla pena di morte.\nHa concorso alle primarie del Partito Democratico del 2016 e a quelle del 2020. Dal 2021 ricopre la carica di presidente della Commissione bilancio del Senato.\nBiografia.\nBernie Sanders nacque l'8 settembre 1941 nel borgo newyorkese di Brooklyn. Sua madre, Dorothy Sanders (nata Glassberg), era nata a New York da madre russa e padre polacco, entrambi ebrei; suo padre, Elias Sanders, era un ebreo polacco emigrato all'et\u00e0 di 17 anni negli Stati Uniti, dove divenne un rappresentante di vernici. Molti dei parenti del padre che erano rimasti in Polonia furono uccisi durante la Shoah. Sanders ha un fratello maggiore, Larry, esponente del Partito Verde di Inghilterra e Galles.\nDa bambino visse sulla East 26th Street nel quartiere di Midwood, sempre a Brooklyn, dove frequent\u00f2 le scuole elementari e medie. Nel pomeriggio, inoltre, seguiva i tradizionali insegnamenti di religione e cultura presso un istituto ebraico; il suo Bar mitzvah fu celebrato nel 1954. A detta del fratello, alla famiglia Sanders non mancavano cibo o vestiti, ma \u00abcose pi\u00f9 difficili da procurare, come delle tende o un tappeto\u00bb. Durante l'adolescenza fu allievo della James Madison High School, dove fu capitano della squadra di atletica leggera e concorse alla sua prima competizione elettorale, quella per la presidenza del corpo studentesco, perdendo.\nDopo aver frequentato l'anno accademico 1959-1960 al Brooklyn College, si trasfer\u00ec all'Universit\u00e0 di Chicago dove consegu\u00ec la laurea in scienze politiche nel 1964; Sanders si \u00e8 autodefinito uno studente universitario \u00abmediocre\u00bb che riteneva le lezioni \u00abnoiose e insignificanti\u00bb. In quegli anni, nel frattempo, aveva perso sia la madre (1959) sia il padre (1962).\nTerminati gli studi, trascorse alcuni mesi nel kibbutz israeliano di Shaar HaEmekim per poi fare ritorno a New York, dove lavor\u00f2 come collaboratore sanitario in un ospedale psichiatrico, assistente sociale e falegname. Nel 1968 decise di stabilirsi in Vermont, a suo dire perch\u00e9 \u00abaffascinato dalla vita rurale\u00bb, e riprese la professione di carpentiere affiancandovi alcune esperienze come regista, scrittore, curatore di materiale scolastico e occasionalmente giornalista per il \"Vermont Freeman\".\nNel 1979 realizz\u00f2 un documentario di mezz'ora incentrato sulla figura del sindacalista ed esponente politico socialista Eugene Victor Debs; il titolo dell'opera \u00e8 \"Eugene V. Debs: Trade Unionist, Socialist, Revolutionary, 1855\u20131926\". Nel 1987, mentre era sindaco di Burlington, pubblic\u00f2 \"We Shall Overcome\", un album di talking blues inciso con il contributo di trenta musicisti del Vermont. L'anno dopo, invece, apparve in un cameo nel film \"Ancora insieme\", interpretando un uomo che distribuisce caramelle ai bambini in occasione della notte di Halloween.\nBernie Sanders si \u00e8 sposato due volte:\nNel 1969 ha inoltre avuto un figlio, Levi, dalla sua compagna Susan Campbell Mott.\nPer quanto attiene alla sfera religiosa, Sanders si descrive come un \u00abebreo secolare senza forti legami con i culti organizzati\u00bb, ma comunque \u00abfiero di essere ebreo\u00bb; non frequenta abitualmente la sinagoga e ha spesso lavorato nella festivit\u00e0 di Rosh haShana, il Capodanno religioso ebraico. La moglie Jane \u00e8 invece cattolica; in varie circostanze, Sanders ha espresso parole di forte stima e apprezzamento nei confronti di papa Francesco, che ha poi brevemente incontrato nell'aprile 2016 dopo un convegno in Vaticano sui temi dell'ambiente, affrontati anche dal pontefice nell'enciclica \"Laudato si\"'.\nNel 2016, a seguito di una denuncia presentata dal coordinatore per il Vermont della campagna presidenziale di Donald Trump, la seconda moglie di Sanders \u00e8 stata sottoposta a un'inchiesta da parte del Federal Bureau of Investigation (FBI) per una presunta truffa risalente al 2010: la donna fu accusata di aver ottenuto, grazie a certificazioni false e a pressioni indebite esercitate dai collaboratori del marito, un ingente prestito a beneficio del Burlington College, di cui all'epoca era presidente. Nel giugno del 2017, il \"Washington Post\" rese noto che il senatore non risultava indagato; in seguito anche la moglie fu pienamente scagionata dalle accuse.\nNel 2017 il Brooklyn College gli confer\u00ec il titolo di dottore in scienze umanistiche \"honoris causa\". Nell'ottobre del 2019, durante la campagna elettorale per le primarie del Partito Democratico, Sanders fu sottoposto a un intervento chirurgico d'urgenza a seguito di una coronaropatia.\nCarriera politica.\nAttivismo giovanile.\nQuando era un allievo dell'Universit\u00e0 di Chicago, Sanders si un\u00ec all'affiliazione giovanile del Partito Socialista d'America e fu attivo nell'ambito del movimento per i diritti civili degli afroamericani come coordinatore per il Congress of Racial Equality e lo Student Nonviolent Coordinating Committee. Protest\u00f2 inoltre contro i ricorrenti episodi di discriminazione razziale che si verificavano nell'ambiente universitario: insieme ad altri 32 studenti, promosse il primo \"sit-in\" nella storia di Chicago, il che indusse il rettore George Wells Beadle a istruire un'indagine interna sui trattamenti discriminatori; Sanders manifest\u00f2 anche contro la brutalit\u00e0 poliziesca, incorrendo in un arresto. Nell'agosto del 1963 prese parte alla storica marcia su Washington organizzata da Martin Luther King e ud\u00ec in prima persona il celebre discorso \u00ab\"I have a dream\"\u00bb.\nFu altres\u00ec un oppositore della guerra del Vietnam, nella quale non fu assoggettato alla leva obbligatoria perch\u00e9 gi\u00e0 troppo anziano per essere arruolato; nondimeno, pur avversando l'uso della violenza e sostenendo l'obiezione di coscienza, non ha mai criticato coloro che hanno combattuto ed \u00e8 sempre stato un grande propugnatore dei diritti dei veterani.\nGli inizi nel Liberty Union Party.\nNegli anni settanta cominci\u00f2 a dedicarsi totalmente alla politica, un impegno la cui importanza egli sintetizz\u00f2 nella frase:\nNel 1970 ader\u00ec al Liberty Union Party, un movimento pacifista e anticapitalista che operava a livello locale ispirandosi ai princ\u00ecpi del socialismo rivoluzionario. Sanders si candid\u00f2 due volte come governatore del Vermont (1972 e 1976) e in due altre occasioni come senatore (1972 e 1974); pur venendo sempre sconfitto, ottenne alcuni risultati ragguardevoli, come il terzo posto alle elezioni senatoriali del 1974 (superato dal democratico Patrick Leahy, ancora in carica, e dal repubblicano Richard W. Mallary) o le preferenze conseguite alle consultazioni governatoriali del 1976. Nel 1977 si defil\u00f2 dal partito, diventando formalmente un indipendente due anni pi\u00f9 tardi.\nSindaco di Burlington.\nNel 1980 il trentanovenne Sanders decise di avanzare la propria candidatura a sindaco di Burlington, il centro abitato pi\u00f9 popoloso del Vermont. Il primo cittadino uscente era il democratico Gordon Paquette, in carica da dieci anni, che durante il suo lungo mandato aveva costruito un saldo legame con la comunit\u00e0, beneficiando di un diffuso consenso popolare. Il Partito Repubblicano \u2013 a cui Paquette aveva offerto di collaborare nell'amministrazione della citt\u00e0\u00a0\u2013 scelse di non presentare un proprio concorrente, appoggiando la ricandidatura del sindaco in carica e rendendo quindi Sanders lo sfidante pi\u00f9 accreditato; la corsa di quest'ultimo fu inoltre agevolata dalla mossa del progressista Greg Guma, che decise di ritirarsi dalla competizione per non dividere l'elettorato di sinistra.\nLa campagna di Bernie Sanders si giov\u00f2 dell'apporto di numerosi volontari, ottenendo anche il sostegno di alcuni professori universitari, degli enti di assistenza sociale e del sindacato dei poliziotti. Il suo slogan distintivo era \u00ab\"Burlington is not for sale\"\u00bb (\u00abBurlington non \u00e8 in vendita\u00bb): egli promise, se eletto, di bloccare i progetti dell'imprenditore Antonio Pomerleau, che mirava a costruire sulle rive del lago Champlain un complesso di edifici costituito da hotel, uffici e residenze di lusso; Paquette invece previde la rovina di Burlington in caso di vittoria del suo sfidante, affermando che il programma di Sanders avrebbe arrecato detrimento allo sviluppo economico della comunit\u00e0. L'esito finale delle votazioni, che si svolsero nell'aprile del 1981, fu del tutto inaspettato: il candidato indipendente sconfisse Paquette con appena dieci voti di scarto, diventando sindaco della citt\u00e0. Sanders fu poi rieletto per altri tre mandati biennali nel 1983 (guadagnando il 52% dei suffragi), nel 1985 (55%) e nel 1987 (56%), rimanendo quindi in carica per otto anni consecutivi.\nUna volta insediatosi come primo cittadino, egli realizz\u00f2 la sua principale promessa elettorale: il piano speculativo di Pomerleau \u2013 del quale divenne comunque amico\u00a0\u2013 non fu autorizzato e le rive del lago Champlain furono riqualificate con la creazione di parchi, spazi pubblici e piste ciclabili; Sanders port\u00f2 inoltre a compimento un programma di edilizia convenzionata, avvalendosi del primo esempio di \"community land trust\" a livello nazionale. Fra il 1986 e il 1988, produsse e condusse una trasmissione televisiva ad accesso pubblico, intitolata \"Bernie Speaks with the Community\". Infine, contribu\u00ec a rivitalizzare la squadra locale di baseball, i Vermont Reds.\nDal punto di vista pi\u00f9 prettamente politico, riunific\u00f2 e stabilizz\u00f2 il movimento progressista, il futuro Vermont Progressive Party, che fu il suo principale alleato nel consiglio comunale. Sanders intervenne altres\u00ec nel dibattito nazionale, presentandosi apertamente come un \u00absocialista\u00bb e criticando la politica estera di Ronald Reagan. Nel 1985 ospit\u00f2 in citt\u00e0 un discorso del linguista, filosofo e anarchico Noam Chomsky, che volle presentare personalmente.\nNel 1986 si ricandid\u00f2 come governatore del Vermont dopo dieci anni dall'ultimo tentativo infruttuoso; il risultato fu per\u00f2 identico, con un terzo posto e il 14,4% dei voti, alle spalle della governatrice democratica uscente Madeleine Kunin e del vicegovernatore repubblicano Peter P. Smith. Nel 1989, dopo quattro mandati come primo cittadino, decise di non ripresentarsi; la sua amministrazione \u00e8 stata universalmente giudicata come positiva, tanto che gi\u00e0 nel 1987 Sanders fu annoverato dall\"'U.S. News &amp; World Report\" nella lista dei migliori sindaci d'America.\nCamera dei rappresentanti.\nNel 1988 si candid\u00f2 alla Camera dei rappresentanti venendo sconfitto di stretta misura da Peter P. Smith, gi\u00e0 suo avversario durante le consultazioni di due anni prima per il ruolo di governatore del Vermont, il quale si impose con il 41,2% delle preferenze. Sanders ci riprov\u00f2 con successo nel 1990, sempre contro Smith, diventando il primo indipendente a essere eletto alla Camera dopo quarant'anni (l'ultimo era stato Frazier Reams per l'Ohio) e venendo altres\u00ec definito dal \"Washington Post\" come \u00abil primo socialista\u00bb a riuscirvi. L'ex sindaco di Burlington fu rieletto per altre sette volte sempre con ampio margine (tranne nel 1994, quando vinse con il 3,3% di scarto), rimanendo in carica fino al gennaio 2007, allorch\u00e9 divenne senatore.\nDurante il suo primo anno alla Camera, Sanders si alien\u00f2 le simpatie di molti suoi colleghi, attaccando duramente i due partiti maggiori del sistema politico statunitense e tacciandoli di corporatocrazia. Nel 1991 fu inoltre uno dei cinque fondatori del Congressional Progressive Caucus, che presiedette per otto anni, mentre seguitava a rifiutare di unirsi al Partito Democratico, conservando la propria indipendenza.\nNel 1993 vot\u00f2 contro il Brady Handgun Violence Prevention Act, un disegno di legge che introduceva alcune restrizioni sulla libera vendita delle armi da fuoco e che comunque fu approvato. L'anno successivo sostenne il Violent Crime Control and Law Enforcement Act, ritenendo necessaria la parte del provvedimento che istituiva alcune misure contro la violenza sulle donne, ma criticandone aspramente le altre parti. Nel 1998 si oppose invano all'abrogazione del Glass-Steagall Act, che prevedeva la separazione fra banche d'investimento e banche di deposito.\nSanders vot\u00f2 contro l'invasione irachena del 2003, schierandosi per\u00f2 a favore dell'Authorization for Use of Military Force Against Terrorists, successiva agli attentati dell'11 settembre 2001. In seguito non lesin\u00f2 attacchi alle politiche dell'amministrazione guidata da George W. Bush, contestando soprattutto i tagli ai servizi sociali e le limitazioni alla \"privacy\" dei cittadini; a questo proposito, Sanders fu uno dei pi\u00f9 strenui oppositori del Patriot Act, proponendo svariati emendamenti per circoscriverne gli effetti oppure abolirlo del tutto.\nNel 2002 osteggi\u00f2 il Bipartisan Campaign Reform Act, che introduceva nuove regole sui finanziamenti ai partiti, e l'anno seguente fu il protagonista di un aspro dibattito con Alan Greenspan, l'allora presidente della Federal Reserve, da lui accusato di aver caldeggiato norme a favore dei pi\u00f9 ricchi che avrebbero sfavorito la classe media, aumentato la povert\u00e0 e innalzato il tasso di disoccupazione.\nNel 2005, durante l'ultimo dei suoi mandati alla Camera, Sanders avall\u00f2 l'approvazione del Protection of Lawful Commerce in Arms Act, un provvedimento che tutelava i produttori e i rivenditori di armi da fuoco da eventuali conseguenze legali nel caso in cui qualcuno si fosse servito dei loro prodotti per commettere omicidi o altre azioni illecite. Dopo essere stato aspramente criticato per il suo voto, egli difese la propria presa di posizione affermando: \u00abSe qualcuno possiede una pistola e questa finisce nelle mani di un assassino e l'assassino uccide qualcun altro, riterreste responsabile il produttore della pistola? Non pi\u00f9 di quanto considerereste responsabile una casa produttrice di martelli nel caso in cui qualcuno colpisse qualcun altro in testa con un martello\u00bb. In varie circostanze, Sanders ha dichiarato di essere favorevole a limitare il libero utilizzo delle armi da fuoco, promuovendo in particolar modo la messa al bando delle armi semiautomatiche.\nSenato.\nNell'aprile del 2005 \u2013 a seguito dell'annuncio di Jim Jeffords, senatore in carica per il Vermont, di volersi ritirare dalla vita pubblica\u00a0\u2013 Sanders present\u00f2 la sua terza candidatura alla camera alta, dopo quelle fallimentari del 1972 e del 1974. La sua campagna fu sostenuta da Chuck Schumer, responsabile elettorale del Partito Democratico (che non present\u00f2 candidati propri), dal capogruppo della minoranza Harry Reid, dal presidente del Comitato nazionale democratico e gi\u00e0 governatore del Vermont Howard Dean, nonch\u00e9 dal giovane senatore Barack Obama, il quale lo accompagn\u00f2 in alcuni comizi.\nIl 7 novembre 2006 vinse le consultazioni con quasi i due terzi dei suffragi, prevalendo sul repubblicano Richard Terrent. La sua elezione serv\u00ec ai democratici \u2013 con i quali, pur continuando a non essere politicamente schierato, si trovava in sintonia su molteplici punti\u00a0\u2013 per conseguire la maggioranza al Senato (51 a 49) nel 110\u00ba Congresso, giacch\u00e9 in caso di parit\u00e0 il vicepresidente Dick Cheney avrebbe ovviamente votato in favore dei repubblicani.\nDurante il suo primo mandato, si oppose dapprima agli sgravi fiscali per i redditi pi\u00f9 alti concessi da George W. Bush, e in un secondo momento alle riforme economiche del neopresidente Barack Obama, osteggiando la nomina di Timothy Geithner come segretario al tesoro. In particolare, il 10 dicembre 2010 \u2013 contestando un nuovo provvedimento di alleggerimento fiscale, visto come una continuazione della politica di Bush\u00a0\u2013 pronunci\u00f2 in aula un discorso ostruzionistico della durata di otto ore e trentaquattro minuti, conquistando apprezzamenti e ampia popolarit\u00e0: da pi\u00f9 parti gli fu chiesto di presentarsi contro Obama alle primarie democratiche del 2012, proposta da lui rifiutata. Il testo del lungo intervento di Sanders fu pubblicato come libro l'anno successivo, con il titolo di \"The Speech: A Historic Filibuster on Corporate Greed and the Decline of Our Middle Class\"; il ricavato fu devoluto in beneficenza.\nNel 2012 fu riconfermato per un secondo mandato di sei anni con il 71% dei voti. In seguito fu designato quale presidente della commissione sugli affari dei veterani, ruolo che ha ricoperto sino al 2015; Sanders ha fatto parte anche delle commissioni su ambiente, energia, salute, istruzione, lavoro e pensioni.\nIl suo operato ha ricevuto valutazioni generalmente positive: la NAACP e la NHLC, le associazioni che rappresentano rispettivamente la comunit\u00e0 afroamericana e quella ispanica, gli hanno attribuito giudizi ampiamente favorevoli. Il periodico \"Forward\" lo ha inoltre inserito nella propria \u00ab\"top 5\"\u00bb dei migliori senatori, mentre i sondaggi d'opinione del 2015 lo accreditavano di un indice di apprezzamento pari all'83%, il che lo rendeva il senatore pi\u00f9 stimato del Paese.\nPrimarie democratiche del 2016.\nIn previsione delle elezioni presidenziali del 2016, Bernie Sanders si candid\u00f2 alle primarie del Partito Democratico in competizione con l'ex \"first lady\" ed ex segretario di Stato Hillary Clinton, sostenuta dalla larga maggioranza degli esponenti del partito.\nSanders si present\u00f2 con un programma politico articolato nei seguenti punti:\nFra le personalit\u00e0 pubbliche che manifestarono il loro appoggio (\u00ab\"endorsement\"\u00bb) a Sanders si annoverano, tra gli altri, il 39\u00ba presidente degli Stati Uniti Jimmy Carter, l'ex governatore dell'Oregon John Kitzhaber, l'ex governatore del Minnesota Jesse Ventura, il leader dei laburisti britannici Jeremy Corbyn, l'ex ministro delle finanze greco Gian\u012bs Varoufak\u012bs, il politico spagnolo Pablo Iglesias Turri\u00f3n, il linguista Noam Chomsky, il medico e attivista Patch Adams, i cantautori Neil Young, Roger Waters, Billie Joe Armstrong e Art Garfunkel, gli attivisti Erin Brockovich e Richard Stallman, l'economista Thomas Piketty, l'informatico Steve Wozniak e il regista Michael Moore. L\u2019ex sindaco di Burlington fu appoggiato anche dalla National Nurses United, la pi\u00f9 grande organizzazione di infermieri negli Stati Uniti, per sostenere il piano \"Medicare for all\".\nLo slogan prescelto per la campagna elettorale fu \u00ab\"A future to believe in\"\u00bb (\u00abUn futuro in cui credere\u00bb), a cui si \u00e8 poi aggiunto l\"hashtag\" \"#feelthebern\", diffusosi spontaneamente fra i simpatizzanti di Sanders. I suoi sostenitori pi\u00f9 accesi, in buona parte studenti universitari e giovani lavoratori con reddito medio-basso, usavano mostrarsi in pubblico con ciocche di capelli tinte di bianco in suo onore.\nNell'aprile del 2015, all'annuncio della sua candidatura, i primi sondaggi attribuivano a Sanders il 4% dei consensi a livello nazionale, una quota superiore rispetto ai concorrenti minori Martin O'Malley, Jim Webb, Lincoln Chafee e Lawrence Lessig, ma lontana dal 75% accreditato a Hillary Clinton; il vicepresidente Joe Biden \u2013 non ancora formalmente candidato\u00a0\u2013 era stimato intorno al 12% delle preferenze. Nell'arco di poche settimane, il senatore del Vermont fu in grado di incrementare notevolmente i propri consensi, fino a raggiungere il 33% (contro il 52% della sua principale avversaria) in una rilevazione divulgata a ottobre; anche il disimpegno di Biden, mossa caldeggiata dalla dirigenza del partito nella prospettiva di rafforzare Hillary Clinton, contribu\u00ec a lanciare Sanders come unica alternativa credibile all'ex \"first lady\".\nPrima del voto, la campagna democratica fu contraddistinta da toni sobri e pacati, in netta antitesi rispetto alle provocazioni di Donald Trump, uno dei principali concorrenti nel campo repubblicano. Il medesimo Sanders si rifiut\u00f2 di attaccare Hillary Clinton sulla controversia delle e-mail, preferendo concentrare la propria attenzione sulle linee programmatiche della sua avversaria e sulla sua vicinanza agli ambienti finanziari.\nIl 1\u00ba febbraio 2016 le votazioni ebbero inizio nell'Iowa con il metodo dei \"caucus\"; malgrado i sondaggi vedessero l'ex \"first lady\" in netto vantaggio, i due avversari raggiunsero un sostanziale pareggio (49,9% per Clinton e 49,6% per Sanders); Martin O'Malley, l'unico rimasto fra gli altri candidati democratici, si ferm\u00f2 a un modesto 0,5%, ritirandosi dalla corsa. Pochi giorni dopo, nelle primarie del New Hampshire, Sanders prevalse inopinatamente con 22 punti di margine, ma fu poi battuto di stretta misura il 20 febbraio, nei \"caucus\" del Nevada. Dopo i primi tre voti, il computo dei delegati risultava in parit\u00e0, mentre i cosiddetti \u00absuperdelegati\u00bb \u2013 designati dal partito a prescindere dall'esito del suffragio popolare\u00a0\u2013 assicuravano un esiguo vantaggio all'ex segretario di Stato.\nll 27 febbraio, nelle primarie della Carolina del Sud, Sanders conobbe il primo grave insuccesso della sua campagna. Una svolta significativa avvenne il 1\u00ba marzo: nel Supermarted\u00ec che prevedeva votazioni in 13 circoscrizioni territoriali, il senatore socialista usc\u00ec sconfitto pressoch\u00e9 ovunque, affermandosi solo in quattro Stati (il suo Vermont, il Minnesota, il Colorado e l'Oklahoma); in tutti gli altri territori \u2013 ossia Alabama, Arkansas, Georgia, Massachusetts, Samoa Americane, Tennessee, Texas e Virginia\u00a0\u2013 Sanders fu battuto con ampio distacco, non riuscendo a intercettare il consenso delle minoranze afroamericane e ispaniche che in larga misura sostenevano l'ex \"first lady\".\nLa competizione prosegu\u00ec con risultati alterni: l'ex sindaco di Burlington primeggi\u00f2 in 12 delle 21 votazioni svolte fra il 5 marzo e il 9 aprile, comprese le consultazioni degli elettori democratici all'estero, rimanendo quindi in corsa per la candidatura presidenziale. Tuttavia, nelle primarie dello Stato di New York del 19 aprile, malgrado un acceso dibattito televisivo che sembrava averlo favorito, Sanders consegu\u00ec solo il 42% delle preferenze, permettendo dunque alla sua sfidante di incrementare il proprio vantaggio. Il senatore fu parimenti sconfitto in quattro delle cinque votazioni tenutesi il 26 aprile, non sapendo invertire la tendenza neppure negli appuntamenti elettorali del mese successivo. Il 4 giugno, nei \"caucus\" delle Isole Vergini americane, egli accus\u00f2 il peggior insuccesso della sua campagna, ottenendo solo il 12% dei suffragi.\nIl margine di svantaggio accumulato nei confronti di Hillary Clinton divenne aritmeticamente incolmabile il 7 giugno, quando il senatore perse le primarie della California, che mettevano in palio 550 delegati; le contestuali vittorie in Montana e nel Dakota del Nord, due Stati molto meno popolosi, si rivelarono cos\u00ec del tutto ininfluenti ai fini del risultato complessivo. La campagna si chiuse una settimana pi\u00f9 tardi con le consultazioni nel distretto di Columbia, che l'ex \"first lady\" si aggiudic\u00f2 in virt\u00f9 del 78,7% dei voti.\nIl 12 luglio il senatore annunci\u00f2 pubblicamente il suo sostegno a Hillary Clinton nella corsa alla Casa Bianca. Durante l'estate, l'organizzazione WikiLeaks diffuse alcuni messaggi di posta elettronica dai quali sembrava evincersi come alcuni esponenti di vertice del Partito Democratico, tra cui Debbie Wasserman Schultz, si fossero segretamente adoperati per favorire la campagna dell'ex segretario di Stato a discapito di Sanders.\nIl senatore del Vermont ottenne una preferenza dal collegio elettorale che il 19 dicembre 2016 design\u00f2 formalmente Donald Trump come 45\u00ba presidente degli Stati Uniti: il \u00abgrande elettore\u00bb democratico David Mulinix, nominato in rappresentanza delle Hawaii, decise infatti di contraddire il suffragio popolare attribuendo il proprio voto a Sanders anzich\u00e9 a Hillary Clinton.\nPrimarie democratiche del 2020.\nDopo essere stato eletto per un terzo mandato da senatore con il 67% dei consensi nel 2018, nel febbraio dell'anno seguente Sanders annunci\u00f2 la sua ricandidatura alle primarie democratiche in vista delle presidenziali del 2020. Forte della popolarit\u00e0 e della stima guadagnate nelle primarie precedenti, il movimento reclut\u00f2 pi\u00f9 di un milione di volontari nell'arco di una settimana e raggiunse un milione di dollari di sovvenzioni appena quattro ore dopo l'annuncio della nuova discesa in campo: a questo riguardo, il senatore si impegn\u00f2 a non accettare alcun contributo economico da parte di miliardari e di \"lobby\", facendo quindi affidamento soltanto su donazioni modeste, pari in media a 18 dollari.\nLa campagna di Sanders ricevette pubbliche dichiarazioni di sostegno (\u00ab\"endorsement\"\u00bb) da parte dei politici Bill de Blasio, Patrick Leahy, Alexandria Ocasio-Cortez, Ilhan Omar, Evo Morales e Luiz In\u00e1cio Lula da Silva, nonch\u00e9 da alcuni personaggi del mondo dello spettacolo, tra cui Miley Cyrus, Danny DeVito, Ariana Grande, Jack Nicholson, Emily Ratajkowski e Dick Van Dyke. I sondaggi d'opinione divulgati prima del voto indicavano l'ex sindaco di Burlington come uno dei principali favoriti insieme a Kamala Harris, a Elizabeth Warren e all'ex vicepresidente Joe Biden, il quale fu aspramente criticato dal senatore socialista per il suo assenso alla guerra in Iraq e al NAFTA.\nLe fasi iniziali delle elezioni arrisero a Bernie Sanders: pur essendo stato eguagliato da Pete Buttigiegcome numero di delegatinei confusionari \"caucus\" dell'Iowa, il senatore del Vermont consegu\u00ec la maggior quantit\u00e0 di preferenze in ciascuno dei primi tre Stati chiamati al voto, circostanza che in precedenza non si era mai verificata nella storia del partito. Il successivo Supermarted\u00ec del 3 marzo 2020malgrado la significativa vittoria di Sanders in Californiavide una netta affermazione di Biden, che si aggiudic\u00f2 la sfida in quasi tutti i territori e acquis\u00ec un vantaggio considerevole sui propri concorrenti. Il prosieguo della campagna elettorale fu fortemente condizionato dalla pandemia di COVID-19: l'8 aprile 2020 Sanders abbandon\u00f2 la competizione, annunciando poi il proprio appoggio alla candidatura dell'ex vicepresidente di Barack Obama.\nDopo le primarie.\nA seguito del successo di Biden alle consultazioni presidenziali del 3 novembre 2020, l'ex sindaco di Burlington manifest\u00f2 la propria disponibilit\u00e0 a ricoprire l'incarico di segretario del lavoro nella nuova amministrazione. Malgrado la mancata nomina, con il raggiungimento della maggioranza al Senato da parte del Partito Democratico, Sanders \u00e8 stato designato dal presidente eletto Joe Biden come nuovo presidente della commissione bilancio.\nPosizioni politiche.\nBernie Sanders si \u00e8 sempre definito un \u00absocialista democratico\u00bb. I principali obiettivi della sua proposta politica consistono nel \u00abcreare un'economia che funzioni per tutti, non solo per i pi\u00f9 ricchi\u00bb e agevolare la partecipazione democratica dei cittadini, in modo particolare dei pi\u00f9 giovani, riconoscendo inoltre salute e istruzione come diritti inalienabili e gratuiti. Dal punto di vista delle politiche sociali e fiscali, Sanders \u00e8 un sostenitore del modello nordico e dell'adozione di misure di redistribuzione dei redditi; come propria consulente in campo economico ha scelto Stephanie Kelton, una delle principali esponenti della teoria della moneta moderna. \u00c8 altres\u00ec un fermo propugnatore dei diritti LGBT, di quelli delle minoranze etniche, della legalizzazione dell'aborto e della cannabis, nonch\u00e9 un oppositore della pena di morte e del secondo emendamento (nonostante sia favorevole alla tutela giuridica dei fabbricanti d'armi). Alcuni osservatori hanno per\u00f2 ritenuto pi\u00f9 appropriato descrivere Sanders come un socialdemocratico piuttosto che come un socialista, in quanto egli non promuove la completa abolizione del capitalismo e della propriet\u00e0 privata.\nIn politica estera, Sanders si \u00e8 sempre attestato su posizioni pacifiste, osteggiando ogni intervento militare statunitense ma difendendo al contempo i diritti dei veterani. Durante il suo settimo mandato alla Camera, si oppose fortemente all'invasione dell'Iraq del 2003, temendo che il ricorso alle armi \u2013 oltre a comportare ingenti costi e una grave perdita di vite umane su entrambi i fronti\u00a0\u2013 avrebbe arrecato detrimento alla stabilit\u00e0 politica dell'area, rischiando di compromettere la lotta al terrorismo. Ha lodato il presidente Barack Obama per gli accordi di pace con Iran e Cuba; in particolare, in questa seconda circostanza, ha manifestato la propria soddisfazione per la fine di una \u00abguerra fredda\u00bb durata cinquant'anni. In merito alla questione israelo-palestinese appoggia la soluzione dei due Stati, per \u00abgarantire al popolo palestinese una propria nazione e al popolo israeliano una vita tranquilla senza il rischio del terrorismo\u00bb. Per quanto concerne l'ISIS e il jih\u0101dismo, ritiene che i paesi musulmani del Medio Oriente siano chiamati a svolgere un ruolo chiave, pi\u00f9 degli stessi Stati Uniti: a questo riguardo ha criticato duramente l'Arabia Saudita, gli Emirati Arabi Uniti, il Kuwait e il Qatar; quest'ultimo, in particolare, \u00e8 stato accusato di avere impiegato pi\u00f9 risorse per l'organizzazione del campionato mondiale di calcio 2022 che per il contrasto ai fondamentalisti. A seguito degli attentati del 13 novembre 2015 a Parigi, ha espresso la sua paura per il crescente sentimento di islamofobia, degenerante in xenofobia e razzismo.\nIn alcune occasioni, Sanders ha mosso aspre critiche agli ex segretari di Stato Henry Kissinger, giudicato come \u00abuno dei pi\u00f9 distruttivi della storia moderna\u00bb, e Hillary Clinton, attaccata per aver ricevuto, tramite la Clinton Foundation, \u00absvariati milioni di dollari da governi stranieri, dittature [...] senza grande rispetto per i diritti degli omosessuali e delle donne\u00bb. Ha anche formulato il proprio parere contrario al Trattato transatlantico sul commercio e gli investimenti e al Partenariato transpacifico.\nSanders \u00e8 inoltre un ambientalista ed \u00e8 stato spesso accostato al Partito Verde: in particolare, \u00e8 convinto che il riscaldamento globale sia un problema prioritario, da affrontare attraverso un deciso incremento del ricorso alle energie rinnovabili, trovandosi per questo in aperto contrasto con Donald Trump."}
{"id": "4403752", "revid": "228587", "url": "https://it.wikipedia.org/wiki?curid=4403752", "title": "Grammy Awards 2013", "text": "La 55\u00aa edizione dei Grammy Awards si \u00e8 svolta il 10 febbraio 2013 allo Staples Center di Los Angeles. Lo show \u00e8 stato trasmesso sul canale statunitense CBS, ed \u00e8 stato presentato da LL Cool J."}
{"id": "4403762", "revid": "56103774", "url": "https://it.wikipedia.org/wiki?curid=4403762", "title": "Appino", "text": ""}
{"id": "4403764", "revid": "834750", "url": "https://it.wikipedia.org/wiki?curid=4403764", "title": "Roman Reloaded Tour", "text": ""}
{"id": "4403767", "revid": "1451528", "url": "https://it.wikipedia.org/wiki?curid=4403767", "title": "Maurizio Dianese", "text": "Biografia.\n\u00c8 nato a San Don\u00e0 di Piave, ma la famiglia si \u00e8 trasferita nei primi anni sessanta a Mestre. Qui ha frequentato il Liceo classico Franchetti e si \u00e8 successivamente laureato in lettere e filosofia presso l'Universit\u00e0 Ca' Foscari di Venezia.\nDopo un'iniziale collaborazione con il \"Secolo XIX\" di Genova e \"l'Ora\" di Palermo, ha contribuito nei primi anni ottanta alla creazione dei servizi giornalistici di Radio7 e dell'allora nascente Televenezia e in seguito di Antennatre. \nA met\u00e0 degli anni '80 \u00e8 stato assunto al \"Mattino di Padova\" e poi alla \"Nuova Venezia\" prima di entrare a far parte dell'organico del \"Gazzettino di Venezia\", dove tuttora lavora, occupandosi di numerose inchieste sulla realt\u00e0 locale. Maurizio Dianese ha inaugurato e sviluppato una modalit\u00e0 di indagine sui fatti malavitosi del Nordest che mette insieme il punto di vista degli investigatori con le interpretazioni e le spiegazioni dei diretti interessati e cio\u00e8 dei banditi, per offrire ai lettori una conoscenza in presa diretta e il pi\u00f9 possibile aderente alla realt\u00e0 del fenomeno banditesco nel Nordest. Famose le numerose interviste a Felice Maniero e a Silvano Maritan, due boss della malavita organizzata locale e rimane scolpita nella storia recente il racconto della figura di Vincenzo Pipino, il re dei ladri veneziani. Rispettato da criminali e carabinieri, da poliziotti e magistrati, Dianese \u00e8 oggi il pi\u00f9 autorevole esperto di fatti di malavita nel Nordest. Molte sue inchieste sono sistematicamente saccheggiate da tanti \"esperti\" improvvisati che si limitano a ricopiare i suoi scritti. Dianese \u00e8 l'unico giornalista, infatti, che ha analizzato e seguito la nascita e lo sviluppo di quella che avrebbe acquisito grande notoriet\u00e0 come la \u201cMala del Brenta\", divenendo profondo conoscitore delle modalit\u00e0 di penetrazione nel tessuto sociale della criminalit\u00e0 organizzata autoctona e di quella importata tramite i cosiddetti \u201csoggiornanti obbligati\u201d, condannati per camorra e mafia, con obbligo di residenza nelle citt\u00e0 del Nord Italia. Su questa materia ha collaborato con le principali rete televisive nazionali (Rai, LA7, Sky) a inchieste, reportage e da ultimo, nel 2012, ad un film-documentario sulla vita di Felice Maniero e sull'ascesa e caduta della Mala del Brenta . Sulla banda di Felice Maniero ha scritto \"Il bandito Felice Maniero\" e \"Malatempora\".\nNei decenni di attivit\u00e0 giornalistica si \u00e8 occupato, attraverso un cospicuo lavoro di indagine, di altre vicende che, pur situate a livello locale, hanno avuto risonanza nazionale. In particolare vanno menzionate:"}
{"id": "4403768", "revid": "1980365", "url": "https://it.wikipedia.org/wiki?curid=4403768", "title": "Distruzione di Psara", "text": "La distruzione di Psara \u00e8 stato un massacro di migliaia di greci nel luglio 1824 da parte delle truppe turco-egiziane guidate dal generale Ibr\u0101h\u012bm Pasci\u00e0 sull'isola di Psara che era stata tra le prime a ribellarsi al dominio ottomano in Grecia. Esso costitu\u00ec un episodio della Guerra d'indipendenza greca.\nIl contesto storico.\nLa Guerra d'indipendenza greca.\nLa Guerra d'indipendenza greca fu una guerra di liberazione del territorio della Grecia dall'occupazione ottomana, condotta da insorgenti locali. Gli scontri principali si ebbero nell'area del Peloponneso ed intorno ad Atene, oltre ad alcune isole egee.\nA complicare la situazione vi era il ruolo di Ali Pasha di Janina che era intenzionato a garantire permanentemente l'indipendenza dei suoi possedimenti nell'Epiro e pertanto aiut\u00f2 i rivoltosi contro il sultano Mahmud II nel 1820. I patrioti greci, organizzati nella \"Filiki Etairia\", prepar\u00f2 la rivolta nazionale gi\u00e0 dalla fine del XVIII secolo e quando venne il momento favorevole gli scontri ebbero luogo tra il 15 marzo ed il 20 marzo 1821 sotto la guida di Theodoros Kolokotronis, uno dei capi della rivolta, e dell'arcivescovo di Patrasso, Germanos, che proclam\u00f2 l'inizio della guerra di liberazione nazionale il 25 marzo di quell'anno. Allo stesso tempo, Alexander Ypsilantis, penetr\u00f2 in Moldavia e Valacchia, seconda fonte d'insurrezione, a capo di truppe composte da membri della \"Filiki Etairia\". L'Impero ottomano riusc\u00ec a sopprimere la rivolta nelle province danubiane, mentre in Grecia l'insurrezione ebbe successo e tra il 1821 ed il 1824 riuscirono a cacciare i turchi al di fuori del Peloponneso. La flotta ottomana venne bloccata nell'area della Propontide grazie all'impegno delle principali sedi di armatori di navi: le isole di Hydra, Spetses e Psara.\nTuttavia, le vittorie militari dei greci furono di breve durata. Due guerre civili avevano indebolito lo stato tra il 1823 ed il 1825 e vi era una forte opposizione interna tra le due categorie di potenziali capi. Da un lato vi erano infatti gli ex capi dell'amministrazione ottomana e la borghesia marittima delle isole, dall'altra i capi della guerra popolare, spesso inseriti in realt\u00e0 contadine che speravano di portare alla ribalta anche la condizione degli agricoltori greci. Per sopprimere le varie rivolte anti-ottomane, il sultano turco aveva chiamato in proprio aiuto il vassallo egiziano Mehmet Ali che aveva inviato in Grecia suo figlio adottivo Ibr\u0101h\u012bm Pasci\u00e0 con una flotta di 25.000 uomini che inflissero pesanti colpi al movimento rivoluzionario dapprima a Creta e poi a Psara.\nUn'isola di pescatori al servizio della rivoluzione.\nPsara era un'isola prevalentemente desertica. La produzione agricola principale era costituita all'epoca della rivolta greca da un vino di media qualit\u00e0. I suoi abitanti oscillavano stagionalmente tra i 5.000 ed i 6.000 ed erano impiegati principalmente nella pesca, proprio a causa della scarsa lavorabilit\u00e0 del suolo. L'isola godette particolarmente del Trattato di Kuchuk-Kainarji (1774) che ne aument\u00f2 le possibilit\u00e0 di commercio verso la Grecia. Durante le guerre napoleoniche l'isola aveva beneficiato anche del commercio del grano, soprattutto perch\u00e9 le navi dell'isola avevano eseguito il blocco marittimo imposto dal Regno Unito alla Francia di Napoleone.\nLa situazione geografica di Psara la poneva in un'area chiave per l'ingresso verso i Dardanelli ed era quindi in grado di prevenire il deflusso della flotta ottomana verso la Grecia.\nPsara si un\u00ec alla guerra d'indipendenza greca la domenica di Pasqua del 1821, a due settimane di distanza dall'insurrezione nel Peloponneso. Quaranta delle sue navi mercantili convertite rapidamente in navi da guerra vennero messe al servizio dei rivoltosi greci. I greci controbilanciarono la loro inferiorit\u00e0 rispetto alla flotta ottomana grazie ad una specialit\u00e0 tipica degli psarioti, le navi incendiarie, che gi\u00e0 erano state utilizzate durante la Rivolta Orlov (1769-1771).\nLe navi di Psara ottennero facilmente il controllo del Mar Egeo mentre, dall'inizio di aprile di quell'anno, 3.000 uomini di Smirne si unirono alla causa ottomana per schiacciare la rivolta in Grecia. Le navi di Psara intervennero per impedire l'attraversamento dei rinforzi da Smirne affondando una nave ottomana e catturandone altre quattro (con 450 uomini a bordo). Il 14 maggio, Andreas Giannitsi, un capitano psariota, assalt\u00f2 una piccola fortezza presso il Golfo di Enos (sulla costa della Tracia) prendendo possesso di 23 pistole, due obici e molte munizioni che servirono alla causa dei rivoluzionari. L'isola prese parte ad un secondo grande scontro il 7 giugno 1821 nella Battaglia di Ereso (presso la baia di Lesbo), dove ancora una volta trionfarono le navi incendiarie psariote. Il mese successivo, una flotta combinata di novanta navi di Hydra, Spetses e Psara impedirono lo sbarco a Samo di Kara-Ali, l'ammiraglio turco che comandava una ventina di navi con 12.000 uomini a bordo, oltre a quattro navi di linea e cinque fregate.\nIl massacro.\nLe truppe di Ibr\u0101h\u012bm Pasci\u00e0 avevano schiacciato la rivolta a Creta, ma le sue navi erano state messe in crisi nella loro missione dalle flotte provenienti da Kasos e Psara. Al fine di facilitare un successivo sbarco delle sue truppe nel Peloponneso, la Sublime Porta decise di vendicarsi su queste due isole che avevano collaborato coi ribelli. Ibrahim Pascia si impegn\u00f2 a Kassos dall'inizio di giugno, mentre poi col resto della flotta turca e con la collaborazione di Capitan Pasci\u00e0 Husrev inizi\u00f2 l'attacco all'isola di Psara nel luglio di quello stesso anno. Le due isole, malgrado il peso che avevano avuto nella guerra, erano in posizione piuttosto debole: vicine alle coste turche dell'Asia Minore, lontane da potenziali rinforzi provenienti dalla Grecia continentale, presto si trovarono prese dalla morsa ottomana.\nI preparativi.\nAll'inizio dell'estate del 1824, l'attacco all'isola di Psara appariva ormai imminente ed i governanti rivoluzionari dell'isola presero pertanto delle disposizioni per arginare questo pericolo. Alcune delle precauzioni prese avranno poi esito positivo (ad esempio il rafforzamento delle cittadelle e dei monasteri sull'isola come l'Aghios Nikolaos ed il Palaiokastro che ricevette 24 nuove batterie), ma sommariamente le opere difensive dell'isola si dimostreranno inefficaci.\nIl 27 giugno una dozzina di fregate ottomane si apprestarono a raggiungere le coste dell'isola al fine di individuare un luogo adatto allo sbarco, cogliendo l'occasione per cannoneggiare alcuni villaggi costieri, ma senza particolari effetti. Il 2 luglio 1824, ebbe inizio un attacco nella parte settentrionale dell'isola, presso la Baia di Kanalos, riassumibile in un breve scambio di artiglieria.\nLo sbarco.\nIl 3 luglio 1824 H\u00fcsrev Pasha ordin\u00f2 di attaccare l'isola di Psara. L'isola, che solitamente aveva una popolazione oscillante attorno ai 6.000 abitanti, era allora sovraffollata da oltre 25.000 rifugiati provenienti dalle isole di Tsesm\u00e8 e Chio che gi\u00e0 avevano subito saccheggi e devastazioni ad opera degli ottomani.\nLa fotta turca si divise in due colonne, di cui una si lanci\u00f2 a realizzare un attacco diversivo nella parte fortificata della baia ove era presente la capitale dell'isola, mentre l'altra si spost\u00f2 verso Kota e Karabelias, a nord dell'isola, nei pressi della Baia di Kanalos, riuscendo a sbarcare con pi\u00f9 di 10.000 uomini. I turchi riuscirono ad avanzare molto rapidamente nella parte interna dell'isola, catturando numerosi pezzi d'artiglieria ed armi varie e compiendo massacri sugli abitanti. I difensori dell'area settentrionale (523 psarioti, 800 roumelioti e 125 samioti) alla fine dovettero cedere dopo aver ucciso 4.000 soldati turchi. La strada verso la capitale Psara era ormai aperta.\nL'attacco di Chora.\nLa colonna dell'esercito ottomano sbarcata nella parte settentrionale era rivolta verso sud, ma a met\u00e0 strada si divise in due parti. Una prima parte (3.000 uomini) si diresse a sud-est, verso la piccola citt\u00e0 di Ftelio che minacciava la flotta ottomana ancora in attesa nella baia. Nel frattempo la flotta di Husrev Pasci\u00e0, comp\u00ec un viaggio attorno all'isola ad est ed attacc\u00f2 i rivoltosi dalla parte opposta.\nLa seconda parte della colonna d'esercito ottomana si spost\u00f2 verso la capitale Psara (attuale Chora), giungendo in vista dell'insediamento verso mezzogiorno. La citt\u00e0 venne presa facilmente e rasa al suolo, perlustrando le case una ad una e passando a fil di spada i rimasti. 4.000 dei 7.000 abitanti della citt\u00e0 vennero massacrati in questo frangente ed i sopravvissuti, dopo il taglio del naso e delle orecchie, vennero inviati a Costantinopoli e ridotti in schiavit\u00f9. Molte donne, per evitare di essere stuprate ed uccise, si gettarono in mare coi loro figli per morire annegate dopo aver assistito alla morte dei loro mariti.\nIl giorno successivo si comp\u00ec l'assedio alla fortezza di Palaiokastro, difesa sino all'ultimo dai rivoluzionari greci. I difensori del fortilizio (circa 500-600 tra mercenari arvaniti e macedoni) subirono pesanti attacchi per tutto il giorno ed assistettero alla diminuzione del loro numero. Ridotti a due terzi, i greci decisero di sacrificarsi per la vittoria della causa ed indebolirono le difese preparandosi ad accogliere all'interno della fortezza gli assalitori. Su indicazioni del patriota Antonios Vratsanos venne riunita tutta la polvere da sparo disponibile nella fortezza e i greci attesero in gruppo i turchi attorno alla bandiera col motto \u0395\u03bb\u03b5\u03c5\u03b8\u03b5\u03c1\u03af\u03b1 \u1f21 \u03b8\u03ac\u03bd\u03b1\u03c4\u03bf\u03c2 (\"libert\u00e0 o morte\"). Non appena i turchi ebbero raggiunto la sala interna ove i greci erano riuniti, Vratsanos diede fuoco alla miccia ed in un sol colpo morirono difensori ed assalitori, assestando un duro colpo alle forze turche.\nDopo questo atto 156 rifugiati riuscirono a fuggire a bordo della fregata francese \"Isis\" ormeggiata nei pressi del porto, mentre altri si diressero verso Tinos, Syros, Mykonos e Naxos con le navi superstiti per organizzare nuovamente la resistenza.\nLa perdita e la riconquista ottomana.\nIl massacro di Psara fu un evento che scosse particolarmente gli insorti greci ed altre isole, temendo la medesima sorte, vennero ad organizzare le loro difese.\nI primi psarioti superstiti giunsero all'isola di Hydra la notte del 4 luglio, narrando ai locali quanto accaduto e causando l'immediata reazione della flotta greca ivi ormeggiata: Hydra e Spetses avevano armato diverse navi ormeggiate nel porto che, unite alle navi sopravvissute da Psara, combinarono un corpo di 16 navi e 4 navi incendiarie, al comando dell'ammiraglio Andreas Miaoulis che salp\u00f2 nella notte tra il 6 ed il 7 luglio diretta verso Psara nella speranza di salvare i difensori della fortezza di Palaiokastro.\nIl 15 luglio 1824, Miaoulis riusc\u00ec a sbarcare sull'isola di Psara con 1.500 uomini e riconquist\u00f2 l'isola battendo i 1.000 soldati ottomani presenti lasciati da Husrev Pasci\u00e0 come guarnigione. Gli ottomani, colti di sorpresa, vennero trucidati presso le rovine della citt\u00e0 e del Palaiokastro. I greci si dedicarono dunque a ricacciare la flotta ottomana ormeggiata presso i porti dell'isola e nel giro di cinque ore di lotta serrata, vennero affondate oltre 20 navi turche. Nel frattempo giunsero sull'isola altri rinforzi provenienti da Hydra e dintorni che misero in fuga quanto rimaneva delle forze ottomane in loco.\nInformato di questi eventi, Husrev si precipit\u00f2 con le sue truppe presso l'isola giungendovi il 19 luglio, ma all'ordine di Miaoulis di attaccare, gran parte delle navi greche si rifiut\u00f2 di combattere ancora lasciando la flotta, dato anche il fatto che la mancanza di vento rendeva difficile l'attuazione di manovre utili al combattimento. Le due flotte si combatterono sino al 22 luglio e poi Miaoulis decise gradualmente di disperdere le sue navi tornando ad Hydra. L'isola venne rioccupata da H\u00fcsrev che con le sue truppe fece radere al suolo gli ultimi edifici ancora rimasti in piedi. Dopo quest'operazione si spost\u00f2 dapprima a Lesbo e poi a Samo.\nAnche dopo l'ottenimento dell'indipendenza da parte della Grecia nel 1832, l'isola di Psara rimase sotto il dominio ottomano sino al 1912 quando, col crollo dell'impero dei sultani, gli abitanti decidero di annettersi al Regno di Grecia.\nLa distruzione di Psara nella cultura di massa.\nIl poeta greco Dionysios Solomos, dopo il fatto di Psara, scrisse una poesia per commemorare l'evento:"}
{"id": "4403772", "revid": "690118", "url": "https://it.wikipedia.org/wiki?curid=4403772", "title": "Garnet Joseph Wolseley", "text": ""}
{"id": "4403776", "revid": "54193", "url": "https://it.wikipedia.org/wiki?curid=4403776", "title": "Voci di autorit\u00e0", "text": ""}
{"id": "4403778", "revid": "76963", "url": "https://it.wikipedia.org/wiki?curid=4403778", "title": "Miki Imai", "text": "Ha vinto il premio come miglior esordiente all'8\u00ba Yokohama Film Festival con \"Inuji ni Seshi Mono\". \u00c8 sposata con il cantante rock Tomoyasu Hotei."}
{"id": "4403780", "revid": "599013", "url": "https://it.wikipedia.org/wiki?curid=4403780", "title": "Lu\u00eds Leal", "text": ""}
{"id": "4403785", "revid": "827882", "url": "https://it.wikipedia.org/wiki?curid=4403785", "title": "Grimaldi Forum", "text": "Il Grimaldi Forum \u00e8 il moderno centro congressi del Principato di Monaco costruito nel 2000.\nAl suo interno conta molte sale per conferenze, un moderno teatro, spazi espositivi. Tutto \u00e8 modulare e studiato in modo da ottimizzare gli spazi e consentire lo svolgimento in contemporanea di diverse manifestazioni.\nil Grimaldi Forum ospita il sorteggio delle selezioni della UEFA Champions League, e la cerimonia del UEFA Club Footballer of the Year. Ospita anche il sorteggio della UEFA Europa League, prima della partita della Supercoppa UEFA disputata allo Stade Louis II a Fontvieille dal 1998 al 2012.\nInoltre dal 2001 ospita anche il Monte-Carlo Film Festival de la Com\u00e9die organizzato da Ezio Greggio e dal 2003 ospita il \"Top Marques Monaco\" salone dell'auto dedicato al segmento di lusso.\nNel 2008 ha ospitato una riunione del Programma delle Nazioni Unite per l'ambiente e nel 2009 ha ospitato la tappa iniziale del Tour de France 2009."}
{"id": "4403790", "revid": "767487", "url": "https://it.wikipedia.org/wiki?curid=4403790", "title": "Fondazione di comunit\u00e0", "text": "Una fondazione di comunit\u00e0 \u00e8 un ente non profit, che mette insieme soggetti rappresentativi di una comunit\u00e0 locale (privati cittadini, istituzioni, associazioni, operatori economici e sociali) con l'obiettivo di migliorare la qualit\u00e0 della vita della comunit\u00e0 stessa, attivando energie e risorse e promuovendo la cultura della solidariet\u00e0, del dono, e della responsabilit\u00e0 sociale. La principale peculiarit\u00e0 di questo tipo di fondazione \u00e8 la possibilit\u00e0 per una collettivit\u00e0 di investire nel proprio sviluppo e nelle sue qualit\u00e0, attivando risorse proprie per realizzare progetti ed interventi per il territorio.\nLa Fondazione di Comunit\u00e0, grazie alla capacit\u00e0 di attrarre risorse, sotto forma di donazioni e altre liberalit\u00e0, valorizzarle attraverso una attenta gestione patrimoniale e di investirle in progetti locali di carattere sociale, rappresenta un importante strumento di sussidiariet\u00e0.\nLe principali caratteristiche della Fondazione di Comunit\u00e0 sono:\nNascita e sviluppo.\nNord America.\nLa prima fondazione di comunit\u00e0 della storia nasce il 2 gennaio 1914, a Cleveland, nell'Ohio, grazie a Frederick Goff, proprietario della Cleveland Trust Company. Come molti altri istituti di credito americani, la banca di Goff aveva in gestione numerosi fondi d'investimento che garantivano rendimenti finanziari da destinare a opere a finalit\u00e0 sociale scelte dai clienti pi\u00f9 facoltosi. La gestione di tali risorse, specialmente se legate a lasciti testamentari, con l'andare del tempo divent\u00f2 tuttavia sempre pi\u00f9 complicata per gli istituti bancari. Le \"missions\" di molti fondi erano infatti divenute anacronistiche e difficilmente attuabili, a causa della scomparsa dei filantropi che li avevano creati o in conseguenza dell'evoluzione dei bisogni a cui erano destinate queste risorse. Si determinarono cos\u00ec situazioni in cui le banche non erano sempre in grado di gestire efficacemente il denaro affidato loro. Per evitare la \"dead hand\" di tali depositi, Goff decise di dar vita a un comitato indipendente che potesse coordinare autonomamente le funzioni di erogazione e destinazione delle risorse, lasciando alla banca solo l'onere di investire il denaro per garantire utili annuali adeguati. Il comitato di beneficenza pot\u00e9 cos\u00ec occuparsi unicamente dei bisogni sociali dell'area di Cleveland, implementando forme d'intervento maggiormente attente alle esigenze della popolazione grazie allo sviluppo di reti capacidi cogliere i bisogni emergenti da una prospettiva nuova. A 99 anni di distanza dalla sua nascita, la Cleveland Foundation \u00e8 oggi una delle pi\u00f9 importanti realt\u00e0 della filantropia comunitaria americana: nel 2011 ha dichiarato un patrimonio di oltre 1 miliardo e 800 milioni di dollari ed erogazioni per circa 80 milioni.\nIl modello proposto da Goff a Cleveland nel corso degli anni Venti si diffuse in diverse aree degli Stati Uniti, e nel 1921, con la Winnipeg Foundation, anche nel vicino Canada. Il periodo successivo alla Grande Depressione vide un rallentamento della diffusione delle fondazioni comunitarie, che tuttavia tornarono a crescere con una certa intensit\u00e0 negli anni Quaranta e Cinquanta. Nel 1969 le questioni legate alla tassazione degli enti filantropici portarono il governo americano a varare una riforma fiscale molto favorevole alle community foundations, che si diffusero ulteriormente negli anni Settanta e Ottanta, con un picco negli anni recessivi della prima presidenza Reagan.\nEuropa e resto del mondo.\nSolo in tempi pi\u00f9 recenti, a partire dagli anni Settanta, questo modello filantropico inizi\u00f2 ad affermarsi anche fuori dal Nordamerica. Nel 1975 le fondazioni comunitarie sbarcarono nel Regno Unito il secondo paese dopo gli Stati Uniti per numero di soggetti di questo genere e negli anni seguenti in gran parte d'Europa, dove tuttavia restarono un fenomeno di nicchia fino all'inizio del nuovo millennio. \u00c8 infatti nel primo decennio degli anni Duemila che si assiste a un consistente aumento delle fondazioni comunitarie nel Vecchio Continente: tra il 2000 e il 2010 si \u00e8 passati da 103 fondazioni di comunit\u00e0 a ben 631, che hanno portato il numero complessivo di questi enti a 1.690 in tutto il mondo.\nItalia.\nAttualmente in Italia esistono 35 fondazioni di comunit\u00e0, costituite grazie all'impegno di fondazioni di origine bancaria, imprese private, enti religiosi o attori istituzionali che, autonomamente o unendo le proprie risorse, conoscenze e competenze, hanno scelto di sostenere lo sviluppo di questi particolari soggetti. La maggior parte si trova nel Nord della penisola, ma pi\u00f9 recentemente tali realt\u00e0 si sono diffuse anche nel Mezzogiorno."}
{"id": "4403801", "revid": "79811081", "url": "https://it.wikipedia.org/wiki?curid=4403801", "title": "Litterae communionis", "text": "Litterae Communionis (dal latino: \"lettere di comunione\") \u00e8 un documento rilasciato dai vescovi cristiani nei primi secoli per dimostrare l'appartenenza alla Chiesa dei primi cristiani che si spostavano da una diocesi all'altra, in modo che potessero essere accolti nella nuova comunit\u00e0 e ricevere i sacramenti."}
{"id": "4403806", "revid": "985711", "url": "https://it.wikipedia.org/wiki?curid=4403806", "title": "Imi Knoebel", "text": "Biografia.\nDal 1962 al 1964 ha partecipato insieme con Imi Giese (1942-1974), Scuola di Arti e Mestieri a Darmstadt, dove, secondo le idee del Bauhaus corso preliminare di Johannes Itten e L\u00e1szl\u00f3 Moholy-Nagy, imparato esercizi di composizione costruttivi e strutturali. Nel 1964, entra a far parte insieme al Giese presso la accademia di Belle Arti della citt\u00e0 di D\u00fcsseldorf nella classe di grafica pubblicitaria da Walter Breker. A partire dal 1965 \u00e8 raggiungibile sia Imi - come il suo amico Rainer Giese prese Knoebel il nome Imi su (\"Imi + Imi\") - da inserire in camera 20 dall'aspetto stravagante nella Beuys-classe, tuttavia, essi, a volte insieme a J\u00f6rg Immendorff e Blinky Palermo, ha sostenuto la camera adiacente 19. Con Giese e Blinky Palermo, si forma una sorta di portata minima sotto gli studenti Joseph Beuys - a differenza di altri studenti di Joseph Beuys stesso momento in cui J\u00f6rg Immendorff, che ha trasformato l'arte agitprop.\nInizialmente creato Knoebel nero e le immagini della linea bianca (1966-68). Sotto l'influenza di Kazimir Malevich e dei suoi \"Black Square\" scala di sculture realizzate da pannelli sovrapposti (ad esempio, panino I e II panino, Pinakothek der Moderne, Monaco di Baviera. Oggi vive e lavora come artista freelance Knoebel a Dusseldorf.\nNel maggio 2006, Imi Knoebel dottorato honoris causa dalla Universit\u00e0 di Jena (\"Alma Mater Jenensis\"), intitolata a Friedrich Schiller (in tedesco, Friedrich-Schiller-Universit\u00e4t Jena, FSU), \u00e8 un'universit\u00e0 tedesca situata a Jena in Turingia, Laudator Frank Stella. 2011 \u00e8 stato insignito del Premio Kythera. 2008 Knoebel ricevuto l'ordine di creare sei nuove finestre di vetro colorato per la Cattedrale di Reims. 2011 le finestre sono state completate in tempo per la celebrazione di 800 anni della cattedrale. Le finestre sono situate nelle due cappelle a sinistra e destra della finestra di Marc Chagall.\nImpegno politico e sociale.\nNel 1982, Imi Knoebel impegnati insieme a Georg Baselitz, Joseph Beuys, Walter Dahn, J\u00f6rg Immendorff, Rune Mields, Gerhard Richter, Katharina Sieverding, Thomas Sch\u00fctte, G\u00fcnther Uecker e Franz Erhard Walther \"contro la legge marziale in Polonia - per la Solidariet\u00e0\". La prima nelle opere Kunstmuseum D\u00fcsseldorf che sono stati a favore della solidariet\u00e0, il 13 novembre 1982. In 1988 Imi Knoebel creato la Stella dei bambini, un'opera d'arte che viene continuamente utilizzato fino ad oggi per i diritti dei bambini Kinderstern. Johannes St\u00fcttgen formulato l'intenzione di star bambini come segue: \"Proprio come decorazione vera e propria arte semplice e la decorazione degli abusi prevalenti che portano via i bambini al suo peggio, pu\u00f2 essere, e 'Innario dei bambini non \u00e8 una idea caritatevole che vuole tutto risolti proprio quello che disposti in nome dei sistemi dominanti del mondo di miseria \"."}
{"id": "4403823", "revid": "124453870", "url": "https://it.wikipedia.org/wiki?curid=4403823", "title": "Stemma della Giordania", "text": "Lo stemma del Regno di Giordania (arabo: \u0634\u0639\u0627\u0631 \u0627\u0644\u0645\u0645\u0644\u0643\u0629 \u0627\u0644\u0623\u0631\u062f\u0646\u064a\u0629 \u0627\u0644\u0647\u0627\u0634\u0645\u064a\u0629 ) \u00e8 stato adottato con Direttiva n.558 del 25 agosto 1934 da parte del Consiglio esecutivo (precedessore del Consiglio dei ministri giordano), su un disegno adottato gi\u00e0 nel 1921 su richiesta di Abdullah I.\nBlasonatura.\nIl 21 febbraio 1982 il Consiglio dei ministri emise una Notificazione rimarcando la descrizione ufficiale dello stemma come segue:\n\"La reale Corona hascemita di Giordania \u00e8 il simbolo della Monarchia nel paese ed \u00e8 composta da cinque archi, adornati con perle, che si aprono a ventaglio da sotto il pennacolo e sono attaccati alla base adornata da un disegno di rubini e smeraldi. Sulla base riposano cinque visibili fiori di loto, che denotano la purezza. La Corona \u00e8 ornata in alto dalla punta di una lancia che rappresenta gli Hashemiti. La Corona poggia sul mantello che rappresenta il Trono reale hashemita, il quale \u00e8 di velluto cremisi e simboleggia il sacrificio. Il mantello \u00e8 rifinito con una frangia in oro raccolta su entrambi i lati con corde dorate con nappe per rivelare una fodera di seta bianca, che rappresenta la purezza.\nLe due bandiere arabe rappresentano la grande Rivolta araba. La lunghezza di ciascuna delle due \u00e8 il doppio della loro larghezza e ciascuna \u00e8 divisa orizzontalmente in tre parti uguali: la banda nera superiore, la banda verde centrale e la banda bianca inferiore. Un triangolo cremisi occupa la parte anteriore, la sua base \u00e8 uguale alla larghezza della bandiera mentre la sua lunghezza arriva a met\u00e0 della bandiera. Il volatile simboleggia il potere, la fortezza e l'elevazione. I suoi colori ricordano lo stendardo e il turbante del Profeta Maometto. Il volatile poggia su un globo blu, le sue ali toccano le bandiere su entrambe le estremit\u00e0. La testa dell'aquila \u00e8 rivolta alla sua destra. Il globo indica l'emergere dell'Islam nel mondo. \nNello stemma compaiono armi arabe. Uno scudo di bronzo \u00e8 decorato con un crisantemo, un motivo comune nell'arte e nell'architettura araba. Lo scudo \u00e8 posto davanti al globo, a simboleggiare la difesa della verit\u00e0 e della giustizi\u00e0. Spade e lance dorate, archi e frecce sporgono da entrambi i lati dello scudo e del globo. A circondare lo scudo dalla sua base ci sono tre spighe di grano a destra e una fronda di palma a sinistra. \nAllo stemma \u00e8 accollato l'Ordine Supremo del Rinascimento, la pi\u00f9 prestigiosa onorificenza giordana, sovrastato da un cartiglio giallo con su scritte tre frasi, da destra a sinistra:\n\"Colui che cerca Supporto e Guida in Allah\", \"Il Sovrano del Regno Hashemita di Giordania\", \"Re Abdullah II figlio di al-Hussein di A'oun\"\""}
{"id": "4403826", "revid": "56105914", "url": "https://it.wikipedia.org/wiki?curid=4403826", "title": "Al Thaid Sharjah", "text": ""}
{"id": "4403827", "revid": "1310927", "url": "https://it.wikipedia.org/wiki?curid=4403827", "title": "Al Thaid Sports Club", "text": "L'Al Thaid Sports Club (in arabo \u0641\u064a \u0627\u0644\u0646\u0627\u062f\u064a \u0627\u0644\u0631\u064a\u0627\u0636\u064a) \u00e8 una societ\u00e0 calcistica emiratina di Sharjah, fondata nel 1959 e che attualmente milita nella UAE Second Division."}
{"id": "4403830", "revid": "729019", "url": "https://it.wikipedia.org/wiki?curid=4403830", "title": "Intervallo di credibilit\u00e0", "text": "In statistica bayesiana, un intervallo di credibilit\u00e0 (o intervallo di confidenza bayesiano) \u00e8 un intervallo nel dominio di una distribuzione di probabilit\u00e0 a posteriori impiegata per la stima di intervalli. La generalizzazione a problemi multivariati \u00e8 la regione di credibilit\u00e0. Gli intervalli di credibilit\u00e0 sono analoghi agli intervalli di confidenza in statistica frequentista.\nPer esempio, in un esperimento che determina la distribuzione di incertezza di un parametro formula_1, se la probabilit\u00e0 che formula_1 stia tra 35 e 45 \u00e8 0.95, allora formula_3 \u00e8 un intervallo di credibilit\u00e0 al 95%.\nScegliere un intervallo di credibilit\u00e0.\nGli intervalli di credibilit\u00e0 non sono univocamente associati ad una distribuzione a posteriori. Esistono vari metodi per definire un adeguato intervallo di credibilit\u00e0, tra i quali:\n\u00c8 possibile inquadrare la scelta di un intervallo di credibilit\u00e0 nell'ambito della teoria delle decisioni e, in quel contesto, un intervallo ottimale sar\u00e0 sempre un insieme di densit\u00e0 di probabilit\u00e0 pi\u00f9 elevata.\nDistinzioni dell'intervallo di confidenza.\nNell'approccio frequentista un intervallo di confidenza al 95% di 35\u201345 significa che, ripetendo il campionamento dei dati per un numero elevato di volte, il 95% degli intervalli di confidenza calcolati includerebbe il valore vero del parametro in esame. La probabilit\u00e0 che il parametro sia all'interno di un dato intervallo (diciamo 35\u201345) \u00e8 1 oppure 0 (il parametro non casuale \u00e8 all'interno dell'intervallo oppure no). In termini frequenzistici, il parametro \u00e8 \"fissato\" (non pu\u00f2 essere considerato possedere una distribuzione di possibili valori) e l'intervallo di confidenza \u00e8 \"casuale\" (in quanto dipende dal campione di dati raccolto). Antelman (1997, p.\u00a0375) riassume un intervallo di confidenza come \"... un intervallo generato da una procedura che dar\u00e0 intervalli corretti il 95% delle volte\".\nIn generale, gli intervalli di credibilit\u00e0 bayesiani non coincidono con gli intervalli di confidenza in statistica frequentista per due ragioni:\nNel caso di un singolo parametro e di dati che possono essere riassunti in una singola statistica sufficiente, pu\u00f2 essere dimostrato che l'intervallo di credibilit\u00e0 e quello di confidenza coincidono se il parametro incognito \u00e8 un parametro di posizione (ad esempio la media) (cio\u00e8 la funzione di probabilit\u00e0 \"in avanti\" ha la forma formula_4 ), avente una distribuzione a priori uniforme; e anche se il parametro incognito \u00e8 un parametro di scala (cio\u00e8 la funzione di probabilit\u00e0 \"in avanti\" ha la forma formula_5 ), con una distribuzione di probabilit\u00e0 a priori di Jeffreys formula_6. L'ultima sussiste in quanto prendendo il logaritmo di un parametro di scala lo converte in un parametro di posizione dotato di distribuzione uniforme. Tuttavia questi sono casi, seppure importanti, chiaramente particolari; in generale nessuna equivalenza generale pu\u00f2 essere supposta."}
{"id": "4403834", "revid": "767487", "url": "https://it.wikipedia.org/wiki?curid=4403834", "title": "Menachem Elon", "text": "Biografia.\nNacque a D\u00fcsseldorf, Germania. Nel 1935 Il emigr\u00f2 in Palestina insediandosi a Tel Aviv.\nfin\u00ec laure\u00f2 in legge in a Universit\u00e0 Ebraica di Gerusalemme E \u00e8 stato docente nell'Universit\u00e0 Ebraica di Gerusalemme. La sua opera pi\u00f9 famosa \u00e8 Jewish law: history, sources, principles (1973)\nElon \u00e8 stato Redattore in Encyclopedia Judaica e Enciclopedia ebraica\nNel 1979 gli venne assegnato il Premio Israele per la legge.\nNel 1983 \u00e8 stato candidato alle elezioni presidenziali contro Chaim Herzog, venendo sconfitto di misura (61-57 grandi elettori) ."}
{"id": "4403835", "revid": "580", "url": "https://it.wikipedia.org/wiki?curid=4403835", "title": "Douglass Montgomery", "text": "Biografia.\nFiglio di un gioielliere, Montgomery inizi\u00f2 la carriera di attore sui palcoscenici di New York, interpretando ruoli di biondo giovanotto di indole solitaria e ingenua. Trasferitosi a Hollywood, firm\u00f2 un contratto con la MGM e debutt\u00f2 sul grande schermo nel 1930 con il film \"Debito d'odio\", recitando per un certo periodo con il nome di Kent Douglass. Solo nel 1933 egli apparve come Douglass Montgomery in quella che fu una delle sue interpretazioni pi\u00f9 note, quella del giovane Laurie, vicino di casa della famiglia March in \"Piccole donne\" di George Cukor, in cui recit\u00f2 a fianco di Katherine Hepburn nei panni della spigliata Jo March.\nMontgomery lavor\u00f2 per il grande schermo durante tutti gli anni trenta, comparendo in film come \"Mystery of Edwin Drood\" (1935), \"La vita comincia con l'amore\" (1937) e \"Il fantasma di mezzanotte\" (1939), e interpretando prevalentemente ruoli di secondo protagonista maschile. Notevole eccezione fu la pellicola \"E adesso pover'uomo?\" (1934) di Frank Borzage, tratta dall'omonimo romanzo di Hans Fallada, in cui l'attore fu protagonista assoluto accanto a Margaret Sullavan. Ambientato nella triste Germania degli anni venti, il film diede occasione a Montgomery di interpretare efficacemente il ruolo di Hans Pinneberg, un giovane oppresso dalle difficolt\u00e0 di ottenere e conservare un impiego per provvedere alla moglie L\u00e4mmchen (la Sullavan), in attesa di un figlio.\nAll'inizio degli anni quaranta Montgomery si trasfer\u00ec in Gran Bretagna e recit\u00f2 nel ruolo del capitano Johnny Hollis (\"Johnny-in-the-Clouds\") nel film bellico \"The Way to the Stars\" (1945) di Anthony Asquith, commovente storia delle tragedie, gli amori e le amicizie di un gruppo di aviatori americani e britannici in una base della Royal Air Force. Successivamente apparve ancora in \"Sinfonia fatale\" (1946) e \"Forbidden\" (1948), che fu la sua ultima apparizione sul grande schermo.\nRientrato negli Stati Uniti all'inizio degli anni cinquanta, l'attore si dedic\u00f2 al piccolo schermo e apparve in alcune serie di successo come \"Robert Montgomery Presents\" (1952) e \"Kraft Television Theatre\" (1954), prima di ritirarsi definitivamente dalle scene dopo aver interpretato il doppio ruolo di Henry Jekyll ed Edward Hyde in un episodio di \"Matinee Theatre\" (1957).\nVita privata.\nIl 14 marzo 1952, a Bethlehem (Connecticut), Montgomery spos\u00f2 l'attrice britannica Kay Young, divorziata dall'attore Michael Wilding. Il matrimonio con la Young dur\u00f2 fino alla morte di Montgomery, sopravvenuta il 23 luglio 1966, all'et\u00e0 di 58 anni, per un tumore al midollo."}
{"id": "4403842", "revid": "123056425", "url": "https://it.wikipedia.org/wiki?curid=4403842", "title": "Serie B 1999-2000 (pallamano maschile)", "text": "La Serie B 1999-2000 \u00e8 stata la 28\u00aa edizione del torneo di terzo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 30 ottobre 1999 e si \u00e8 conclusa il 15 aprile 2000."}
{"id": "4403846", "revid": "834", "url": "https://it.wikipedia.org/wiki?curid=4403846", "title": "Lingua babilonese", "text": ""}
{"id": "4403862", "revid": "1442080", "url": "https://it.wikipedia.org/wiki?curid=4403862", "title": "North Miami Beach Challenger 2002 - Singolare", "text": "Il singolare del torneo di tennis North Miami Beach Challenger 2002, facente parte dell'ATP Challenger Series, ha avuto come vincitore Vince Spadea che ha battuto in finale Ota Fuk\u00e1rek 4-6, 6-1, 6-4."}
{"id": "4403863", "revid": "1442080", "url": "https://it.wikipedia.org/wiki?curid=4403863", "title": "North Miami Beach Challenger 2002 - Doppio", "text": "Il doppio del torneo di tennis North Miami Beach Challenger 2002, facente parte dell'ATP Challenger Series, ha avuto come vincitori Eric Nunez e Graydon Oliver che hanno battuto in finale Ota Fuk\u00e1rek e Jim Thomas 3-6, 7-65, 7-5."}
{"id": "4403864", "revid": "1442080", "url": "https://it.wikipedia.org/wiki?curid=4403864", "title": "Osaka Challenger 2002 - Singolare", "text": "Il singolare del torneo di tennis Osaka Challenger 2002, facente parte dell'ATP Challenger Series, ha avuto come vincitore Takao Suzuki che ha battuto in finale Bj\u00f6rn Phau 5-7, 6-2, 7-64."}
{"id": "4403868", "revid": "1442080", "url": "https://it.wikipedia.org/wiki?curid=4403868", "title": "Osaka Challenger 2002 - Doppio", "text": "Il doppio del torneo di tennis Osaka Challenger 2002, facente parte dell'ATP Challenger Series, ha avuto come vincitori Karol Beck e C\u00e9dric Kauffmann che hanno battuto in finale Laurence Tieleman e John van Lottum 7-5, 6-1."}
{"id": "4403869", "revid": "295403", "url": "https://it.wikipedia.org/wiki?curid=4403869", "title": "Ludos Palermo", "text": ""}
{"id": "4403871", "revid": "1442080", "url": "https://it.wikipedia.org/wiki?curid=4403871", "title": "Challenger Salinas 2002 - Singolare", "text": "Il singolare del torneo di tennis Challenger Salinas 2002, facente parte dell'ATP Challenger Series, ha avuto come vincitore Iv\u00e1n Miranda che ha battuto in finale Ricardo Mello 6-3, 6-4."}
{"id": "4403872", "revid": "1442080", "url": "https://it.wikipedia.org/wiki?curid=4403872", "title": "Challenger Salinas 2002 - Doppio", "text": "Il doppio del torneo di tennis Challenger Salinas 2002, facente parte dell'ATP Challenger Series, ha avuto come vincitori Brandon Coupe e Jeff Salzenstein che hanno battuto in finale Mart\u00edn Rodr\u00edguez e Diego Veronelli 63-7, 6-4, 7-63."}
{"id": "4403873", "revid": "1442080", "url": "https://it.wikipedia.org/wiki?curid=4403873", "title": "Hamilton Challenger 2002 - Singolare", "text": "Il singolare del torneo di tennis Hamilton Challenger 2002, facente parte dell'ATP Challenger Series, ha avuto come vincitore Brian Vahaly che ha battuto in finale Louis Vosloo 6-2, 5-7, 6-4."}
{"id": "4403875", "revid": "1494169", "url": "https://it.wikipedia.org/wiki?curid=4403875", "title": "Ol 55", "text": ""}
{"id": "4403876", "revid": "1442080", "url": "https://it.wikipedia.org/wiki?curid=4403876", "title": "Hamilton Challenger 2002 - Doppio", "text": "Il doppio del torneo di tennis Hamilton Challenger 2002, facente parte dell'ATP Challenger Series, ha avuto come vincitori Jaymon Crabb e Peter Luczak che hanno battuto in finale Yves Allegro e Justin Bower 7-5, 6-4."}
{"id": "4403877", "revid": "1442080", "url": "https://it.wikipedia.org/wiki?curid=4403877", "title": "Olbia Challenger 2002 - Singolare", "text": "Il singolare del torneo di tennis Olbia Challenger 2002, facente parte dell'ATP Challenger Series, ha avuto come vincitore Didac Perez-Minarro che ha battuto in finale Leonardo Olgu\u00edn 2-6, 6-4, 6-3."}
{"id": "4403878", "revid": "1442080", "url": "https://it.wikipedia.org/wiki?curid=4403878", "title": "Olbia Challenger 2002 - Doppio", "text": "Il doppio del torneo di tennis Olbia Challenger 2002, facente parte dell'ATP Challenger Series, ha avuto come vincitori Filippo Messori e Vincenzo Santopadre che hanno battuto in finale Sergi Bruguera e Juan Antonio Mar\u00edn 3-6, 6-4, 6-4."}
{"id": "4403879", "revid": "1442080", "url": "https://it.wikipedia.org/wiki?curid=4403879", "title": "Open Barletta 2002 - Singolare", "text": "Il singolare del torneo di tennis Open Barletta 2002, facente parte dell'ATP Challenger Series, ha avuto come vincitore Sergi Bruguera che ha battuto in finale Renzo Furlan 3-6, 7-65, 7-65."}
{"id": "4403880", "revid": "1442080", "url": "https://it.wikipedia.org/wiki?curid=4403880", "title": "Open Barletta 2002 - Doppio", "text": "Il doppio del torneo di tennis Open Barletta 2002, facente parte dell'ATP Challenger Series, ha avuto come vincitori Massimo Bertolini e Cristian Brandi che hanno battuto in finale Renzo Furlan e Uros Vico 4-6, 6-3, 7-64."}
{"id": "4403881", "revid": "287204", "url": "https://it.wikipedia.org/wiki?curid=4403881", "title": "Doggywood", "text": "Doggywood \u00e8 una sitcom italiana che racconta le avventure di tre cani 'talent scout' per cercare degli animali per i loro film. La serie debutta su Disney Channel (Italia) l'11 febbraio 2013. I protagonisti di questa sitcom italiana sono coloro che doppiano i personaggi di questa serie: Francesco Pannofino (Spam), Nello Iorio (Duke) e Debora Villa (Destiny)."}
{"id": "4403883", "revid": "1442080", "url": "https://it.wikipedia.org/wiki?curid=4403883", "title": "San Luis Potos\u00ed Challenger 2002 - Singolare", "text": "Il singolare del torneo di tennis San Luis Potos\u00ed Challenger 2002, facente parte dell'ATP Challenger Series, ha avuto come vincitore Dick Norman che ha battuto in finale Paul-Henri Mathieu 2-6, 6-2, 6-4."}
{"id": "4403885", "revid": "1442080", "url": "https://it.wikipedia.org/wiki?curid=4403885", "title": "San Luis Potos\u00ed Challenger 2002 - Doppio", "text": "Il doppio del torneo di tennis San Luis Potos\u00ed Challenger 2002, facente parte dell'ATP Challenger Series, ha avuto come vincitori Dick Norman e Orlin Stanoj\u010dev che hanno battuto in finale Ignacio Hirigoyen e Sebasti\u00e1n Prieto per walkover."}
{"id": "4403886", "revid": "1442080", "url": "https://it.wikipedia.org/wiki?curid=4403886", "title": "Torneo Internacional Challenger Leon 2002 - Singolare", "text": "Il singolare del torneo di tennis Torneo Internacional Challenger Leon 2002, facente parte dell'ATP Challenger Series, ha avuto come vincitore Alexander Waske che ha battuto in finale Ivo Heuberger 7-68, 610-7, 6-2."}
{"id": "4403887", "revid": "31789", "url": "https://it.wikipedia.org/wiki?curid=4403887", "title": "Petrangola", "text": "La petrangola \u00e8 un gioco di carte italiano originario delle Marche e diffuso anche in Romagna. Il fatto che si possa giocare a petrangola anche in molte persone, rende questo gioco molto apprezzato durante le festivit\u00e0, specialmente quelle natalizie, in cui si radunano nella stessa casa molti parenti e conoscenti. Tradizionalmente si gioca con un mazzo di 40 carte da gioco piacentine, che sono quelle usate tradizionalmente nelle Marche. Se il numero di giocatori \u00e8 superiore a ventiquattro, si gioca con due o anche con tre mazzi di carte. La petrangola si svolge in varie mani e l'importante non \u00e8 vincerle, ma cercare di non perderle; infatti chi perde tre mani viene eliminato, e progressivamente il numero dei giocatori si riduce fino ad arrivare a una sfida a due.\nIn Romagna si gioca a petrangola anche in due persone, mentre nelle Marche la tradizione indica in quattro il numero minimo di giocatori.\nCalcolo del punteggio.\nValore delle combinazioni di carte.\nIl valore delle combinazioni di carte si calcola nel modo seguente:\nTra le varie petrangole possibili esiste la seguente scala di valori:\nSe si formano pi\u00f9 petrangole dello stesso valore, perde colui che l'ha formata per ultimo.\nSe, a causa dell'alto numero di giocatori, si gioca con pi\u00f9 di due mazzi, \u00e8 possibile che si formino pi\u00f9 petrangole uguali; in questo caso il valore massimo \u00e8 il \"petrangul\u00f3\", ossia la petrangola di spade, composta da tre assi, o da tre fanti, o da tre cavalli o da tre re.\nIl gioco.\nScopo del gioco.\nIl gioco \u00e8 a eliminazione. Scopo di ogni mano del gioco \u00e8 ottenere il punteggio massimo, cambiando a ogni turno da una a tre carte proprie con quelle del monte; il punteggio non serve a vincere una mano, ma a non perderla: chi perde tre mani viene eliminato. Scopo finale \u00e8 superare tutte le mani senza essere eliminato e dunque vincere il gioco.\nInizio.\nPrima dell'inizio del gioco, ogni giocatore deve acquistare tre segnali (in dialetto: \"marche\" o \"vite\"), rappresentati da tre fagioli o ceci secchi a prezzo fisso. Tutto il ricavato della vendita delle \"marche\" va a costituire la \"posta\", ossia il premio per il vincitore finale. I tre segnali sono posti sul tavolo da gioco in corrispondenza di ciascun giocatore.\nIl mazziere distribuisce tre carte a ciascuno, iniziando da quello alla propria destra e procedendo in senso antiorario, quindi mette tre carte scoperte al centro, dette \"il monte\".\nIl gioco inizia dal giocatore a destra del mazziere; ognuno pu\u00f2 cambiare una, due o tre delle proprie carte con quelle scoperte al centro, allo scopo di aumentare il proprio punteggio.\nTermine della mano per \"bussata\".\nIl gioco prosegue e i vari giocatori effettuano i loro cambi in vari giri, fino a che qualcuno, soddisfatto del punteggio ottenuto, non effettua nessun cambio, ma dice; \"Busso!\" e bussa con le nocche sul tavolo. Il gioco prosegue fino ad arrivare al giocatore posto a sinistra di quello che \"ha bussato\"; dunque ognuno ha l'ultima possibilit\u00e0 di effettuare un cambio. Si dice che \"il gioco muore con...\" e si aggiunge il nome dell'ultimo giocatore che avr\u00e0 la possibilit\u00e0 di effettuare lo scambio. Naturalmente, anche altri hanno la possibilit\u00e0 di \"bussare\", se non vogliono effettuare altri cambi.\nSe il giocatore che \"bussa\" ha in mano una petrangola, \u00e8 tenuto a dichiararla mettendo di fronte a s\u00e9 le proprie carte e scoprendole; altrimenti continua a tenere le proprie carte in mano.\nArrivato il gioco alla sinistra di chi ha bussato, la prima mano termina. A questo punto tutti i giocatori mettono le proprie carte sul tavolo scoprendole; si calcola allora il punteggio di ciascuno. Chi ha il punteggio pi\u00f9 basso si dice che \"casca\" e di conseguenza perde una \"marca\". Da questo momento egli \u00e8 \"dalle due\", cio\u00e8 ha a disposizione per il seguito del gioco soltanto due marche e non pi\u00f9 tre. Ci\u00f2 mette in evidenza una caratteristica fondamentale del gioco della petrangola, in cui non \u00e8 importante ottenere il punteggio pi\u00f9 alto, ma si deve condurre il proprio gioco cercando di evitare di avere il punteggio pi\u00f9 basso.\nTermine della mano per \"cambio camicia\".\nQuando qualcuno cambia tutte le sue tre carte con quelle del \"monte\" si dice che \"cambia camicia\". Questa azione equivale a quella di una \"bussata\" e pertanto la mano termina con l'azione del giocatore posto alla sinistra di colui che ha \"cambiato camicia\" (si dice: \"il gioco muore con...\").\nIl mazziere, dopo aver distribuito le carte, prima di mettere in tavola le carte del \"monte\" e dare inizio al gioco, deve: \nIl mazziere deve pertanto effettuare una scelta \"al buio\", senza poter fare un confronto; \u00e8 chiaro che la sua valutazione sar\u00e0 basata sul valore delle carte del monte, ma non \u00e8 necessario che esso sia esageratamente alto, in quanto, avendo gli altri giocatori la possibilit\u00e0 di fare un solo cambio, \u00e8 assai probabile che ci sia almeno uno di loro che accumuli meno punti del mazziere.\nNel caso in cui il mazziere \"cambi camicia\", la mano consiste in un solo giro e quindi ogni giocatore ha una sola possibilit\u00e0 di cambiare le carte; la breve mano si svolge allora, eccezionalmente, a carte scoperte per tutti i giocatori eccetto il mazziere, permettendo a ciascuno di contare il punteggio man mano accumulato dagli altri e dunque di prevedere chi sar\u00e0 il giocatore che \"cadr\u00e0\", ossia che perder\u00e0 una \"marca\". Il fatto di poter contare su di un solo cambio, naturalmente, rende assai difficile accumulare punteggio e perci\u00f2 la mano risulta spesso molto avvincente, anche perch\u00e9, nessuno conosce il valore delle carte che il mazziere ha preso \"cambiando camicia\".\nMani successive.\nIl gioco riprende con la seconda mano, che si svolge in modo del tutto analogo alla prima. Al termine di ogni mano c'\u00e8 sempre un giocatore che, avendo realizzato il minor punteggio rispetto agli altri, \"casca\" e quindi perde una \"marca\". Con il proseguire del gioco ci saranno quindi alcuni giocatori che non sono \"cascati\" mai e ancora conservano tre marche (sono \"dalle tre\"), altri che sono \"cascati\" una volta e conservano due \"marche\", altri che, essendo \"cascati\" due volte, rimangono con una sola \"marca\". Naturalmente, dopo qualche mano, si arriva al punto in cui alcuni giocatori, essendo \"cascati\" tre volte, perdono tutte le tre \"marche\"; si dice allora che essi \"muoiono\", cio\u00e8 devono uscire dal gioco. Ci\u00f2 mette in luce un'altra caratteristica fondamentale della petrangola, che \u00e8 quella di essere un gioco a eliminazione, in cui vince chi resiste di pi\u00f9.\nAver \"fatto petrangola\" non risparmia dunque dal \"cadere\": se gli altri giocatori hanno anch'essi tutti \"fatto petrangola\" si confrontano i punteggi e chi ha la petrangola di minor valore perde una \"marca\". In genere egli manifesta il suo disappunto per essere \"caduto con una petrangola\".\nChi fa \"i tre assi\" (petrangola composta da tre assi) guadagna un'ulteriore \"marca\"; \u00e8 questo l'unico caso in questo gioco in cui venga premiato un punteggio alto.\nPu\u00f2 capitare che il punteggio pi\u00f9 basso sia condiviso da pi\u00f9 persone; in questo caso esse escono tutte dal gioco, e si dice \"cadono in due\", o \"in tre\", eccetera.\nQuando un giocatore \"cade\" successivamente pi\u00f9 volte, allora si dice che \"ha preso la \"\"bisci\u00f2la\"\nRientro in gioco.\nIl giocatore che \u00e8 uscito dal gioco perch\u00e9 \u00e8 \"morto\", avendo perso tutte le proprie tre \"marche\", pu\u00f2, se lo vuole, \"\"riaddottorarsi\" (si dice anche \"rinvivire\"\"), ossia rientrare in gioco, alle seguenti condizioni: \nConseguentemente si hanno tre casi: \nA meno che non lo si decida prima dell'inizio del gioco, non ci si pu\u00f2 \"riaddottorare\" per pi\u00f9 di una volta; ci\u00f2 dipende da quanto si vuole che duri il gioco e da quanto si vuole che aumenti la \"posta\", cio\u00e8 il premio finale.\nTermine del gioco.\nA causa delle successive eliminazioni, si arriva al punto in cui i giocatori rimasti sono soltanto due e si ha la sfida finale, che determina il vincitore.\nIn caso di pareggio vince il mazziere.\nCondotta del gioco.\nI giocatori esperti cercano di evitare di essere eliminati non solo accumulando pi\u00f9 punti nei vari cambi, ma tentando anche di sfavorire uno o pi\u00f9 giocatori avversari; questa condotta di gioco \u00e8 detta \"arruotare\", nel senso di \"mettere qualcuno sotto le ruote\" (in dialetto: \"rot\u00e0\"). Ci\u00f2 \u00e8 possibile cercando di capire gli intenti di un giocatore e di effettuare cambi prelevando carte solo allo scopo di impedirgli di potersene valere. Ad esempio: sospettando che un avversario stia facendo \"un gioco a coppe\", ossia stia cercando di fare un punteggio attraverso carte di coppe, si pu\u00f2 prendere dal \"monte\" l'asso di coppe, se presente, al solo scopo di danneggiare l'avversario, anche rinunciando a una carta utile al proprio punteggio.\nEtimologia.\nL'etimologia del termine petrangola \u00e8 incerta. Secondo alcuni studiosi esso deriva dal latino \"per tres agon\", ossia \"gara per tre cose\", in quanto il numero tre \u00e8 ricorrente in questo gioco: sono tre le carte di ogni giocatore, tre le carte del \"monte\", tre le \"marche\" e il punteggio massimo si ottiene con i \"tre assi\". Nel caso questa etimologia fosse corretta, l'origine della petrangola dovrebbe essere monto antica, come farebbe pensare anche l'espressione \"busso!\", che i battitori d'asta usano sin dal Medioevo.\nModi di dire.\nCome si \u00e8 gi\u00e0 detto, il giocatore che fa petrangola con tre assi (ossia \"fa i tre assi\") guadagna una \"marca\". Per superstizione si dice che se il giocatore che \"fa i tre assi\" utilizza anche l'asso di denari, la sorte gli sar\u00e0 avversa e perder\u00e0 presto non solo la marca in pi\u00f9 appena guadagnata, ma anche le altre possedute. Per questo motivo l'asso di denari \u00e8 detto \"la frittata\".\nQuando si gioca a petrangola in molte persone, specie in occasione di festivit\u00e0, anzich\u00e9 dire \"giochiamo a petrangola\" si usa l'espressione \"facciamo una \"petrangolata\", ossia una bella giocata a petrangola.\nGiochi simili.\nSimili alla petrangola sono la Mambassa e il Trentuno."}
{"id": "4403889", "revid": "1442080", "url": "https://it.wikipedia.org/wiki?curid=4403889", "title": "Torneo Internacional Challenger Leon 2002 - Doppio", "text": "Il doppio del torneo di tennis Torneo Internacional Challenger Leon 2002, facente parte dell'ATP Challenger Series, ha avuto come vincitori Noam Behr e Ota Fuk\u00e1rek che hanno battuto in finale Yves Allegro e Alexander Waske 7-66, 6-3."}
{"id": "4403892", "revid": "1442080", "url": "https://it.wikipedia.org/wiki?curid=4403892", "title": "Tarzana Challenger 2002 - Singolare", "text": "Il singolare del torneo di tennis Tarzana Challenger 2002, facente parte dell'ATP Challenger Series, ha avuto come vincitore Eric Taino che ha battuto in finale Brian Vahaly 6-2, 7-66."}
{"id": "4403893", "revid": "1442080", "url": "https://it.wikipedia.org/wiki?curid=4403893", "title": "Tarzana Challenger 2002 - Doppio", "text": "Il doppio del torneo di tennis Tarzana Challenger 2002, facente parte dell'ATP Challenger Series, ha avuto come vincitori George Bastl e Neville Godwin che hanno battuto in finale Brandon Coupe e Kevin Kim 6-3, 4-6, 6-3."}
{"id": "4403896", "revid": "1442080", "url": "https://it.wikipedia.org/wiki?curid=4403896", "title": "TCT Open 2002 - Singolare", "text": "Il singolare del torneo di tennis TCT Open 2002, facente parte dell'ATP Challenger Series, ha avuto come vincitore Raemon Sluiter che ha battuto in finale Mario Radi\u0107 6-2, 7-5."}
{"id": "4403897", "revid": "1442080", "url": "https://it.wikipedia.org/wiki?curid=4403897", "title": "TCT Open 2002 - Doppio", "text": "Il doppio del torneo di tennis TCT Open 2002, facente parte dell'ATP Challenger Series, ha avuto come vincitori \u00c1lex L\u00f3pez Mor\u00f3n e Andr\u00e9s Schneiter che hanno battuto in finale Devin Bowen e Ashley Fisher 6-4, 7-66."}
{"id": "4403899", "revid": "1442080", "url": "https://it.wikipedia.org/wiki?curid=4403899", "title": "Calabasas Pro Tennis Championships 2002 - Singolare", "text": "Il singolare del torneo di tennis Calabasas Pro Tennis Championships 2002, facente parte dell'ATP Challenger Series, ha avuto come vincitore Michael Chang che ha battuto in finale Cecil Mamiit 6-3, 7-5."}
{"id": "4403900", "revid": "1442080", "url": "https://it.wikipedia.org/wiki?curid=4403900", "title": "Calabasas Pro Tennis Championships 2002 - Doppio", "text": "Il doppio del torneo di tennis Calabasas Pro Tennis Championships 2002, facente parte dell'ATP Challenger Series, ha avuto come vincitori Paul Rosner e Glenn Weiner che hanno battuto in finale Justin Gimelstob e Paul Goldstein 6-2, 4-6, 7-64."}
{"id": "4403902", "revid": "109651", "url": "https://it.wikipedia.org/wiki?curid=4403902", "title": "Episodi di Doggywood", "text": "Gli episodi della prima stagione di \"Doggywood\" debuttano dall'11 febbraio al 2 marzo 2013 su Disney Channel (Italia)."}
{"id": "4403903", "revid": "1442080", "url": "https://it.wikipedia.org/wiki?curid=4403903", "title": "Sanremo Tennis Cup 2002 - Singolare", "text": "Il singolare del torneo di tennis Sanremo Tennis Cup 2002, facente parte dell'ATP Challenger Series, ha avuto come vincitore Oliver Gross che ha battuto in finale Renzo Furlan 6-4, 6-3."}
{"id": "4403904", "revid": "1442080", "url": "https://it.wikipedia.org/wiki?curid=4403904", "title": "Sanremo Tennis Cup 2002 - Doppio", "text": "Il doppio del torneo di tennis Sanremo Tennis Cup 2002, facente parte dell'ATP Challenger Series, ha avuto come vincitori Daniele Bracciali e Giorgio Galimberti che hanno battuto in finale Cristian Brandi e Renzo Furlan 6-3, 6-4."}
{"id": "4403905", "revid": "1442080", "url": "https://it.wikipedia.org/wiki?curid=4403905", "title": "XL Bermuda Open 2002 - Singolare", "text": "Il singolare del torneo di tennis XL Bermuda Open 2002, facente parte dell'ATP Challenger Series, ha avuto come vincitore Fl\u00e1vio Saretta che ha battuto in finale Vince Spadea 6-3, 7-5."}
{"id": "4403906", "revid": "1442080", "url": "https://it.wikipedia.org/wiki?curid=4403906", "title": "XL Bermuda Open 2002 - Doppio", "text": "Il doppio del torneo di tennis XL Bermuda Open 2002, facente parte dell'ATP Challenger Series, ha avuto come vincitori George Bastl e Neville Godwin che hanno battuto in finale Ram\u00f3n Delgado e Alexandre Simoni 7-5, 6-3."}
{"id": "4403907", "revid": "36426", "url": "https://it.wikipedia.org/wiki?curid=4403907", "title": "Rinuncia all'ufficio di romano pontefice", "text": "La rinuncia all'ufficio di romano pontefice o rinuncia al ministero petrino o rinuncia papale (in latino: \"renuntiatio pontificalis\") \u00e8 un istituto giuridico previsto dal codice di diritto canonico che regola le modalit\u00e0 di cessazione di un papa dal proprio ufficio per dimissioni volontarie; essa costituisce l'unica altra causa di cessazione oltre alla morte del pontefice. In questa circostanza, il codice di diritto canonico evita di utilizzare l'espressione \"abdicazione\" o \"dimissione\", e utilizza il verbo \"rinunciare\". Per analogia con la figura del vescovo emerito di una qualunque diocesi, figura espressamente prevista dal Codice di diritto canonico, dopo la rinuncia egli viene chiamato papa emerito, il che significa che, come il vescovo emerito di una diocesi non \u00e8 pi\u00f9 in alcun modo il vescovo diocesano di quella diocesi, ma mantiene con essa solamente \u00abun vincolo di spirituale affetto\u00bb, cos\u00ec il papa emerito, pur non essendo pi\u00f9 in nessun modo papa, conserva il prestigio e la venerazione derivanti dall'avere portato il \"munus petrinum\" e mantiene con la sede di Roma e con tutta la cristianit\u00e0 un simile vincolo affettivo.\nAbdicazioni e rinunce nella storia.\nSi tratta di un evento molto raro: oltre a quella di Benedetto XVI (28 febbraio 2013), nella storia della Chiesa vi sono stati pochi altri casi di cessazione per rinuncia; per quelle dei papi Ponziano (28 settembre 235), Silverio (11 marzo 537), Benedetto IX (1\u00ba maggio 1045), Gregorio VI (20 dicembre 1046), Celestino V (13 dicembre 1294) e Gregorio XII (4 luglio 1415) esistono fonti certe, mentre per quanto riguarda le rinunce di Clemente I (97), Marcellino (25 ottobre 304) e Giovanni XVIII (giugno 1009) la cronologia cattolica si affida alla tradizione.\nPi\u00f9 precisamente queste le motivazioni:\nIn un'intervista rilasciata alla TV pubblica bavarese Bayerischer Rundfunk nel gennaio del 2020, il segretario personale e particolare del papa emerito, monsignor Georg G\u00e4nswein, ha confermato che la decisione della rinuncia al soglio pontificio matur\u00f2 al termine di un lungo periodo di preghiera e meditazione. L'intervento ha chiarito anche che le dimissioni non sono mai state per Joseph Ratzinger oggetto di rimpianti e ripensamenti.\nNel diritto canonico.\nNel XII secolo i giuristi cominciarono a porsi il problema dell'ammissibilit\u00e0 di una rinuncia al papato, cercando di distinguere le eventuali cause legittime da quelle inammissibili, e ponendo anche il problema dell'inesistenza di un superiore gerarchico nelle cui mani il papa in carica potesse rassegnare le dimissioni.\nIl giurista Baziano sosteneva che la rinuncia fosse ammissibile in due casi: nel desiderio di dedicarsi esclusivamente alla vita contemplativa e nel caso di impedimenti fisici dovuti a malattia e a vecchiaia: \u00ab\"Posset papa ad religionem migrare aut egritudine vel senectute gravatus honori suo cedere\"\u00bb.\nIl canonista Uguccione da Pisa confermava le osservazioni di Baziano precisando che la rinuncia non doveva comunque danneggiare la Chiesa e doveva essere pronunciata di fronte ai cardinali o a un concilio di vescovi.\nLe decretali di papa Gregorio IX, pubblicate nel \"Liber Extra\" del 1234, precisavano altre cause di rinuncia: oltre alla debilitazione fisica, veniva rintracciata l'inadeguatezza del papa per \"defectus scientiae\", nell'aver commesso delitti, nell'aver dato scandalo (\u00ab\"quem mala plebs odit, dans scandala cedere possit\"\u00bb) e nell'irregolarit\u00e0 della sua elezione, ma si escludeva quale legittimo motivo di rinuncia il desiderio di condurre una vita religiosa, il cosiddetto \"zelum melioris vitae\", gi\u00e0 ritenuto ammissibile dai canonisti.\nNell'immediatezza della rinuncia di papa Celestino V, altri interventi di canonisti, come il francescano Pietro di Giovanni Olivi, i teologi della Sorbona Godefroid de Fontaines e Pierre d'Auvergne, avallarono la decisione del papa abruzzese, mentre i cardinali nemici di Bonifacio VIII, Giacomo e Pietro Colonna, presentarono nel 1297 tre memoriali intesi a dimostrare l'illegittimit\u00e0 della rinuncia di Pietro da Morrone. Contro la rinuncia di Celestino si espressero anche Iacopone da Todi e Ubertino da Casale, che nel 1305 la giudic\u00f2 una \"horrenda novitas\", avendo favorito le successioni degli \u00abanticristi\u00bb Bonifacio e Benedetto XI.\nSuccessivamente alla rinuncia di Celestino V, fu papa Bonifacio VIII, emanando la costituzione \"Quoniam aliqui\", a eliminare ogni condizione ostativa e a stabilire l'assoluta libert\u00e0 del pontefice in carica a rinunciare al papato, una norma recepita dal \"Codex Iuris Canonici\" del 1917.\nIl Codice di diritto canonico, o \"Codex Iuris Canonici\", del 1983, al Libro II \"Il popolo di Dio\", parte seconda \"La suprema autorit\u00e0 della Chiesa\", capitolo I \"Il Romano Pontefice e il Collegio dei Vescovi\", contempla la rinuncia all'ufficio di romano pontefice: \nUna disposizione analoga \u00e8 contenuta al canone 44 - \u00a72 del Codice dei canoni delle Chiese orientali (\"Codex Canonum Ecclesiarum Orientalium\") che recita:\n che alla rinuncia pontificale siano applicabili anche i canoni 187-189 del Libro I \"Norme generali\", parte IX \"Gli uffici ecclesiastici\", capitolo IX \"la rinuncia\" del Codice di diritto Canonico, che disciplina in generale la rinuncia agli uffici canonici che recitano:.\nI canoni non specificano quale sia l'autorit\u00e0 alla quale il pontefice debba manifestare la propria rinuncia, cosa d'altronde non necessaria affinch\u00e9 la rinuncia sia valida, come espressamente affermato dal canone 332,\u00a72 del Codice di diritto canonico. Alcuni commentatori invece, contrariamente alla normativa canonica, hanno suggerito che nel caso di rinuncia pontificia, l'autorit\u00e0 alla quale presentare la rinuncia sia il Collegio cardinalizio, in quanto autorit\u00e0 investita della nomina del nuovo pontefice.\nCronotassi delle rinunce pontificie.\nC'\u00e8 inoltre il caso dubbio di Liberio: alcuni storici hanno ipotizzato che egli avesse abdicato nel 365 al momento del suo esilio per poter comprendere il motivo dell'instaurazione dell'antipapa Felice II, ariano, ma secondo il \"Liber Pontificalis\" egli rimase in carica fino alla morte, anche durante il suo esilio.\nRinunce condizionali non attuate.\nPrima di partire per Parigi per incoronare Napoleone nel 1804, papa Pio VII (1800-1823) firm\u00f2 un documento di rinuncia che avrebbe avuto effetto se fosse stato imprigionato in Francia.\nDurante la seconda guerra mondiale, papa Pio XII stil\u00f2 un documento in cui ordinava che la sua abdicazione entrasse in vigore immediatamente se fosse stato rapito dai nazisti, come si pensava probabilmente nell'agosto del 1943. Si pensava che il Collegio cardinalizio sarebbe evacuato in un paese neutrale, forse il Portogallo, e avrebbe eletto il suo successore.\nSecondo il cardinale Giovanni Battista Re, papa Paolo VI ha scritto due lettere alla fine degli anni '60 o '70, molto prima della sua morte, in previsione di una malattia invalidante. Una lettera era indirizzata al Collegio cardinalizio, l'altra al Segretario di Stato, il cui nome non era specificato. Papa Giovanni Paolo II le ha mostrate a Re e nel 2003 sono state mostrate al cardinale Joseph Ratzinger, futuro papa Benedetto XVI. Nel 2018 fu pubblicata la lettera di Paolo VI datata 2 maggio 1965 e indirizzata al decano del Collegio cardinalizio, nella quale aveva scritto che \"In caso di infermit\u00e0, che si ritiene incurabile o di lunga durata e che ci impedisce di esercitare sufficientemente le funzioni del nostro ministero apostolico, o nel caso di un altro impedimento grave e prolungato\", avrebbe rinunciato al suo ufficio \"sia come vescovo di Roma che a capo della stessa santa Chiesa cattolica\".\nPapa Giovanni Paolo II scrisse una lettera nel 1989 per essere letta al collegio dei cardinali offrendosi di abdicare se fosse diventato incapace. Nel 1994 scrisse un documento, che inizialmente pianific\u00f2 di rendere pubblico, nel quale spiegava che non poteva abdicare solo per l'et\u00e0, come gli altri vescovi sono tenuti a fare, ma solo \"in presenza di una malattia incurabile o di un impedimento\" e quindi sarebbe rimasto in carica. Nel suo testamento, scritto nel 2000, preg\u00f2 Dio affinch\u00e9 \"mi aiutasse a riconoscere per quanto tempo avrei dovuto continuare questo servizio\", suggerendo che la rinuncia era possibile. Nelle settimane precedenti la sua morte, nel 2005, c'era la speculazione della stampa secondo cui Giovanni Paolo II avrebbe potuto abdicare a causa delle sue condizioni di salute."}
{"id": "4403908", "revid": "1442080", "url": "https://it.wikipedia.org/wiki?curid=4403908", "title": "Tennis Napoli Cup 2002 - Singolare", "text": "Il singolare del torneo di tennis Tennis Napoli Cup 2002, facente parte dell'ATP Challenger Series, ha avuto come vincitore David Ferrer che ha battuto in finale Jean-Ren\u00e9 Lisnard 6-1, 6-1."}
{"id": "4403909", "revid": "92723", "url": "https://it.wikipedia.org/wiki?curid=4403909", "title": "Tennis Napoli Cup 2002 - Doppio", "text": "Il doppio del torneo di tennis Tennis Napoli Cup 2002, facente parte dell'ATP Challenger Series, ha avuto come vincitori Gabriel Trifu e Vladimir Vol\u010dkov che hanno battuto in finale Leonardo Olgu\u00edn e Mart\u00edn Vassallo Arg\u00fcello 7-5, 7-65."}
{"id": "4403910", "revid": "1442080", "url": "https://it.wikipedia.org/wiki?curid=4403910", "title": "Roma Open 2002 - Singolare", "text": "Il singolare del torneo di tennis Roma Open 2002, facente parte dell'ATP Challenger Series, ha avuto come vincitore Mart\u00edn Vassallo Arg\u00fcello che ha battuto in finale Filippo Volandri 6-4, 6-0."}
{"id": "4403911", "revid": "1442080", "url": "https://it.wikipedia.org/wiki?curid=4403911", "title": "Roma Open 2002 - Doppio", "text": "Il doppio del torneo di tennis Roma Open 2002, facente parte dell'ATP Challenger Series, ha avuto come vincitori Gabriel Trifu e Vladimir Vol\u010dkov che hanno battuto in finale Sergio Roitman e Andr\u00e9s Schneiter 6-1, 6-2."}
{"id": "4403913", "revid": "1669094", "url": "https://it.wikipedia.org/wiki?curid=4403913", "title": "Tirrenia \u2013 Compagnia Italiana di Navigazione", "text": "Tirrenia \u2013 Compagnia Italiana di Navigazione \u00e8 una societ\u00e0 italiana di trasporti marittimi. Con le sue navi merci e passeggeri collega diversi porti italiani e del mar Mediterraneo, garantendo la continuit\u00e0 territoriale con le isole (Sardegna, Sicilia, Isole Tremiti) durante tutto l'arco dell'anno. La stessa venne fondata nel 2012 a Napoli, quando Compagnia Italiana di Navigazione si aggiudic\u00f2 la gara per l'acquisizione di Tirrenia di Navigazione. Il 19 luglio 2012, la Compagnia Italiana di Navigazione ottenne definitivamente gli asset della vecchia Tirrenia.\nNel corso del 2014 Tirrenia \u00e8 stata valutata da ADAC (\"Allgemeiner Deutscher Automobil Club\"), il club automobilistico pi\u00f9 grande e accreditato della Germania e d'Europa, che redige una classifica sullo stato di sicurezza dei traghetti europei, con il massimo riconoscimento \u2018Very Good\u2019. L'ADAC seleziona a campione una nave della flotta sulla quale verifica senza preavviso gli standard riguardanti la manutenzione, la sicurezza ed il servizio di bordo. La valutazione ha rimarcato la professionalit\u00e0 dell'equipaggio e le procedure e i dispositivi di sicurezza attivi a bordo delle navi Tirrenia.\nStoria.\nIl 6 novembre 2008 il Consiglio dei ministri del Governo Berlusconi IV diede il via libera alla privatizzazione di Tirrenia di Navigazione S.p.A.. Il 23 dicembre 2009 Fintecna S.p.A. avvi\u00f2 la procedura per la cessione dell'intero capitale sociale di Tirrenia, comprensiva della Siremar, mediante \"invito a manifestare\" interesse all'acquisto di 108.360 azioni rappresentanti l'intero capitale sociale di \"Tirrenia di Navigazione S.p.A.\". Il bando scadde alle ore 12 del 19 febbraio 2010. Nel bando di gara parteciparono ben sedici societ\u00e0, tra cui SNAV (con a capo a Gianluigi Aponte), Grandi Navi Veloci, Grimaldi Lines, Moby Lines (dell'armatore Vincenzo Onorato), Ustica Lines, Corsica Ferries (di propriet\u00e0 dell'armatore corso Pascal Lot\u00e0) e la cordata Mediterranea Holding (dove era presente la Regione Siciliana nel 37% delle quote e la TTT Lines dell'armatore greco Alexis Tomasos con il 30,5%). Quest'ultima si ritrov\u00f2 sola, dopo che tutte le partecipanti si ritirarono.\nIl 28 luglio 2010 \"Mediterranea Holding\" si aggiudic\u00f2 l'acquisizione di Tirrenia di Navigazione e Siremar, mentre il 4 agosto Fintecna dichiar\u00f2 a sorpresa la chiusura senza esito della procedura di dismissione, giustificando che \"Mediterranea Holding\" non sottoscriveva il contratto nel tempo utile previsto.\nIl 12 agosto 2010 venne formalizzato dal tribunale di Roma lo stato di insolvenza, richiesto dal commissario straordinario della societ\u00e0 Giancarlo D'Andrea che diede inizio alla procedura di amministrazione straordinaria prevista della legge Marzano. Nel frattempo l'ex amministratore delegato Franco Pecorini pass\u00f2 al cda dell'assicuratore di Tirrenia, Ital Brokers.\nIl 19 maggio 2011 si chiuse la seconda gara per la privatizzazione della compagnia. Risult\u00f2 vincitrice l'unica partecipante, la Compagnia Italiana di Navigazione (CIN), ovvero una nuova societ\u00e0 formata proprio per la privatizzazione di Tirrenia da Marinvest (Gianluigi Aponte), Moby (Vincenzo Onorato) e Grimaldi. La data ufficiale della privatizzazione fu il 21 giugno 2012. L'Antitrust UE bocci\u00f2 anche questa soluzione per possibile posizione dominante, quindi uscirono da CIN il Gruppo Grimaldi, Gianluigi Aponte e il greco Alexis Tomasos. Il 19 luglio 2012 avvenne la firma di chiusura dell'operazione e CIN divenne ufficialmente il nuovo proprietario di Tirrenia di Navigazione.\nPer quanto riguarda la flotta, da luglio 2012 la CIN introdusse due nuove navi per la tratta Cagliari-Civitavecchia e viceversa. Le unit\u00e0 in questione furono le ex Olympia Palace ed Europa Palace noleggiate dalla Minoan Lines, che operando su tratte a servizio da/per la Sardegna, vennero rinominate opportunamente in \"Bonaria\" e \"Amsicora\". I lavori di adeguamento avvennero nei cantieri navali Palumbo di Messina. Conseguentemente terminarono il servizio le navi dell'ormai datata classe Strade Romane. A novembre 2012 venne venduta all'Adria Ferries la nave Toscana e alla Visentini la nave Lazio, mentre le rimanenti Nomentana, Clodia e Flaminia vennero messe in vendita. Nel dicembre 2012, la Tirrenia noleggi\u00f2 la nave Dimonios per 5 anni, per porla in servizio dal gennaio 2013 sulle tratte Cagliari-Napoli, Cagliari-Palermo e Cagliari-Trapani.\nQuesto lieve rinnovamento, in linea con i nuovi piani aziendali, port\u00f2 la flotta ad avere una vita media di circa 10 anni.\nIl 24 settembre 2014 il consiglio d'amministrazione della compagnia approva il passaggio della sede legale da Napoli a Cagliari.\nIl 7 luglio 2015, Vincenzo Onorato (proprietario gi\u00e0 di Moby), acquista il 100% del capitale della Tirrenia CIN, liquidando gli altri soci e diventando cos\u00ec unico proprietario della storica societ\u00e0 di navigazione.\nIl 15 aprile 2021 la Procura della Repubblica di Milano chiede il fallimento della CIN, a seguito della richiesta di concordato in bianco presentato nove mesi prima dalla Onorato Armatori S.p.A.. Il 5 luglio 2021 il Tribunale di Milano ammette la societ\u00e0 al concordato preventivo in continuit\u00e0. Viene poi nominato un nuovo CdA, composto da Pietro Maria Putti (Presidente), Massimo Mura (Amministratore Delegato), Andrea Maria Azzaro, Giuliano Lemme e Matteo Savelli.\nSistemazione passeggeri.\nSono disponibili a bordo tre tipi di sistemazioni divise per tipologia e fascia tariffaria:\nLivree.\nLa livrea \u00e8 stata mantenuta uguale a quella delle navi della Tirrenia di Navigazione, bianca con striscia blu progressivamente sdoppiata verso poppa, cos\u00ec come quella merci: arancione scuro con sovrastrutture di colore bianco. Dopo aver affittato due navi di Classe Palace dalla compagnia di navigazione greca Minoan Lines, l'urgenza di mettere in servizio le unit\u00e0 ha portato ad avere una livrea ibrida fra quella della compagnia greca e quella della Tirrenia, ovvero colorazione bianca con strisce rosse e il logo blu Tirrenia sulle fiancate.\nNel mese di marzo 2017, grazie alla partnership tra il Gruppo Onorato Armatori (di cui Tirrenia fa parte) e Warner Bros., viene siglato un accordo tra la compagnia di navigazione e la casa fumettistica DC Comics, per fare un \"restyling\" delle livree sulle fiancate delle navi. La prima nave ad essere rinnovata, \u00e8 stata la \"Sharden\" sulle cui fiancate \u00e8 raffigurato il personaggio supereroe Batman. Nei mesi seguenti, anche le livree delle altre navi, saranno ridisegnate: ad aprile 2017 \u00e8 toccato alla \"Nuraghes\", nel 2018 alle navi \"Janas\", \"Bithia\" e \"Athara\" e nel 2019 alle unit\u00e0 \"Vincenzo Florio\" e \"Raffaele Rubattino\".\nLogo.\nNegli anni il logo \u00e8 evoluto e si \u00e8 modificato leggermente\nRotte effettuate.\nTunisia.\nCollegamento effettuato in accordo con la Compagnie Tunisienne de Navigation"}
{"id": "4403917", "revid": "1442080", "url": "https://it.wikipedia.org/wiki?curid=4403917", "title": "Birmingham Challenger 2002 - Singolare", "text": "Il singolare del torneo di tennis Birmingham Challenger 2002, facente parte dell'ATP Challenger Series, ha avuto come vincitore Alex Kim che ha battuto in finale Cecil Mamiit 7-69, 6-2."}
{"id": "4403918", "revid": "647919", "url": "https://it.wikipedia.org/wiki?curid=4403918", "title": "Duchessa di Camerino", "text": ""}
{"id": "4403919", "revid": "1442080", "url": "https://it.wikipedia.org/wiki?curid=4403919", "title": "Birmingham Challenger 2002 - Doppio", "text": "Il doppio del torneo di tennis Birmingham Challenger 2002, facente parte dell'ATP Challenger Series, ha avuto come vincitori Mardy Fish e Jeff Morrison che hanno battuto in finale Paul Rosner e Glenn Weiner 6-4, 7-64."}
{"id": "4403920", "revid": "647919", "url": "https://it.wikipedia.org/wiki?curid=4403920", "title": "Duca di Camerino", "text": ""}
{"id": "4403922", "revid": "287204", "url": "https://it.wikipedia.org/wiki?curid=4403922", "title": "Edinburgh Challenger 2002 - Singolare", "text": "Il singolare del torneo di tennis Edinburgh Challenger 2002, facente parte dell'ATP Challenger Series, ha avuto come vincitore Alexandre Simoni che ha battuto in finale Jean-Ren\u00e9 Lisnard 6-3, 6-3."}
{"id": "4403924", "revid": "287204", "url": "https://it.wikipedia.org/wiki?curid=4403924", "title": "Edinburgh Challenger 2002 - Doppio", "text": "Il doppio del torneo di tennis Edinburgh Challenger 2002, facente parte dell'ATP Challenger Series, ha avuto come vincitori Jeff Coetzee e Myles Wakefield che hanno battuto in finale Jordan Kerr e Grant Silcock 6-4, 7-66."}
{"id": "4403929", "revid": "1543377", "url": "https://it.wikipedia.org/wiki?curid=4403929", "title": "Questionario QFM-27", "text": "In psicometria ed in psicodiagnostica, il sistema di valutazione clinica basato sul Questionario QFM-27 (ovvero QFM) facilita la diagnosi con il PDM, anche finalizzata ad una stesura della relazione clinica.\nDescrizione del questionario.\nNel 2006 \u00e8 stato pubblicato il PDM-Manuale Diagnostico Psicodinamico, tradotto nel 2008 per Raffaello Cortina a cura di Franco del Corno e Vittorio Lingiardi.\nIl QFM-27 \u00e8 uno questionario di ventisette item utilizzabile dallo psicologo clinico con la finalit\u00e0 di facilitare la valutazione del paziente sull'Asse M del PDM (Manuale Diagnostico Psicodinamico; PDM Task Force, 2006) e di formulare ipotesi cliniche sui livelli di organizzazione di personalit\u00e0 prevalenti nel paziente."}
{"id": "4403930", "revid": "287204", "url": "https://it.wikipedia.org/wiki?curid=4403930", "title": "BMW Ljubljana Open 2002 - Singolare", "text": "Il singolare del torneo di tennis BMW Ljubljana Open 2002, facente parte dell'ATP Challenger Series, ha avuto come vincitore Arnaud Di Pasquale che ha battuto in finale Joan Balcells 6-4, 6-3."}
{"id": "4403931", "revid": "287204", "url": "https://it.wikipedia.org/wiki?curid=4403931", "title": "BMW Ljubljana Open 2002 - Doppio", "text": "Il doppio del torneo di tennis BMW Ljubljana Open 2002, facente parte dell'ATP Challenger Series, ha avuto come vincitori Mariano Hood e Edgardo Massa che hanno battuto in finale Luis Horna e Sebasti\u00e1n Prieto 7-5, 6-1."}
{"id": "4403932", "revid": "1442080", "url": "https://it.wikipedia.org/wiki?curid=4403932", "title": "Fergana Challenger 2002 - Singolare", "text": "Il singolare del torneo di tennis Fergana Challenger 2002, facente parte dell'ATP Challenger Series, ha avuto come vincitore Wang Yeu-tzuoo che ha battuto in finale Tuomas Ketola 6-3, 6-1."}
{"id": "4403934", "revid": "1442080", "url": "https://it.wikipedia.org/wiki?curid=4403934", "title": "Fergana Challenger 2002 - Doppio", "text": "Il doppio del torneo di tennis Fergana Challenger 2002, facente parte dell'ATP Challenger Series, ha avuto come vincitori Rik De Voest e Dirk Stegmann che hanno battuto in finale Tuomas Ketola e Aisam-ul-Haq Qureshi 6-3, 7-5."}
{"id": "4403936", "revid": "599013", "url": "https://it.wikipedia.org/wiki?curid=4403936", "title": "Christer Thor", "text": "Carriera.\nClub.\nThor gioc\u00f2 nel Mellerud, prima di passare all'Oddevold. In seguito, milit\u00f2 nelle file del V\u00e4stra Fr\u00f6lunda, per poi accordarsi con i norvegesi del Sogndal. Fu poi in forza ai tedeschi dell'Energie Cottbus. Rientr\u00f2 allora in patria, prima all'\u00d6ster e poi al Myresj\u00f6."}
{"id": "4403938", "revid": "952962", "url": "https://it.wikipedia.org/wiki?curid=4403938", "title": "Bugabira", "text": "Bugabira \u00e8 un comune del Burundi situato nella provincia di Kirundo con 89.259 abitanti (censimento 2008).\nSuddivisione amministrativa.\nIl comune \u00e8 suddiviso in 11 colline."}
{"id": "4403939", "revid": "1442080", "url": "https://it.wikipedia.org/wiki?curid=4403939", "title": "Prague Open 2002 - Singolare", "text": "Il singolare del torneo di tennis Prague Open 2002, facente parte dell'ATP Challenger Series, ha avuto come vincitore Olivier Patience che ha battuto in finale Todd Larkham 4-6, 7-5, 6-3."}
{"id": "4403941", "revid": "1442080", "url": "https://it.wikipedia.org/wiki?curid=4403941", "title": "Prague Open 2002 - Doppio", "text": "Il doppio del torneo di tennis Prague Open 2002, facente parte dell'ATP Challenger Series, ha avuto come vincitori Franti\u0161ek \u010cerm\u00e1k e Ota Fuk\u00e1rek che hanno battuto in finale Jaroslav Levinsk\u00fd e David \u0160koch 6-4, 6-3."}
{"id": "4403942", "revid": "1442080", "url": "https://it.wikipedia.org/wiki?curid=4403942", "title": "Rocky Mount Challenger 2002 - Singolare", "text": "Il singolare del torneo di tennis Rocky Mount Challenger 2002, facente parte dell'ATP Challenger Series, ha avuto come vincitore Robby Ginepri che ha battuto in finale Alex Kim 6-3, 6-4."}
{"id": "4403943", "revid": "36557", "url": "https://it.wikipedia.org/wiki?curid=4403943", "title": "Siti di restrizione", "text": ""}
{"id": "4403944", "revid": "1442080", "url": "https://it.wikipedia.org/wiki?curid=4403944", "title": "Rocky Mount Challenger 2002 - Doppio", "text": "Il doppio del torneo di tennis Rocky Mount Challenger 2002, facente parte dell'ATP Challenger Series, ha avuto come vincitori Mark Merklein e Eric Taino che hanno battuto in finale Huntley Montgomery e Brian Vahaly 6-3, 6-4."}
{"id": "4403945", "revid": "952962", "url": "https://it.wikipedia.org/wiki?curid=4403945", "title": "Busoni (Burundi)", "text": "Busoni \u00e8 un comune del Burundi situato nella provincia di Kirundo con 145.424 abitanti (censimento 2008).\nSuddivisione amministrativa.\nIl comune \u00e8 suddiviso in 42 colline."}
{"id": "4403947", "revid": "1442080", "url": "https://it.wikipedia.org/wiki?curid=4403947", "title": "Valencia Challenger 2002 - Singolare", "text": "Il singolare del torneo di tennis Valencia Challenger 2002, facente parte dell'ATP Challenger Series, ha avuto come vincitore David Ferrer che ha battuto in finale Leonardo Olgu\u00edn 6-4, 7-5."}
{"id": "4403948", "revid": "1442080", "url": "https://it.wikipedia.org/wiki?curid=4403948", "title": "Valencia Challenger 2002 - Doppio", "text": "Il doppio del torneo di tennis Valencia Challenger 2002, facente parte dell'ATP Challenger Series, ha avuto come vincitori Tim Crichton e Todd Perry che hanno battuto in finale Marcus Hilpert e Shaun Rudman per walkover."}
{"id": "4403951", "revid": "584834", "url": "https://it.wikipedia.org/wiki?curid=4403951", "title": "Trofeo delle Regioni 2010 - Beach Volley maschile", "text": ""}
{"id": "4403953", "revid": "84184", "url": "https://it.wikipedia.org/wiki?curid=4403953", "title": "Busoni", "text": ""}
{"id": "4403954", "revid": "771611", "url": "https://it.wikipedia.org/wiki?curid=4403954", "title": "Niklas Maripuu", "text": ""}
{"id": "4403955", "revid": "1442080", "url": "https://it.wikipedia.org/wiki?curid=4403955", "title": "Zagreb Open 2002 - Singolare", "text": "Il singolare del torneo di tennis Zagreb Open 2002, facente parte della categoria ATP Challenger Tour, ha avuto come vincitore Luis Horna che ha battuto in finale Dominik Hrbat\u00fd 6-2, 6-1."}
{"id": "4403956", "revid": "952962", "url": "https://it.wikipedia.org/wiki?curid=4403956", "title": "Bwambarangwe", "text": "Bwambarangwe \u00e8 un comune del Burundi situato nella provincia di Kirundo con 66.816 abitanti (censimento 2008).\nSuddivisione amministrativa.\nIl comune \u00e8 suddiviso in 17 colline."}
{"id": "4403957", "revid": "599013", "url": "https://it.wikipedia.org/wiki?curid=4403957", "title": "Zagreb Open 2002 - Doppio", "text": "Il doppio del torneo di tennis Zagreb Open 2002, facente parte della categoria ATP Challenger Tour, ha avuto come vincitori Dick Norman e Tom Vanhoudt che hanno battuto in finale Jordan Kerr e Grant Silcock 6-3, 4-6, 6-3."}
{"id": "4403958", "revid": "1442080", "url": "https://it.wikipedia.org/wiki?curid=4403958", "title": "Budapest Challenger 2002 - Singolare", "text": "Il singolare del torneo di tennis Budapest Challenger 2002, facente parte dell'ATP Challenger Series, ha avuto come vincitore Mariano Delfino che ha battuto in finale Joaquin Mu\u00f1oz Hern\u00e1ndez 6-3, 65-7, 6-1."}
{"id": "4403960", "revid": "1442080", "url": "https://it.wikipedia.org/wiki?curid=4403960", "title": "Budapest Challenger 2002 - Doppio", "text": "Il doppio del torneo di tennis Budapest Challenger 2002, facente parte dell'ATP Challenger Series, ha avuto come vincitori Karol Beck e Jaroslav Levinsk\u00fd che hanno battuto in finale Mariano Hood e Sebasti\u00e1n Prieto 3-6, 6-4, 6-1."}
{"id": "4403962", "revid": "15756", "url": "https://it.wikipedia.org/wiki?curid=4403962", "title": "M80 Stiletto", "text": "L'M80 Stiletto \u00e8 una nave prototipo prodotta dalla societ\u00e0 \"M Ship Company\" come un esperimento operativo per l\"'Office of Force Transformation\" del Pentagono. \u00c8 nota per il suo design come un catamarano a cinque scafi costruito in fibra di carbonio, cos\u00ec come la sua architettura di rete.\nDesign.\nL'M80 Stiletto \u00e8 una nave della Marina degli Stati Uniti progettata per il combattimento nelle zone litorali. \u00c8 stata sviluppata dalla societ\u00e0 \"M Ship Company\". Il termine \"stiletto\" proviene dal corto pugnale italiano.\nL'imbarcazione \u00e8 lunga 27 metri e ha un design con una carena a forma di \"M\" che le fornisce una piattaforma stabile e anche veloce, soprattutto per il montaggio di apparecchiature di sorveglianza elettronica o di armi, o per lo svolgimento di operazioni speciali. Il design della carena non richiede lamine o particolari dispositivi di sollevamento per raggiungere le alte velocit\u00e0 in condizioni difficili. Il suo basso pescaggio fanno s\u00ec che l'M80 Stiletto sia in grado di operare in ambienti litorali e fluviali e permette quindi potenziali sbarchi sulla spiaggia. Il design sfaccettato suggerisce che l'imbarcazione abbia una bassa firma radar, vale a dire che gode della tecnologia stealth, sia per la parte frontale che per quella laterale.\nL'M80 Stiletto \u00e8 dotata di quattro motori Caterpillar Inc. C32 da 1232\u00a0kW (1652 CV) che forniscono all'imbarcazione una velocit\u00e0 massima superiore ai 50 nodi (90\u00a0km/h) ed un'autonomia di 500 miglia nautiche (900\u00a0km) a pieno carico. Pu\u00f2 essere provvista di unit\u00e0 per le operazioni di sbarco nelle acque basse e spiagge.\nHa una piattaforma nella parte superiore per il lancio e il recupero di \"Unmanned aerial vehicle\" (UAV) ed una rampa posteriore in grado di rilasciare e recuperare un gommone RIB da 11 metri o un \"Autonomous Underwater Vehicle\" (AUV).\nL'imbarcazione ha un peso di 45 tonnellate senza carico, ed \u00e8 quindi abbastanza leggera da poter essere issata su una nave da carico, pur rimanendo in grado di trasportare fino a 20 tonnellate di carico. La nave ha una lunghezza di 27,0 m, con una larghezza di 12 m e un'altezza di 5,6 m, ma ha un pescaggio di soli 0,8 m.\nL'M80 Stiletto \u00e8 la pi\u00f9 grande nave da guerra degli Stati Uniti costruita in fibra di carbonio e resina epossidica, che rendono lo scafo molto leggero e anche resistente. Il prototipo MD80 Stiletto dovrebbe entrare in uso in meno di un anno dal varo del prototipo. Le navi dovrebbero costare tra i 6 e i 10 milioni di dollari.\nStoricamente, le navi si sono evolute per diventare pi\u00f9 strette e pi\u00f9 profonde per ottenere una maggiore velocit\u00e0 e stabilit\u00e0. Lo scafo ad \"M\" per\u00f2 diventa pi\u00f9 largo, ed \u00e8 in grado di catturare una grande quantit\u00e0 dell'onda d'urto dalla prua della nave e successivamente reindirizzarne l'energia sotto lo scafo. Lo scafo dell'M80 Stiletto permette all'imbarcazione di raggiungere un'alta velocit\u00e0 con mare mosso che solitamente risulta critica per i Navy SEAL e per le altre forze per le operazioni speciali, in quanto risulta in grado di ridurre la forza G e le lesioni a cui l'equipaggio \u00e8 sottoposto durante l'addestramento e in missione.\nL'M80 Stiletto \u00e8 in fase di test da parte dei Navy SEAL e delle \"Special Warfare Combat Crewmen\", le quali operano solitamente in zone costiere anche con mari agitati, ovvero l'ambiente per cui \u00e8 stata designata la nave.\nStoria operativa.\nNel 2006 e 2007, la Stiletto ha partecipato agli addestramenti \"Trident Warrior\", nonch\u00e9 ad una serie di altre esercitazioni navali. Queste hanno incluso tre giorni di addestramento per lo sminamento nel 2006, quando la nave \u00e8 stata gestita dal \"Naval Special Clearance Team-1\" (NSCT-1) dalla base navale a Coronado nei pressi di San Diego in California.\nUna caratteristica fondamentale di questa nave \u00e8 che pu\u00f2 creare una rete tra una squadra delle forze speciali mediante il lancio di un veicolo aereo senza equipaggio (UAV) il che rende possibile lo scambio di informazioni tra il team e l'imbarcazione. L'M80 Stiletto pu\u00f2 anche portare UAV di sorveglianza per fornire ricognizione per la squadra SEAL, e, usando un supercomputer a bordo, \u00e8 in grado di inviare immagini in tempo reale alla squadra a terra.\nL'M80 Stiletto \u00e8 stata selezionata dalla rivista TIME come una delle migliori invenzioni del 2006 e una delle due migliori invenzioni nella categoria delle Forze Armate. La CONNECT della base a San Diego ha chiamato l'M80 Stiletto come il prodotto pi\u00f9 innovativo per il 2006 nella categoria \"General Technology\".\nNel 2008, l'M80 Stiletto \u00e8 stata schierata in missione per 70 giorni per lo USSOUTHCOM, nell'ambito di un'operazione di servizio comune che includeva la \"Drug Enforcement Administration\" e la \"US Coast Guard\".\nNel mese di luglio 2012, la Marina degli Stati Uniti ha schierato l'M80 Stiletto per recuperare il veicolo di rientro gonfiabile della NASA (IRVE-3) con uno scudo termico di 3 metri diametro che \u00e8 ammarato nell'Oceano Atlantico al largo della Carolina del Nord, dopo essere stato lanciato il 23 luglio dal razzo sonda dalla \"Wallops Flight Facility\" della NASA.\nL'M80 Stiletto viene definita come un'unit\u00e0 navale dimostrativa gestita dalla \"Naval Surface Warfare Center Carderock Division\", e di base al \"Joint Expeditionary Base Little Creek-Fort Story\", in Virginia."}
{"id": "4403963", "revid": "1442080", "url": "https://it.wikipedia.org/wiki?curid=4403963", "title": "Sporting Challenger 2002 - Singolare", "text": "Il singolare del torneo di tennis Sporting Challenger 2002, facente parte dell'ATP Challenger Series, ha avuto come vincitore Martin Verkerk che ha battuto in finale Vadim Kucenko 4-6, 6-4, 6-3."}
{"id": "4403964", "revid": "952962", "url": "https://it.wikipedia.org/wiki?curid=4403964", "title": "Gitobe", "text": "Gitobe \u00e8 un comune del Burundi situato nella provincia di Kirundo con 57.326 abitanti (censimento 2008).\nSuddivisione amministrativa.\nIl comune \u00e8 suddiviso in 20 colline."}
{"id": "4403965", "revid": "686936", "url": "https://it.wikipedia.org/wiki?curid=4403965", "title": "Kevin Greene", "text": "Carriera professionistica.\nLos Angeles Rams.\nGreen fu scelto nel quinto giro del Draft NFL 1985 dai Rams con cui rimase fino alla stagione 1992. Nel 1988, Greene guid\u00f2 la squadra con 16\u00bd sack, il secondo risultato della lega dietro Reggie White. Quella cifra 4,5 sack su Joe Montana dei San Francisco 49ers in una partita nel finale di stagione che i Rams dovevano vincere, come in effetti fecero, per qualificarsi per i playoff.\nLa stagione successiva Greene fu inserito nella formazione ideale della stagione All-Pro e fu convocato per il suo primo Pro Bowl dopo aver terminato con altri 16,5 sack (4\u00ba nella NFL). Nel 1988 e 1989 Greene guadagn\u00f2 225.000 dollari a stagione e nel 1990 desider\u00f2 un contratto pluriennale da un milione di dollari a stagione. Dopo uno sciopero di 39 giorni, Greene firm\u00f2 un contratto triennale del valore di 2,5 milioni di dollari coi Rams. I suoi 13 sack (al sesto posto della NFL) nel 1990 lo portarono a un totale di 46 sack negli ultimi tre anni, pi\u00f9 di qualsiasi altro giocatore. Nel 1991 i Rams cambiarono coordinatore difensivo. Jeff Fisher fece passare i Rams a una difesa di tipo 4-3 dopo che la franchigia aveva sempre giocato con uno schema 3-4 a partire dal 1983. Greene fu spostato dal ruolo di outside linebacker a quello di defensive end. A causa degli infortuni subiti termin\u00f2 quella stagione con soli 3 sack, la sua cifra pi\u00f9 bassa dalla sua stagione da rookie. Nel 1992 i Rams assunsero Chuck Knox come capo-allenatore che conserv\u00f2 lo schema 4-3, con Greene che gioc\u00f2 come outside linebacker sinistro. Quell'annata termin\u00f2 con 10 sack.\nPittsburgh Steelers.\nNel 1993 Greene firm\u00f2 un contratto triennale del valore di 5,35 milioni di dollari con i Pittsburgh Steelers. Egli disput\u00f2 una solida stagione con 12,5 sack, al settimo posto della lega. La stagione successiva, Greene fu unanimemente votato come All-Pro, guidando la NFL con 14 sack e venendo nuovamente convocato per il Pro Bowl. Nel 1995 fu convocato per il suo terzo Pro Bowl, quando termin\u00f2 con 9 sack e gioc\u00f2 nel Super Bowl XXX, perso contro i Dallas Cowboys.\nCarolina Panthers.\nIl 21 maggio 1996, Greene firm\u00f2 coi Carolina Panthers un contratto biennale da due milioni di dollari. La franchigia aveva debuttato nella lega solo l'anno precedente e Greene contribu\u00ec al raggiungimento della finale della NFC dove la squadra perse coi futuri vincitori del Super Bowl XXXI, i Green Bay Packers. Nel 1996 Kevin fu votato come miglior linebacker della NFC e come difensore dell'anno dalla NEA, oltre che come linebacker dell'anno dall'associazione NFL Alumni. Quell'anno, Greene stabil\u00ec un record NFL con 2 partite consecutive con 5 sack e termin\u00f2 guidando la lega in sack per la seconda volta in carriera, con 14,5. Fu inserito ancora nella formazione All-Pro e convocato per il suo quarto Pro Bowl.\nSan Francisco 49ers.\nDopo una stagione coi Panthers e una disputa con la dirigenza sulla sua carriera nel wrestling, Greene pass\u00f2 ai San Francisco 49ers con cui firm\u00f2 un contratto di 6 anni del valore di 13 milioni di dollari il 25 settembre 1997. Coi 49ers Greene mise a segno 10,5 e super\u00f2 il record di Lawrence Taylor per il maggior numero di sack da parte di un linebacker.\nRitorno ai Panthers.\nDopo un altro sciopero coi 49ers Greene rifirm\u00f2 con i Panthers il 28 febbraio 1998. Quell'anno fu nuovamente nominato miglior linebacker dell'anno della NFC dalla National Football League Players Association (NFLPA) e fu convocato per il suo quinto e ultimo Pro Bowl in carriera. Greene si classific\u00f2 al terzo posto nella NFL per numero di sack, dopo Michael Sinclair (16\u00bd sack), Reggie White (16 sack) e alla pari con Michael Strahan con 15 sack.\nGreene si ritir\u00f2 dopo aver messo a segno 12 sack (settimo nella NFL) nel 1999; egli chiuse al terzo posto nella storia con 160 sack, dietro solamente a Bruce Smith e Reggie White, il primo linebacker della classifica, davanti a giocatori del calibro di Lawrence Taylor, Derrick Thomas, Rickey Jackson e Andre Tippett; Greene \u00e8 solamente uno dei quattro giocatori ad aver guidato la NFL in sack per pi\u00f9 di una stagione ('94 con gli Steelers e '96 coi Panthers). Inoltre \u00e8 alla pari al secondo posto di tutti i tempi con 3 safety e terzo di tutti i tempi con 26 fumble recuperati (ritornati per 136 yard e 2 touchdown). \u00c8 uno dei soli tre giocatori ad aver messo a segno almeno 10 sack in dieci diverse stagioni.\nGreene gioc\u00f2 228 gare in 15 anni di carriera. Per 10 volte entr\u00f2 nella top ten stagionale dei sack. In 11 stagioni su 15 guid\u00f2 la sua squadra in sack. \u00c8 arrivato sei volte in finale di conference ed \u00e8 considerato uno dei migliori \"pass rusher\" di tutti i tempi."}
{"id": "4403966", "revid": "1442080", "url": "https://it.wikipedia.org/wiki?curid=4403966", "title": "Sporting Challenger 2002 - Doppio", "text": "Il doppio del torneo di tennis Sporting Challenger 2002, facente parte dell'ATP Challenger Series, ha avuto come vincitori Victor H\u0103nescu e \u00d3scar Hern\u00e1ndez che hanno battuto in finale Denis Golovanov e Vadim Kucenko 6-4, 6-3."}
{"id": "4403967", "revid": "92723", "url": "https://it.wikipedia.org/wiki?curid=4403967", "title": "Schickedanz Open 2002 - Singolare", "text": "Il singolare del torneo di tennis Schickedanz Open 2002, facente parte dell'ATP Challenger Series, ha avuto come vincitore Luis Horna che ha battuto in finale J\u00fcrgen Melzer 6-4, 6-2."}
{"id": "4403969", "revid": "92723", "url": "https://it.wikipedia.org/wiki?curid=4403969", "title": "Schickedanz Open 2002 - Doppio", "text": "Il doppio del torneo di tennis Schickedanz Open 2002, facente parte dell'ATP Challenger Series, ha avuto come vincitori Salvador Navarro e Gabriel Trujillo Soler che hanno battuto in finale Vadim Kucenko e Oleg Ogorodov 6-2, 6-4."}
{"id": "4403977", "revid": "952962", "url": "https://it.wikipedia.org/wiki?curid=4403977", "title": "Ntega", "text": "Ntega \u00e8 un comune del Burundi situato nella provincia di Kirundo con 98.665 abitanti (censimento 2008).\nSuddivisione amministrativa.\nIl comune \u00e8 suddiviso in 33 colline."}
{"id": "4403979", "revid": "952962", "url": "https://it.wikipedia.org/wiki?curid=4403979", "title": "Vumbi", "text": "Vumbi \u00e8 un comune del Burundi situato nella provincia di Kirundo con 77.656 abitanti (censimento 2008).\nSuddivisione amministrativa.\nIl comune \u00e8 suddiviso in 36 colline."}
{"id": "4403981", "revid": "748448", "url": "https://it.wikipedia.org/wiki?curid=4403981", "title": "Hedwig's theme", "text": ""}
{"id": "4403983", "revid": "300067", "url": "https://it.wikipedia.org/wiki?curid=4403983", "title": "Rick Fisher", "text": ""}
{"id": "4403984", "revid": "599013", "url": "https://it.wikipedia.org/wiki?curid=4403984", "title": "Ol' '55", "text": "Ol' '55 \u00e8 il singolo di debutto del musicista statunitense Tom Waits, pubblicato nel 1973. Secondo AllMusic, \"Ol' '55\", fra le prime canzoni scritte dal cantautore, \u00e8 una delle pi\u00f9 pregevoli e mostra gran parte di ci\u00f2 che fa di Tom Waits un grande artista.\nCover.\nNel corso degli anni, il brano \u00e8 stato reinterpretato da numerosi artisti:"}
{"id": "4403996", "revid": "339392", "url": "https://it.wikipedia.org/wiki?curid=4403996", "title": "Kaos Futsal A.S.D.", "text": ""}
{"id": "4403998", "revid": "23", "url": "https://it.wikipedia.org/wiki?curid=4403998", "title": "Apophyllite-(KF)", "text": ""}
{"id": "4403999", "revid": "6923", "url": "https://it.wikipedia.org/wiki?curid=4403999", "title": "Team Lazarus", "text": "Il Team Lazarus \u00e8 una scuderia automobilistica italiana con sede a Caselle di Selvazzano Dentro in provincia di Padova che compete nell'International GT Open, competizione europea per vetture GT3. Precedentemente, la scuderia ha partecipato all'allora Blancpain GT Series, alla GP2 Series e alla EuroSeries 3000/AutoGP.\nStoria.\nFondatore della squadra patavina \u00e8 Tancredi Pagiaro, ex meccanico presso la Prema Powerteam che decide di mettersi in proprio nel 1997. Sotto il nome originario di GP Racing, la scuderia ha contribuito all'ascesa e al debutto di piloti del calibro di Thomas Biagi, Roman Rusinov, Davide Rigon e molti altri.\nDopo oltre quindici anni di esperienza in pista con le monoposto, il Team Lazarus passa al mondo delle ruote coperte (che aveva gi\u00e0 imparato a conoscere con le partecipazioni alla allora Le Mans Series nei primi anni Duemila) e si affaccia al panorama GT con il supporto di Lamborghini Squadra Corse. Il debutto nel GT Open, nel 2016, \u00e8 decisamente positivo: il duo composto dallo stesso Biagi e da Fabrizio Crestani conquista il titolo piloti in classe PRO-Am e regala a Lazarus il secondo posto nella classifica squadre. L'esperienza come team cliente Lamborghini prosegue nell'Endurance Cup del Blancpain GT Series, con il debutto alla 24 Ore di Spa. Sempre con Lamborghini, Lazarus partecipa alla prima edizione dei FIA Motorsport Games, in supporto della rappresentanza nazionale spagnola con Fernando Navarrete e Alvaro Lobera.\nDopo diversi anni di sodalizio sportivo con Lamborghini, Lazarus diventa cliente Bentley nel 2020, conquistando vittorie e podi nella stagione di debutto della Continental GT3 nel GT Open. In particolare, Fabrizio Crestani e Yannick Mettler prevalgono sia in qualifica che in gara proprio nell'appuntamento di casa, all'Autodromo Nazionale di Monza.Nel dicembre del 2020, Bentley annuncia ufficialmente la sospensione del programma di supporto \"factory\" alla divisione Motorsport del marchio. Ciononostante, Team Lazarus, assieme ad altri clienti della casa britannica, decide di continuare a portare in pista la Continental GT3, con cui infatti competer\u00e0 ancora nella stagione 2021 per gli allori dell'International GT Open.\nRisultati.\nInternational GT Open.\n\"^: non classificati\"\n\"+: stagione in corso\"\nBlancpain GT Series.\n^: \"non classificati\"\nFormula 3000.\n\"^: non classificato\""}
{"id": "4404000", "revid": "767487", "url": "https://it.wikipedia.org/wiki?curid=4404000", "title": "Stefan Lindqvist", "text": "\u00c8 morto il 1\u00ba marzo 2020 dopo dieci anni di battaglia contro la SLA, all'et\u00e0 di 52 anni.\nCarriera.\nClub.\nLindqvist gioc\u00f2 nello Halmstad prima e negli svizzeri del Neuch\u00e2tel Xamax poi, accordandosi in seguito con il G\u00f6teborg. Nel 1997 gioc\u00f2 per i cinesi del Dalian Wanda, mentre nel 1998 fu in forza agli scozzesi del Motherwell. Nel corso dello stesso 1998, fu ingaggiato norvegesi dello Str\u00f8msgodset, per chiudere la carriera l'anno seguente al G\u00f6teborg.\nNazionale.\nGioc\u00f2 5 partite per la tra il 1989 e il 1990, con una rete all'attivo (segnata al debutto in nazionale avvenuto nell'amichevole persa per 2-4 contro la Francia, dove realizz\u00f2 il provvisorio 2-2)."}
{"id": "4404008", "revid": "1543377", "url": "https://it.wikipedia.org/wiki?curid=4404008", "title": "Tempio dell'Annunziata", "text": "Il tempio dell'Annunziata, opera di Rocco da Vicenza, fu costruito a Camerino fra il 1493 ed il 1508 per volere di Giulio Cesare Varano al posto di una chiesetta pi\u00f9 antica, Santa Maria dei Vignali, nei pressi della quale, secondo la leggenda, si sarebbe rifugiata un'icona della Madonna fuggita dalla casa di un bestemmiatore.\nQuest'icona, trafugata negli anni sessanta dal tesoro di san Venanzio, fu denominata per la sua storia \"Madonna della Bestemmia\", e tra l'altro avrebbe rivelato che Camerino e la signoria che la governava presto sarebbero andate incontro a diverse sciagure che il duca Varano pensava di evitare con la costruzione del tempio.\nLa chiesa, da tempo sconsacrata, all'interno \u00e8 divisa in tre navate da due file di colonne d'arenaria composte da un unico blocco; vi si possono ammirare lo stemma dei Varano, realizzato ad intarsio sul pavimento con pietre nere e bianche, e i resti della decorazione pittorica parietale, andata in gran parte perduta a causa di usi impropri (deposito di scotano e sezione dell'Archivio di Stato) che si fecero di questa chiesa nel novecento.\nRecentemente \u00e8 divenuta sede di mostre e conferenze."}
{"id": "4404010", "revid": "761306", "url": "https://it.wikipedia.org/wiki?curid=4404010", "title": "Record d'autorit\u00e0", "text": ""}
{"id": "4404013", "revid": "1632387", "url": "https://it.wikipedia.org/wiki?curid=4404013", "title": "Ol' 55", "text": ""}
{"id": "4404014", "revid": "761306", "url": "https://it.wikipedia.org/wiki?curid=4404014", "title": "Controllo d'autorit\u00e0", "text": ""}
{"id": "4404017", "revid": "287204", "url": "https://it.wikipedia.org/wiki?curid=4404017", "title": "Hovhannes Davtyan", "text": "Lotta nei sotto i 60 chili, ed \u00e8 molto alto rispetto agli altri lottatori del suo peso. Ha partecipato nel 2007 ai Campionati europei di judo, nel 2008 all'European Championships, nel 2009 al World Championship e nel 2012 ai Campionati europei di judo."}
{"id": "4404030", "revid": "599013", "url": "https://it.wikipedia.org/wiki?curid=4404030", "title": "K\u00f4ji Yakusho", "text": ""}
{"id": "4404034", "revid": "339392", "url": "https://it.wikipedia.org/wiki?curid=4404034", "title": "Giulio Cesare Varano", "text": ""}
{"id": "4404037", "revid": "23", "url": "https://it.wikipedia.org/wiki?curid=4404037", "title": "Apophyllite-(KOH)", "text": ""}
{"id": "4404039", "revid": "23", "url": "https://it.wikipedia.org/wiki?curid=4404039", "title": "Apophyllite-(NaF)", "text": ""}
{"id": "4404040", "revid": "56110269", "url": "https://it.wikipedia.org/wiki?curid=4404040", "title": "Antonino Geraci", "text": ""}
{"id": "4404043", "revid": "28592", "url": "https://it.wikipedia.org/wiki?curid=4404043", "title": "Rocco da Vicenza", "text": ""}
{"id": "4404052", "revid": "116081952", "url": "https://it.wikipedia.org/wiki?curid=4404052", "title": "Shir\u014d Yoshii", "text": "Carriera.\nHa guidato il ai Mondiali del 1963 disputati in Brasile, e chiusi al 13\u00ba posto con una vittoria 7 sconfitte. Ha allenato la squadra anche nel 1964 alle Olimpiadi di Tokyo, che videro il classificarsi al 10\u00ba posto finale, con 4 vittorie e 5 sconfitte."}
{"id": "4404062", "revid": "106908", "url": "https://it.wikipedia.org/wiki?curid=4404062", "title": "Uso dell'acqua del fiume Olona", "text": "L'uso dell'acqua del fiume Olona \u00e8 stato per secoli finalizzato all'irrigazione dei campi, alla pesca, all'allevamento di bestiame, all'azionamento delle ruote dei mulini ad acqua e, con l'industrializzazione delle sponde del fiume, alla movimentazione delle turbine idrauliche a servizio degli stabilimenti. La presenza dei mulini, l'abbondanza di manodopera locale, l'esistenza di moderne e rilevanti vie di comunicazione lungo le sponde, la presenza di personalit\u00e0 della zona che possedevano cospicui capitali da investire e la lunga tradizione artigianale della Valle Olona permisero al fiume, che scorre in provincia di Varese e Milano, di diventare una delle culle dell'industrializzazione italiana.\nUsi domestici.\nIl primo uso delle acque dell'Olona fatto da parte dell'uomo fu quello domestico. Le acque dell'Olona vennero utilizzate come acqua potabile dalle popolazioni che risiedevano sulle sponde del fiume fino agli inizi del XX secolo. In seguito, queste acque furono dichiarate non potabili a causa dell'inquinamento, che inizi\u00f2 a interessare l'Olona con l'intensificazione dello sviluppo industriale della zona.\nUn altro impiego domestico fu quello della produzione del ghiaccio. Fino a parte del XX scolo, la popolazione della Valle Olona dirottava l'acqua del fiume in piccoli specchi d'acqua. Questi ultimi, durante la stagione invernale, gelavano fornendo poi il ghiaccio necessario alla conservazione degli alimenti. Il ghiaccio veniva poi asportato dagli specchi d'acqua e conservato nelle cantine.\nL'irrigazione.\nGeneralit\u00e0.\nUn altro uso delle acque del fiume \u00e8 quello a fini irrigui. Da secoli l'Olona \u00e8 deviata in rogge e canali artificiali che si dirigono verso i fondi agricoli destinatari dell'acqua. L'utilizzo per fini irrigui fu precedente a quello connesso ai mulini ad acqua.\nL'impiego delle acque del fiume fu principalmente praticata a sud di Legnano. Infatti, a nord della citt\u00e0 del Carroccio, il corso d'acqua scorreva delimitato dalle scarpate della Valle Olona, \u00e8 ci\u00f2 rendeva difficoltoso il prelevamento dell'acqua. Le terre irrigate non appartenevano per\u00f2 ai contadini che le coltivavano; dal catasto del 1608 risulta infatti che l'86% di esse erano di propriet\u00e0 dei nobili della zona, mentre il 14% erano possedute dalla Curia. L'irrigazione dei terreni intorno all'Olona inizi\u00f2 ad essere praticata sistematicamente a partire dal XII secolo. Lo sviluppo delle rete irrigua, invece, tocc\u00f2 il suo apice tra il XIV ed il XVI secolo. Il tratto del fiume dove erano presenti la gran parte dei mulini e delle terre irrigate era quello tra Legnano e Pogliano. \nL'irrigazione era permessa solo da met\u00e0 marzo a met\u00e0 settembre, mentre era vietata d'inverno (costituivano un'eccezione il periodo compreso tra il 24 dicembre ed il 27 marzo, la settimana santa e l'ottava di Pasqua). Dal XVI secolo, con le \"Novae Costitutiones\", furono anche decretati gli orari durante i quali si poteva prelevare acqua dell'Olona per scopi irrigui. Dalle sorgenti a Canegrate era possibile irrigare i campi con le acque dell'Olona dal vespro del sabato al vespro della domenica, da Canegrate (esclusa) a Rho dal vespro della domenica al vespro del luned\u00ec, mentre da Rho a Milano dal vespro del luned\u00ec al vespro del marted\u00ec.\nLe bocche di prelevamento temporanee ed abusive, che vennero vietate fin dai primi statuti medioevali, erano chiamate invece \"scannoni\". Gli statuti medioevali obbligavano anche gli utenti a far rientrare l'acqua dell'Olona dopo il loro utilizzo a scopo irriguo. Il documento pi\u00f9 antico conservato nell'archivio del consorzio del fiume Olona che si riferisce ad una concessione per scopi irrigui \u00e8 datato 1380. La gestione delle acque da immettere nei canali d'irrigazione fu spesso foriera di contrasti e di abusi, che avvenivano soprattutto durante i periodi di magra del fiume.\nAll'inizio del XVII secolo le tariffe per il prelievo delle acque per scopo irriguo erano: dalle sorgenti a Vedano Olona tre soldi per ogni pertica milanese di terreno bagnata, da Castiglione Olona a Rho sei soldi, mentre da Rho incluso a Milano la tariffa corrispondeva a quattro soldi.\nIl catasto consortile.\nLuigi Mazzocchi, nominato ingegnere d'Olona nel 1880 dal consorzio del fiume, descrive cos\u00ec la storia del catasto consortile: \"[...] \"sia i prati che godono diritti di irrigazione, sia gli opifici che godono diritti di forza matrice con acque d'Olona, sono iscritti col nome del proprietario nei libri del catasto consortile tenuti di conformit\u00e0 al catasto pubblico. Il primo catasto fluviale del Consorzio del fiume Olona, risale al principio del Seicento e fu compilato molto sommariamente dall'ing. Barca. Il secondo fu redatto dall'ing. Perego con le norme del catasto istituito da Maria Teresa. Il terzo catasto fu fatto dall'ing. Eugenio Villoresi. Il quarto fu aggiornato dall'Ufficio Tecnico del Consorzio nel 1908 secondo il censimento nuovissimo delle provincie di Milano e di Como attivato nel 1910.\" [...]\".\nI risultati dei vari catasti si riassumono come segue:\nBocche, canali e soratori.\nNel 1907, le bocche di presa dell'acqua, dalla Rasa di Varese, dove nasce l'Olona, a Milano, ammontavano a 274. 18 di esse erano \"libere\", cio\u00e8 non soggette a limitazioni, mentre 53 erano \"privilegiate\", ovvero sottoposte a una regolamentazione speciale. Tutte le altre era assoggettate ad un rigido disciplinamento che prevedeva il prelevamento d'acqua in giorni e orari ben precisi.\nL'ingegnere Luigi Mazzocchi le definiva cos\u00ec: \"[...] \"le bocche e i bocchelli d'irrigazione lungo l'Olona e lungo le molinare non sono modellate, ma munite di semplice paratoja che nei rispettivi pu\u00f2 alzarsi a piacimento o anche togliersi. Se la bocca \u00e8 a due luci si chiama doppiaia, se invece ha una sola luce minore di 0,60 m. si chiama bocchello.\" [...]\".\nLungo l'Olona e le sue rogge, nel 1920, si contavano 279 bocche. Nel 2010 ne erano rimaste solo 40. Nel Parco dei Mulini, nel 2012, tra Legnano e Nerviano, erano funzionanti le seguenti bocche:\nDalle bocche si dirama una fitta rete di canali che conduce l'acqua nei campi da irrigare. Dopo aver irrorato i fondi agricoli, le acque dell'Olona fanno ritorno al fiume per mezzo di apposite rogge dette \"soratori\". In tal modo, si evita lo sperpero dell'acqua del fiume.\nIl Cavo Diotti.\nIl Cavo Diotti \u00e8 un canale artificiale che si immette nell'Olona, tramite l'affluente Bevera, dopo aver prelevato acqua da sorgenti presenti nel Canton Ticino e nel territorio di Viggi\u00f9. \u00c8 stato costruito nel 1787. Il tratto meridionale del Cavo Diotti, cio\u00e8 quello che estraeva a Castegnate l'acqua dell'Olona precedentemente immessa, venne interrato nel 1918 in seguito alla forte urbanizzazione della zona agricola di Pantanedo. Visto che la richiesta d'acqua per scopi irrigui si era quasi azzerata, questa parte del Cavo Diotti non venne infatti pi\u00f9 adoperata.\nIl Cavo Diotti fu voluto dall'avvocato Luigi Diotti, grande possidente terriero, per irrigare le sue propriet\u00e0. I fondi terrieri da lui posseduti si trovavano anche a Pantanedo, che era l'utenza finale del Cavo Diotti. Diotti, per realizzare l'opera, chiese ed ottenne il permesso dall'imperatore Francesco Giuseppe I d'Austria. Il progetto fu per\u00f2 foriero di polemiche: 32 utilizzatori delle acque del fiume si opposero strenuamente sostenendo che il prelevamento d'acqua sarebbe stato superiore alla sua introduzione. Visto l'appoggio governativo, il consorzio del fiume Olona cedette ed il 17 marzo 1786 diede il permesso per l'avvio dei lavori di costruzione. Quando il Cavo entr\u00f2 in funzione, le polemiche non si placarono. Per decenni ci furono delle dispute sulla quantit\u00e0 d'acqua immessa - che molti giudicavano insufficiente a causa del sistema di misurazione - e sullo stato manutentivo della zona delle sorgenti dell'Olona, dove il Cavo Diotti immetteva acqua.\nIl tratto del Cavo Diotti che prelevava acqua a Castegnate, finch\u00e9 fu in funzione, rappresent\u00f2 la derivazione artificiale pi\u00f9 importante dell'Olona.\nI riali.\nCon il termine \"riale\" nei tempi antichi si indicavano i fiumi, mentre nella laguna veneta si chiamava la diramazione di un canale. Luigi Mazzocchi, nel 1920, registr\u00f2 la presenza di quattro riali lungo il fiume Olona, designando con questo termine i canali che portavano l'acqua dell'Olona nei paesi rivieraschi secondo concessioni risalenti fin dal Medioevo. I quattro riali censiti nel 1920 erano:\nUna roggia storica: il riale di Parabiago.\nIl riale di Parabiago \u00e8 una roggia che, a partire dal 1216, preleva l'acqua del fiume Olona. In origine l'acqua era utilizzata per lavare i panni, per abbeverare le bestie e per irrigare giardini e orti. La tradizione vuole che il privilegio del riale fosse stato concesso da Teodolinda, regina dei Longobardi, ma nessun documento \u00e8 rimasto a conferma. Dai documenti risulta invece che il diritto \u00e8 stato concesso nel 1216 dal duca Galeazzo Maria Sforza. Il riale di Parabiago (\"R\u00f6ngia\" o \"Ri\u00e0\" nel dialetto locale), un tempo attraversava il centro di Parabiago passando accanto alla chiesa dei Santi Gervasio e Protasio, in piazza Giuseppe Maggiolini.\nIl 27 luglio 1780 gli austriaci fecero temporaneamente chiudere il riale di Parabiago. Il parabaghiese Giuseppe Maggiolini, mobiliere ed ebanista di corte, chiese ed ottenne dall'arciduca di Milano la riapertura del riale affinch\u00e9 si potesse realizzare l'ampliamento della Chiesa parrocchiale di cui era fabbriciere. L'acqua ritorn\u00f2 a scorrere attorno alla piazza principale sino al 1928, anno della sua chiusura definitiva. Tuttavia il riale non fu completamente interrato, dato che ne rimaneva ancora un considerevole tratto nel Parco dei Mulini, seppur invaso dalla vegetazione. L'Ecomuseo del paesaggio di Parabiago, coadiuvato da alcune associazioni (Legambiente, Protezione civile), da agricoltori zona e da alcuni cittadini, nel 2009, ha riportato alla luce l'ultimo tratto del riale. Nell'anno successivo \u00e8 stata rimessa l'acqua a fini naturalistici per la riproduzione degli anfibi.\nCronistoria del riale di Parabiago.\nLa cronistoria del riale di Parabiago \u00e8 stata:\nLa pesca.\nLa pesca lungo l'Olona era un tempo un'attivit\u00e0 florida che era praticata anche da pescatori professionisti. Nell'Olona si pescavano trote, gamberi di fiume, rane e altre specie ittiche. Questa attivit\u00e0 inizi\u00f2 a declinare a met\u00e0 del XIX secolo a causa degli scarichi inquinati delle prime industrie, per poi scomparire poco prima della seconda guerra mondiale per il forte peggioramento della qualit\u00e0 delle acque del fiume.\nFino al 1670, lungo il fiume erano anche presenti i \"vivari\" (o \"vivai\"), cio\u00e8 quelle strutture circolari formate da pietre che erano destinate all'allevamento degli avannotti. Queste strutture per l'allevamento dei pesci furono ad un certo punto proibite perch\u00e9 rallentavano il normale defluire delle acque. I vivari venivano costruiti ogni anno nei mesi di agosto e settembre, per poi essere svuotati dai pesci e distrutti poco prima dell'inizio della quaresima. In questo modo fornivano, alle mense degli abitanti, le specie ittiche in un periodo in cui le carni erano vietate per precetto religioso.\nDal 1780 il consorzio del fiume Olona non rilasci\u00f2 pi\u00f9 singole licenze di pesca, ma inizi\u00f2 a rilasciare permessi connessi ad interi tratti di fiume. Cos\u00ec, i vincitori degli appalti avevano il monopolio della pesca per una determinata zona. L'attivit\u00e0 di pesca poteva essere poi praticata per un certo lasso di tempo, cio\u00e8 fino ad una nuova gara.\nL'allevamento e l'edilizia.\nUn altro uso delle acque dell'Olona fu quello destinato al bestiame. Oltre agli animali d'allevamento, l'Olona abbeverava anche le bestie di passaggio, soprattutto quelle da soma che trasportavano il proprio carico percorrendo le strade costeggianti il fiume.\nUn ulteriore utilizzo fu quello collegato all'edilizia. Per secoli dall'alveo e dalle sponde dell'Olona furono ricavati la ghiaia ed i grossi sassi alluvionali che servivano per costruire le cascine locali.\nLo sfruttamento della forza motrice delle acque: gli artigiani, i mulini e le industrie.\nTra le sorgenti e Nerviano il corso del fiume era un tempo disseminato di mulini, che furono le prime applicazioni pratiche dello sfruttamento della forza motrice delle acque dell'Olona. Fin dal Medioevo, nella Valle Olona, prosperava l'attivit\u00e0 molitoria. Tale era il numero di mulini da far supporre che nel XV secolo questa attivit\u00e0 costituisse per l'intera zona una notevole fonte economica. Questi impianti molinatori, grazie al loro impiego per fini agricoli, continuarono ad essere strategici anche nei secoli successivi. Il grano macinato in questi impianti molinatori forniva infatti derrate alimentari a decine di migliaia di abitanti.\nNel 1608 si contavano sulle sponde dell'Olona 116 mulini, fra i quali un maglio da rame, un follone o gualchiera per i panni e diversi torchi da olio, numero che pass\u00f2 a 106 nel 1772 e a 55 nel 1881. Negli anni citati, le ruote idrauliche a servizio di questi impianti molinatori (chiamate, nella Valle Olona, \"rodigini\") erano, rispettivamente, 463, 424 e 170.\nI mulini del fiume Olona non venivano utilizzati solamente per macinare i cereali, ma anche per produrre olio di semi, per pilare il riso e per far muovere i macchinari degli artigiani. Le ruote installate lungo l'Olona facevano infatti funzionare i magli per la lavorazione del rame e del ferro, le segherie (sia di marmo che di legname), e gli strumenti degli artigiani tessili. Lungo le sponde del fiume, le stoffe di canapa e lino venivano macerate, mentre quelle di lana erano sottoposte a lavaggio. A causa dei depositi che decantavano sul fondo, le attivit\u00e0 connesse alla lavorazione del lino e della canapa vennero in seguito vietate.\nDopo il 1820, i mulini iniziarono ad essere utilizzati per far muovere i macchinari delle prime fabbriche sorte lungo le sponde del fiume. Durante lo sviluppo industriale del XIX e XX secolo, molti mulini entrarono a far parte degli stabilimenti industriali che stavano sorgendo lungo l'Olona. Lo scopo dell'acquisizione dei mulini e della successiva installazione di ruote idrauliche era quello di far muovere i macchinari delle industrie tessili, meccaniche, conciarie, cartarie, oltre che gli impianti delle tintorie, delle sbianche e delle centrali idroelettriche. Per quanto riguarda queste ultime, nel 1920, lungo l'Olona, erano operative due centrali idroelettriche. Anche dieci aziende sorte lungo l'Olona possedevano delle piccole centrali idroelettriche a servizio degli stabilimenti. Molti mulini furono in seguito abbandonati o demoliti dalle industrie per poter permettere l'installazione delle pi\u00f9 moderne ed efficienti turbine idrauliche.\nPoi, con la comparsa dei motori a vapore e di quelli elettrici a cavallo tra il XIX ed il XX secolo, l'energia per far muovere i macchinari non proveniva pi\u00f9 solamente dall'Olona e quindi le ruote idrauliche furono gradualmente abbandonate. Nel periodo post bellico, a causa delle nefaste conseguenze del conflitto, crebbe il fabbisogno di corrente elettrica, e l'uso delle vecchie ruote dei mulini torn\u00f2 ad essere economicamente conveniente, anche se solo per le piccole officine. Gli antichi mulini ripresero dunque ad azionare trapani, piallatrici, mole a smeriglio, ecc., ma anche questo nuovo risveglio si spense presto col mutare delle condizioni economiche.\nLa regolamentazione e la gestione delle acque.\nLe origini.\nUn uso cos\u00ec intensivo delle acque dell'Olona richiese da parte delle autorit\u00e0 l'emanazione di apposite norme (i cosiddetti \"Statuti delle strade e delle acque del contado di Milano\"): ci\u00f2 avvenne la prima volta nel 1346 e poi nel 1396.\nLe premesse all'istituzione di un consorzio tra gli utilizzatori delle acque del fiume si ebbero nel 1541, quando furono sottoscritte le cosiddette \"Novae Costitutiones\" (in italiano, le \"nuove costituzioni\"). In questo caso il nuovo contratto, che aveva carattere pubblico, prevedeva un \"Regius Judex Commissarius Fluminis Olona\" (in italiano, \"commissario del fiume \"), che sovrintendeva al controllo degli utilizzatori delle acque dell'Olona. In genere, tale funzione era ricoperta da un esponente del Senato di Milano. Le \"Novae Costitutiones\", e le cariche ad esse associate, restarono in vigore fino al 1797.\nNel 1548 fu emanata una \"grida\" che obbligava gli utilizzatori delle acque a comprovare, tramite documentazione scritta, i dettagli dei vari impieghi. In questi secoli la distribuzione delle acque non era equanime. Gli utilizzatori pi\u00f9 ricchi e potenti prevaricavano infatti su quelli pi\u00f9 poveri e indifesi.\nLa nascita del consorzio.\nNel 1606 fu costituito a Milano un vero e proprio consorzio fra gli utilizzatori sotto la sorveglianza del commissario del fiume. Non fu un caso che il consorzio sia nato a Milano: nel capoluogo meneghino dimoravano infatti gli utilizzatori delle acque che avevano gli interessi pi\u00f9 cospicui. Questa associazione consortile, che sopravvive ancora con il nome di consorzio del fiume Olona, \u00e8 un ente privato di interesse pubblico senza fini di lucro che ha l'obiettivo di gestire le acque del fiume Olona e di conservare e riqualificare gli ambienti fluviali circostanti. Ha sede a Castellanza, in provincia di Varese, ed \u00e8 il consorzio irriguo pi\u00f9 antico d'Italia.\nIn origine, l'unico obbiettivo del consorzio era quello di ripartire equamente le acque del fiume Olona tra gli abitanti del territorio. All'atto della fondazione, le acque del fiume erano utilizzate per la pesca, per i lavatoi, per l'allevamento di bestiame, per muovere le ruote dei mulini ad acqua, per movimentare i macchinari degli artigiani, per finalit\u00e0 alimentari e per irrigare i campi.\nSuccessivamente, con la nascita delle prime fabbriche, il consorzio inizi\u00f2 a gestire anche le richieste finalizzate allo sfruttamento su scala industriale della forza motrice del fiume. Prima delle invenzioni del motore a vapore e dell'energia elettrica, i macchinari delle manifatture erano infatti movimentati da ruote idrauliche installate sulle sponde dell'Olona.\nIn seguito, a queste finalit\u00e0 se ne sono aggiunte altre. Oltre a quelli menzionati, il consorzio ha anche l'obiettivo di conservare e riqualificare il fiume Olona e gli ambienti fluviali circostanti.\nIl consorzio ha in gestione una rete irrigua di svariati chilometri ed estende il proprio intervento su una superficie di circa 500 ettari attraverso 40 prese di derivazione nelle provincie di Varese e Milano. I consorziati, i concessionari e i convenzionati sono circa 500 e tra questi sono presenti soggetti privati, aziende agricole, piccoli artigiani, aziende industriali di varie dimensioni e numerosi comuni."}
{"id": "4404066", "revid": "287204", "url": "https://it.wikipedia.org/wiki?curid=4404066", "title": "Rocco di Tommaso da Vicenza", "text": "Biografia.\nFiglio del luganese Tommaso di Bartolomeo, nacque a Como per trasferirsi subito dopo a Vicenza, dove lavor\u00f2 con il padre e con il fratello Vincenzo come valente lapicida. Registrato sin dal 1494 nella matricola dei \"muratori\" e \"scalpellini\" vicentini, nel 1505 aveva gi\u00e0 lavorato con il padre al duomo di Vicenza. \u00c8 documentato a Vicenza sino al 1509.\nRichiamato dallo stimolante clima artistico che regnava nello Stato Pontificio, nel 1512 apr\u00ec bottega a Spello, trasferendosi insieme a vari familiari e lavorando ancora con il fratello. Qui mantenne proficui e prolungati contatti con i Baglioni e con i canonici della collegiata di santa Maria Maggiore, che gli commissionarono subito il \"ciborio,\" terminato nel 1515 e significativo punto di partenza per altre opere in Umbria.\nContribu\u00ec, secondo alcune fonti, ai lavori del Tempio di Santa Maria della Consolazione di Todi (1515), del portale della Collegiata di Santa Maria Maggiore di Collescipoli, presso Terni (1515), del Duomo di San Lorenzo di Perugia (1519) e del Tempio dell'Annunziata di Camerino.\nRealizz\u00f2 a Trevi un importante altare nella chiesa di Sant'Emiliano (1519-1521) e termin\u00f2 a Vicenza la chiesa di San Rocco. Dal 1515 \u00e8 presente anche ad Assisi e nella direzione dei lavori della Cattedrale di San Feliciano, del nuovo Ospedale, della Chiesa di Sant'Agostino e di altri edifici di Foligno, citt\u00e0 ove dimor\u00f2 per vari anni e nella quale \u00e8 documentato anche come ingegnere idraulico, esperto della tarsia lignea e di pittura.\nNel 1525-1526 disegn\u00f2 il progetto per il Santuario della Madonna di Mongiovino presso Panicale (famoso per un prodigio avvenutovi) dandogli un'impronta manieristica: la costruzione venne poi terminata da altri artisti, per quanto concerne la cupola, il campanile e la ricca decorazione interna, ed affidata ai pittori fiamminghi Pomarancio e a Orazio Alfani.\n\u00c8 documentato a Spello insieme alla famiglia fino al gennaio del 1529, presumibilmente il mese nel quale mor\u00ec."}
{"id": "4404067", "revid": "1305772", "url": "https://it.wikipedia.org/wiki?curid=4404067", "title": "Duomo di San Lorenzo", "text": ""}
{"id": "4404069", "revid": "1431409", "url": "https://it.wikipedia.org/wiki?curid=4404069", "title": "Charlie Tahan", "text": "Ha una sorella, Daisy, anch'essa attrice che ha lavorato insieme a lui in \"L'amore e altri luoghi impossibili\"."}
{"id": "4404077", "revid": "1993636", "url": "https://it.wikipedia.org/wiki?curid=4404077", "title": "Massacro di Chio", "text": "Il massacro di Chio \u00e8 stato un episodio della guerra d'indipendenza greca, consistito nel massacro di migliaia di greci nel 1822 da parte delle truppe turco-egiziane guidate dal generale Ibr\u0101h\u012bm Pasci\u00e0 sull'isola di Chio. I greci delle isole vicine giunsero a Chio ed incoraggiarono i chiani a mantenere attiva la lotta per l'indipendenza del paese. In risposta, le truppe ottomane sbarcarono sull'isola massacrando migliaia di persone. Il massacro fu un oltraggio internazionale e port\u00f2 ad una crescita sempre maggiore del supporto ai greci nella loro causa d'indipendenza da parte di potenze straniere. Esso costitu\u00ec un episodio della Guerra d'indipendenza greca.\nIl contesto storico.\nPer pi\u00f9 di 2000 anni, Chio era stata il principale centro diplomatico e di commercio nel Mar Nero, nell'Egeo e nel Mediterraneo orientale. Pur dopo la caduta dell'isola nelle mani dell'Impero ottomano, i turchi consentirono ai chiani di mantenere un controllo quasi totale sui loro commerci, in particolare sulla pianta del mastic, una particolare resina che cresceva unicamente sull'isola. I chiani erano molto noti e ben inseriti anche nel commercio con Costantinopoli. A seguito del massacro, ad ogni modo, l'isola non riprese mai la sua prominenza in campo commerciale.\nGli storici hanno notato come la classe dominate dell'isola fosse restia ad aderire alla guerra d'indipendenza greca, temendo di perdere la propria sicurezza e la propria prosperit\u00e0. Successivamente essi compresero di essere troppo vicini al cuore dell'Impero per essere al sicuro dalla politica espansionistica e repressiva dei turchi.\nIl massacro.\nNel marzo del 1822, dal momento che la rivolta greca iniziava a prendere seriamente piede sulla terraferma, molti greci raggiunsero le vicine isole Samo e Chio per organizzare anche in loco delle rivolte armate contro i turchi. Essi iniziarono a combattere per l'indipendenza dal dominio straniero attaccando i turchi che gi\u00e0 si erano ritirati nella locale cittadella fortificata. Alcuni isolani decisero di aderire al movimento dei rivoltosi, ma gran parte della popolazione si limit\u00f2 a rimanere sostanzialmente neutrale negli scontri per evitare problemi e non fu dunque responsabile del massacro che ne segu\u00ec.\nKapudan Pasha ottenne dei rinforzi da Nasuhzade Ali Pasha che giunsero sull'isola il 22 marzo. Le forze turche aumentate ora a 40.000 uomini, iniziarono dunque a razziare i vari villaggi sull'isola ed il 31 marzo giunse l'ordine di bruciare ogni singolo villaggio. Oltre ad appiccare fuoco alle abitazioni, le truppe turche ebbero l'ordine di uccidere tutti i bambini di et\u00e0 inferiore ai tre anni e tutti i maschi dai 12 anni in su, oltre a tutte le donne dai 40 anni in su, risparmiando solo coloro che si fossero convertiti all'Islam.\nCirca 20.000 chiani vennero uccisi e 23.000 vennero esiliati. Centinaia di persone si allontanarono da Chio spontaneamente rivolgendosi verso l'Europa e dando il via al fenomeno noto come Diaspora chiana. Molti giovani greci schiavizzati durante il massacro, vennero adottati da ricchi ottomani e convertiti all'Islam, consentendo cos\u00ec a loro di raggiungere posizioni di rilievo nell'Impero come fu per Georgios Stravelakis (rinominato poi Mustapha Khaznadar) e \u0130brahim Edhem Pasha.\nQuando la notizia giunse in Europa essa sollev\u00f2 l'indignazione della maggior parte delle nazioni che si mostrarono sempre pi\u00f9 favorevoli a supportare la causa della Grecia indipendente. Il pittore francese Eug\u00e8ne Delacroix cre\u00f2 un dipinto ispirato ai racconti sugli eventi dal titolo \"Il massacro di Chio\". Nel 2009 una copia del dipinto venne posta nel locale museo di arte bizantina di Chio ma venne ritirata nel novembre di quello stesso anno perch\u00e9 lesiva alle buone relazioni tra Grecia e Turchia, sebbene molti abitanti avessero protestato per la sua rimozione."}
{"id": "4404079", "revid": "28592", "url": "https://it.wikipedia.org/wiki?curid=4404079", "title": "Museo di Caen", "text": ""}
{"id": "4404083", "revid": "729019", "url": "https://it.wikipedia.org/wiki?curid=4404083", "title": "Rocca Borgesca", "text": "La Rocca Borgesca, o \"Rocca dei Borgia\", \u00e8 un imponente fortificazione di Camerino, nelle Marche.\nStoria e descrizione.\nLa costruzione fatta erigere a da Cesare Borgia su disegno di Ludovico Clodio nel 1503 per controllare la citt\u00e0 dal versante sud-ovest: i torrioni cilindrici e il possente mastio sono begli esempi di architettura militare del primo Rinascimento. La fortezza venne in seguito restaurata da Giovanni Maria Varano che, solo a un anno dall'aggressione del Valentino, era riuscito a riprendere la citt\u00e0 di Camerino. Altri interventi furono effettuati da Guidobaldo della Rovere, quindi da Ottavio Farnese e pi\u00f9 tardi dalla Stato Pontificio. Difatti Papa Clemente VII non trov\u00f2 miglior custodia della Rocca dei Borgia per nascondere alle brame dei saraceni i preziosi tesori del santuario di Loreto. Inizialmente la Rocca era divisa dalla citt\u00e0 per mezzo di uno strapiombo e poteva essere raggiunta soltanto attraverso un ponte levatoio. L'avvallamento fu definitivamente riempito nel Seicento.\nDurante l'occupazione tedesca della seconda guerra mondiale, la fortezza venne adibita a sede del comando nazista.\nSulla spianata interna, sorge ancora parte della struttura del convento francescano di San Pietro in Muralto del 1300.\nRecentemente i giardini della Rocca Borgesca, dopo un periodo di chiusura dovuto allo svolgimento di alcuni lavori di rifacimento, sono stati riaperti al pubblico."}
{"id": "4404084", "revid": "952962", "url": "https://it.wikipedia.org/wiki?curid=4404084", "title": "Kayogoro", "text": "Kayogoro \u00e8 un comune del Burundi situato nella provincia di Makamba con 88.552 abitanti (censimento 2008).\nSuddivisione amministrativa.\nIl comune \u00e8 suddiviso in 16 colline."}
{"id": "4404086", "revid": "1005847", "url": "https://it.wikipedia.org/wiki?curid=4404086", "title": "Direzione generale per le risorse e l'innovazione", "text": "La Direzione generale per le risorse e l'innovazione (DGRI) del Ministero degli affari esteri si occupa degli aspetti relativi al funzionamento del Ministero per quanto riguarda la gestione del bilancio e del personale, diplomatico e non. Attraverso i suoi undici uffici, infatti, la DGRI procede alla valutazione, all'assegnazione e all'impiego delle risorse umane, in Italia e all'estero; al reclutamento del personale attraverso l'indizione di concorsi (fra i quali il concorso diplomatico) e l'assunzione di personale a contratto; alla risoluzione delle controversie fra dipendenti e il Ministero; alla gestione delle relazioni sindacali; al trattamento salariale e pensionistico dei dipendenti e al loro benessere; alla programmazione e alla gestione del bilancio finanziario. \nPer mezzo dell'Istituto diplomatico \"Mario Toscano\", che prima della riforma costituiva una direzione generale autonoma, la DGRI assicura la formazione e l'aggiornamento professionale di tutto il personale del Ministero.\nIl Direttore generale \u00e8 il Ministro plenipotenziario Luca Sabbatucci, in carica dal 19 giugno 2015.\nRiforme.\nLa DGRI \u00e8 stata istituita con il DPR 19 maggio 2010 n. 95, il regolamento che ha ridisegnato e razionalizzato l'assetto organizzativo del Ministero degli affari esteri. La DGRI ha cos\u00ec preso il posto della Direzione generale per le risorse umane e dell'organizzazione, assorbendo anche parte della ex Direzione generale per la gestione del patrimonio. A partire dal 2008 la DGRI comprende al suo interno anche l'Istituto diplomatico \"Mario Toscano\"."}
{"id": "4404088", "revid": "339392", "url": "https://it.wikipedia.org/wiki?curid=4404088", "title": "Giovanni Maria Varano", "text": ""}
{"id": "4404093", "revid": "834", "url": "https://it.wikipedia.org/wiki?curid=4404093", "title": "Mabanda", "text": "Mabanda \u00e8 un comune del Burundi situato nella provincia di Makamba con 45.836 abitanti (censimento 2008).\nSuddivisione amministrativa.\nIl comune \u00e8 suddiviso in 16 colline."}
{"id": "4404103", "revid": "28592", "url": "https://it.wikipedia.org/wiki?curid=4404103", "title": "Duomo di San Giuliano", "text": ""}
{"id": "4404104", "revid": "767487", "url": "https://it.wikipedia.org/wiki?curid=4404104", "title": "Nyanza-Lac", "text": "Nyanza-Lac \u00e8 un comune del Burundi situato nella provincia di Makamba con 112.752 abitanti (censimento 2008).\nSuddivisione amministrativa.\nIl comune \u00e8 suddiviso in 23 colline."}
{"id": "4404107", "revid": "952962", "url": "https://it.wikipedia.org/wiki?curid=4404107", "title": "Vugizo", "text": "Vugizo \u00e8 un comune del Burundi situato nella provincia di Makamba con 45.223 abitanti (censimento 2008).\nSuddivisione amministrativa.\nIl comune \u00e8 suddiviso in 20 colline."}
{"id": "4404108", "revid": "1494169", "url": "https://it.wikipedia.org/wiki?curid=4404108", "title": "Rohrwacher", "text": ""}
{"id": "4404111", "revid": "199745", "url": "https://it.wikipedia.org/wiki?curid=4404111", "title": "Grattalingua comune", "text": ""}
{"id": "4404117", "revid": "28592", "url": "https://it.wikipedia.org/wiki?curid=4404117", "title": "Vescovo di Macerata e Recanati", "text": ""}
{"id": "4404121", "revid": "392623", "url": "https://it.wikipedia.org/wiki?curid=4404121", "title": "Ortvin Sarapuu", "text": ""}
{"id": "4404123", "revid": "6923", "url": "https://it.wikipedia.org/wiki?curid=4404123", "title": "Mustapha Khaznadar", "text": "Biografia.\nI primi anni.\nMustapha Khaznadar nacque in Grecia col nome di Georgios Kalkias Stravelakis sull'isola di Chio nel 1817. Nel gennaio del 1822, i greci di Chio dichiararono la loro indipendenza dall'Impero ottomano e il sultano turco invi\u00f2 ben presto un esercito di 10.000 uomini sull'isola di Chio ove circa 20.000 abitanti vennero massacrati e molte donne e bambini tratti in schiavit\u00f9. Durante il Massacro di Chio, il padre di Georgios, Stephanis Kalkias Stravelakis venne ucciso, e lo stesso Georgios assieme a suo fratello Yannis vennero catturati dai turchi e venduti come schiavi. Egli venne portato dapprima a Smirne e poi a Costantinopoli dove venne acquistato da un inviato della dinastia degli husainidi che erano bey a Tunisi e di origini greche.\nLa conversione religiosa e la carriera politica.\nStravelakis come schiavo venne convertito all'Islam e venne ribattezzato col nome di Mustafa. Il cognome di Khaznadar gli venne derivato dal termine turco per definire un tesoriere statale. Allevato nella famiglia di Mustapha Bey, e poi da suo figlio Ahmad I quando ancora questi era principe ereditario. Inizialmente egli lavor\u00f2 come tesoriere privato del principe per poi divenire tesoriere ufficiale di Ahmad I quando divenne bey. Fu Ahmad I tra l'altro a nominarlo suo Gran Visir (primo ministro) nel 1837, carica che mantenne per i successivi quarant'anni. In breve tempo Mustafa era riuscito a scalare le vette pi\u00f9 alte della societ\u00e0 tunisina ed a sposare addirittura una principessa, Lalla Kalthoum nel 1839, venendo promosso tenente generale dell'esercito tunisino e nominato bey nel 1840 e poi presidente del Gran Consiglio dal 1862 al 1878. Nel 1864, Mustapha Khaznadar gi\u00e0 primo ministro tent\u00f2 di spremere ulteriormente i contadini tunisini con nuove tasse a favore del governo, ma la popolazione rurale si ribell\u00f2 in una tremenda rivolta che quasi minacci\u00f2 di rovesciare il regime, ma che venne repressa duramente nel sangue. Mustafa Khaznadar mantenne sempre memoria delle proprie origini greche oltre a tenere contatti coi suoi nipoti, inviando a loro migliaia di rial per consentire loro di studiare a Parigi.\nKhaznadar mor\u00ec nel 1878 e venne sepolto nel mausoleo di Tourbet El Bey, nel cuore di Tunisi."}
{"id": "4404124", "revid": "230990", "url": "https://it.wikipedia.org/wiki?curid=4404124", "title": "Opera dell'ingegno", "text": ""}
{"id": "4404127", "revid": "1442080", "url": "https://it.wikipedia.org/wiki?curid=4404127", "title": "K\u014dji (nome)", "text": "Origine e diffusione.\nIl nome K\u014dji (in hiragana ), come la maggioranza dei nomi giapponesi, assume un significato differente a seconda dei kanji con i quali viene scritto. Il primo dei due kanji (\"k\u014d\") pu\u00f2 essere:\nMentre il secondo (\"ji\") pu\u00f2 essere:\nOnomastico.\nIl nome \u00e8 adespota, non essendo portato da alcun santo, quindi l'onomastico ricade il 1\u00ba novembre, giorno di Ognissanti."}
{"id": "4404128", "revid": "230990", "url": "https://it.wikipedia.org/wiki?curid=4404128", "title": "Opera d'ingegno", "text": ""}
{"id": "4404136", "revid": "1543377", "url": "https://it.wikipedia.org/wiki?curid=4404136", "title": "Direzione generale per gli italiani all'estero e le politiche migratorie", "text": "La Direzione generale per gli italiani all'estero e le politiche migratorie (DGIEPM) \u00e8 una delle otto direzioni generali in cui si articola la struttura del Ministero degli Affari Esteri. Nell'attuale ripartizione delle funzioni e competenze tra gli uffici del Ministero, la DGIEPM \u00e8 articolata in due anime: una che tratta i vari aspetti che concernono la vita degli italiani all'estero, e una che si occupa dei visti e delle politiche migratorie. L'attuale Direttore generale \u00e8 il Ministro plenipotenziario Luigi Maria Vignali, in carica dal 5 maggio 2017.\nStoria.\nViene istituita nel 1927 la \"Direzione generale degli italiani all'estero\" presso il Ministero degli Affari Esteri con il RD 628/1927, facendo seguito alla soppressione del Commissariato generale dell'emigrazione, nato nel 1901. Ha il compito di sovrintendere ai flussi migratori verso l'estero, tutelare i connazionali all'estero, fornire assistenza a coloro che intendono emigrare e/o rimpatriare, occuparsi delle pratiche di mobilitazione e del servizio di nulla osta per il rilascio dei passaporti. Nel 1929, in seguito alla fusione con la \"Direzione generale scuole italiane all'estero\", diventa \"Direzione degli italiani all'estero e scuole\" assumendo anche la gestione dei Fasci italiani all'estero, le organizzazioni giovanili fasciste presenti negli altri paesi.\nIl 26 dicembre 1946 diventa \"Direzione generale dell'emigrazione e degli affari sociali\" con il compito di stipulare accordi internazionali concernenti l'emigrazione e il lavoro, la previdenza e l'assistenza sociale (in collegamento col Ministero del lavoro e della previdenza sociale) nonch\u00e9 la vigilanza sui servizi di tutela e di collocamento degli emigranti e la gestione e la supervisione di tutti gli aspetti e le problematiche attinenti alla situazione e la condizione degli italiani che lavoravano nei paesi esteri.\nNel secondo dopoguerra si \u00e8 occupata di firmare accordi bilaterali con quattordici nazioni del mondo al fine di stabilire le modalit\u00e0 relative al collocamento, in questi Stati, del surplus della manodopera italiana (stimata in 4 milioni di unit\u00e0 nel marzo 1949 i quali costano 400 miliardi di lire in termini di oneri sociali).\nPresso tale struttura nel 1984 (e fino al 2000) \u00e8 collocata l'Unit\u00e0 di crisi.\nNel 1994 stila un rapporto secondo il quale gli oriundi italiani fossero 1.963.983 in Europa (di cui 500.000 in Francia) 16.098.248 in Nord America (di cui di 596.000 in Canada), 39.840.571 in America Latina (di cui 22.753.000 in Brasile), 15.880.000 in Argentina e 1.000.000 in Uruguay), 546.035 in Oceania e 55.519 in Africa.\nCon il DPR 267/99 ha assunto la denominazione di \"Direzione generale per gli italiani all'estero e le politiche migratorie\".\nLe aree tematiche attualmente di competenza della DGIEPM, rispondendo alle nuove esigenze della politica estera, riflettono la riorganizzazione del Ministero degli Esteri contenuta nel decreto del presidente della Repubblica 19 maggio 2010, n. 95. che d\u00e0 attuazione alle norme della legge 133/2008 le quali impongono la riduzione degli assetti organizzativi delle amministrazioni centrali dello Stato. Con la riforma del 2010 \u00e8 stata abbandonata la precedente distinzione, in vigore dal 2001, tra Direzioni Generali con competenze geografiche e direzioni generali con competenze tematiche, ed \u00e8 stata adottata, invece, in analogia a quanto avviene nei Ministeri degli Esteri dei principali altri Paesi europei, una nuova articolazione fondata su un numero pi\u00f9 ridotto di Direzioni Generali divise per macroaree tematiche, coincidenti con le aree di priorit\u00e0 della politica estera: Affari politici e sicurezza, Mondializzazione e questioni globali, Promozione del sistema Paese, Unione europea, Direzione generale per gli italiani all'estero e le politiche migratorie e Direzione generale per la cooperazione allo sviluppo.\nOrganizzazione.\nA capo della Direzione generale per gli italiani all'estero e le politiche migratorie, cos\u00ec come delle altre direzioni generali del Ministero Affari Esteri, vi \u00e8 un direttore generale.\nLa Direzione generale per gli italiani all'estero e le politiche migratorie (DGIEPM) si articola in sette uffici.\nUffici.\nLe competenze dei sette uffici in cui si articola la DGIEPM sono le seguenti.\nUfficio I: promozione, coordinamento ed indirizzo delle politiche per gli italiani all'estero;\nUfficio II: promozione linguistica e culturale in favore degli italiani all'estero.\nUfficio III: cittadinanza, stato civile e navigazione.\nUfficio IV: protezione e assistenza degli italiani all'estero, sottrazione internazionale di minori, cooperazione giudiziaria internazionale.\nUfficio V: servizi consolari inerenti l'anagrafe e il voto all'estero.\nUfficio VI: visti d'ingresso in Italia e nello Spazio Schengen.\nUfficio VII: cooperazione bilaterale e multilaterale in campo migratorio, protezione internazionale ed adozioni internazionali.\nDirettori centrali.\nLa riforma del 2010, pur non creando direzioni centrali, ha previsto l'istituzione della figura del direttore centrale che svolge le funzioni di vicario del direttore generale e coordina l'attivit\u00e0 degli uffici di propria competenza. All'interno della DGIEPM sono istituiti due direttori centrali.\nFonti.\nciseionline.it"}
{"id": "4404138", "revid": "287204", "url": "https://it.wikipedia.org/wiki?curid=4404138", "title": "Ahmad Rashad", "text": ""}
{"id": "4404141", "revid": "1573940", "url": "https://it.wikipedia.org/wiki?curid=4404141", "title": "Phyllognathus", "text": "Phyllognatus \u00e8 un genere di coleotteri dinastini pentodontini.\nDescrizione.\nAdulto.\nA differenza degli altri generi di pentodontini il genere \"Phyllognathus\" si distingue con facilit\u00e0, infatti i maschi di tutte le specie di \"Phyllognathus\" presentano delle corna pi\u00f9 o meno grandi. Alcune specie presentano corna cefaliche biforcute, simili a quelle dello scarabeo rinoceronte dell'Asia Minore. La conformazione del pronoto varia a seconda della specie presa in esame. Quasi tutte le specie sono di color marrone castano, e alcune (come il \"Phyllognathus excavatus\") condividono gli stessi habitat dello scarabeo rinoceronte con cui possono essere confusi.\nLarva.\nLe larve sono della tipica forma a \"C\" con testa e zampe sclerificate per muoversi pi\u00f9 agevolmente nel terreno dove vivono. La testa \u00e8 sede delle mandibole che vengono utilizzate per triturare il cibo. Il corpo presenta una colorazione biancastra e sui fianchi sono presenti delle file di forellini chitinosi che consentono all'insetto di ossigenarsi sottoterra. Il fondo dell'addome presenta l'ano e un abbozzo di orifizio genitale mentre la parte centrale ospita il tubo digerente che \u00e8 sempre ricolmo di cibo e costituisce una grossa percentuale del peso dell'insetto.\nBiologia.\nIl rituale di accoppiamento \u00e8 uguale a tutti gli altri dinastini con i maschi che si contendono la femmina ingaggiando lotte, nelle quali utilizzano le corna. Le larve sono della classica forma a \"C\", si sviluppano sottoterra nutrendosi di radici e materia organica in decomposizione. Il ciclo vitale delle specie del genere \"Phyllognatus\", dura circa due anni.\nDistribuzione e habitat.\nIl genere \"Phyllognatus\" \u00e8 largamente diffuso in Europa Meridionale, Africa del nord e Asia.\nTassonomia.\nQui sotto sono riportate alcune specie del genere \"Phyllognathus\":"}
{"id": "4404142", "revid": "76963", "url": "https://it.wikipedia.org/wiki?curid=4404142", "title": "Willis Burks II", "text": "Ha preso parte in alcuni ruoli a partire dall'inizio degli anni novanta.\nIl suo ultimo film \u00e8 \"Alla scoperta di Charlie\" con Michael Douglas e Evan Rachel Wood."}
{"id": "4404143", "revid": "599013", "url": "https://it.wikipedia.org/wiki?curid=4404143", "title": "Rocca dei Borgia", "text": ""}
{"id": "4404148", "revid": "1924342", "url": "https://it.wikipedia.org/wiki?curid=4404148", "title": "Shaka Ponk", "text": "Gli Shaka Ponk (a volte abbreviato SHK PNK) sono un gruppo rock elettronico francese formatosi nel 2004. Attualmente composti da sette membri, gli Shaka Ponk utilizzano vari elementi di diversi generi musicali come il rock, il funk e l'hip hop. I loro testi sono un misto di inglese, francese, esperanto e spagnolo.\nLa mascotte del gruppo \u00e8 Goz, una scimmia virtuale creata da Stan, un hacker conosciuto da Frah e CC a Los Angeles.\nOrigine del nome.\nIl termine \"Shaka\" deriva da \"Sh\u0101kyamuni\", ossia dal nome sanscrito del Buddha; originariamente infatti l'idea era quella di formare una band buddhista con uno spirito metal. Inoltre \u00e8 un riferimento allo \"shake\" (in italiano, \"scuotere\") delle percussioni. Il termine \"Ponk\" sottolinea invece il carattere punk del gruppo ed \u00e8 anche il nome di una trib\u00f9 di nativi americani."}
{"id": "4404151", "revid": "406085", "url": "https://it.wikipedia.org/wiki?curid=4404151", "title": "Francesco Matano", "text": ""}
{"id": "4404159", "revid": "181699", "url": "https://it.wikipedia.org/wiki?curid=4404159", "title": "Catanzaro Sala", "text": "Catanzaro Sala \u00e8 il quartiere di Catanzaro che ospitava la stazione omonima, oggi non funzionante. Quartiere a vocazione produttiva, sede di diverse attivit\u00e0 industriali e commerciali, con Campagnella, Cava-Santo Janni, Germaneto, Santa Maria e Siano faceva parte dell'ex III circoscrizione comunale.\nTrasporti.\nNel quartiere \u00e8 ubicata l'omonima stazione ferroviaria che fu il principale snodo di RFI in citt\u00e0. Aperta al transito nel 1899, fu dismessa nel 2008 in seguito alla costruzione della nuova stazione situata nel quartiere periferico di Germaneto. L'operazione dette vita ad una serie di polemiche a causa della poca praticit\u00e0 del nuovo scalo, lontano e mal collegato dal centro cittadino.\nNel 1933, accanto alla stazione principale, ne fu costruita un'altra, posta sulla linea Cosenza-Catanzaro Lido, che \u00e8 parte integrante della cosiddetta \"Metropolitana di Catanzaro\", il servizio ferroviario metropolitano della citt\u00e0. Della tratta fa parte anche il passante di Dulcino, che serve la parte del quartiere al confine con Santa Maria.\nCatanzaro Sala \u00e8 inoltre servito dalla stazione a valle della Funicolare di Catanzaro, che collega il quartiere col centro storico cittadino.\nSport.\nNel quartiere ha sede il Comitato regionale della Lega Nazionale Dilettanti. Nel 1998 il Comune di Catanzaro assegnava l'area adiacente al gi\u00e0 esistente campo sportivo di Sala alla Federazione. L'imponente edificio \u00e8 stato inaugurato nel maggio del 2005 alla presenza dell'allora presidente della LND Carlo Tavecchio. Le strutture annesse all'immobile sono state oggetto di importanti restyling a partire dagli anni 2010. Nel 2014 \u00e8 stato inaugurato il nuovo centro tecnico federale FIGC, composto da un campo di calcio in erba sintetica e da un campo di calcio a 5, denominato \"piccola Coverciano\", alla presenza di Giancarlo Abete (allora presidente della FIGC) e di Gianni Rivera.\nNel 2019 \u00e8 stato inaugurato il secondo campo da calcio in erba sintetica del centro tecnico federale."}
{"id": "4404163", "revid": "144796", "url": "https://it.wikipedia.org/wiki?curid=4404163", "title": "Georgios Stravelakis", "text": ""}
{"id": "4404168", "revid": "114385", "url": "https://it.wikipedia.org/wiki?curid=4404168", "title": "Archivio di autorit\u00e0", "text": ""}
{"id": "4404169", "revid": "339392", "url": "https://it.wikipedia.org/wiki?curid=4404169", "title": "Associazione Olimpica Beliziana", "text": ""}
{"id": "4404170", "revid": "33689", "url": "https://it.wikipedia.org/wiki?curid=4404170", "title": "Pietro Ponzo", "text": "Biografia.\nDi stampo socialista, partecip\u00f2 alle lotte contadine sin dal periodo dei Fasci siciliani. Presidente della Cooperativa Agricola di Salemi, partecip\u00f2 negli anni 1919-1920 (Biennio Rosso) alle occupazioni delle terre per l'assegnazione dei latifondi, partecip\u00f2 in particolare alle occupazioni del feudo Mokarta. Fu ucciso dalla mafia il 19 febbraio 1921 a Salemi. Vennero successivamente arrestati e processati gli assassini di Pietro Ponzo ma non i mandanti."}
{"id": "4404174", "revid": "1522738", "url": "https://it.wikipedia.org/wiki?curid=4404174", "title": "Mavado", "text": ""}
{"id": "4404186", "revid": "400694", "url": "https://it.wikipedia.org/wiki?curid=4404186", "title": "Hurt Lovers", "text": "Hurt Lovers \u00e8 un singolo del gruppo musicale britannico Blue, pubblicato il 4 gennaio 2013 come estratto dall'album \"Roulette\".\nDescrizione.\n\"Hurt Lovers\" fa parte della colonna sonora del film tedesco \"Schlussmacher\"."}
{"id": "4404189", "revid": "729019", "url": "https://it.wikipedia.org/wiki?curid=4404189", "title": "Heinz Marquardt", "text": "Biografia.\nSeconda guerra mondiale.\nHeinz Marquardt nacque il 29 dicembre 1922 a Braunsberg, l'odierna Braniewo, nella Prussia Orientale. Gi\u00e0 pilota di alianti prima dell'inizio della seconda guerra mondiale, entr\u00f2 nella Luftwaffe, l'aeronautica militare tedesca, il 1\u00ba aprile 1940. Venne quindi destinato a Neukuhren dove svolse i tre mesi di addestramento di base, quindi pass\u00f2, il 1\u00ba luglio, al Flieger-Ausbildungs-Regiment 31 (31\u00ba reggimento addestramento aviatori) di Heiligenbeil. Dopo un periodo trascorso in un'altra scuola a Kamenz, il 15 settembre 1941 venne destinato alla Jagfliegerschule 5 (5\u00aa scuola caccia) basata all'aeroporto di Villacoublay-nord, nella regione francese dell'\u00cele-de-France. Nominato addestratore il 1\u00ba febbraio 1942 nella Einsatzstaffel (squadriglia di supporto) della Jagfliegerschule 5, support\u00f2 i Jagdgeschwader 2 e 26 (2\u00ba e 26\u00ba stormo caccia) nella difesa della Francia e del canale della Manica.\nIl 1\u00ba agosto 1943 venne destinato al Jagdgeschwader 51, situato al fronte orientale. Con esso, ebbe inizio la serie di vittorie di Marquardt, diventato ormai Unteroffizier (sergente). Assegnato inizialmente all'11\u00aa squadriglia dello stormo (11./JG 51) in qualit\u00e0 di gregario dell'Hauptmann (capitano) Adolf Borchers, Marquardt guadagn\u00f2 la sua prima vittoria aerea il 2 ottobre 1943 abbattendo un aereo da attacco al suolo Il-2 \u0160turmovik sovietico. Il 29 aprile 1944 raggiunse il dodicesimo successo personale facendo precipitare tre ricognitori Polikarpov R-5, toccando quota ventidue vittorie l'8 giugno seguente abbattendo tre \u0160turmovik, dopodich\u00e9 venne trasferito alla 10./JG 51 il 17 giugno, rinominata in agosto 13./JG 51, lo stesso mese in cui l'asso Marquardt aveva raggiunto cinquantacinque vittorie, aumentate a sessanta il 5 settembre. Dopo la concessione della coppa d'onore della Luftwaffe il 26 luglio 1944, i meriti di Marquardt gli vennero riconosciuti anche con la Croce tedesca in oro, con cui venne insignito il 10 settembre 1944. Promosso Oberfeldwebel (maresciallo), ricevette quindi la Croce di Cavaliere della Croce di Ferro il 18 novembre come premio per aver raggiunto le ottantanove vittorie aeree.\nTemporaneamente trasferito alla nuova 15./JG 51, torn\u00f2 alla 13./JG 51 il 1\u00ba aprile 1945. In quel mese, a bordo di un Fw 190 D-9, riscosse ventitr\u00e9 vittorie, inclusa la centesima il 14 aprile. Il 1\u00ba maggio era alla guida di una scorta di sei Fw 190 D-9 a protezione di dodici Fw 190 F-8 in versione da attacco al suolo diretti all'aeroporto di Schwerin; sopra l'omonimo lago il gruppo di aerei tedeschi venne intercettato da sei Spitfire del No. 41 Squadron RAF e, nel combattimento che ne segu\u00ec, Marquardt ottenne la sua 121\u00aa e ultima vittoria, venendo a sua volta colpito. L'episodio fu l'ultimo della guerra in cui il JG 51 perse un aereo. Il gregario di Marquardt, Feldwebel Radlauer, vide l'Fw 190 del suo commilitone schiantarsi a terra senza nessun apparente segno di vita da parte del pilota, per cui Marquardt venne in un primo momento dato per morto. In realt\u00e0, bench\u00e9 ferito, Marquardt aveva fatto in tempo a lanciarsi col paracadute, per l'ottava e ultima volta nella sua vita (era infatti stato abbattuto altre sette volte prima di quel momento), e atterr\u00f2 vicino ad un ospedale di Schwerin dove pot\u00e9 ricevere delle cure immediate. Una settimana dopo, quando fin\u00ec la guerra in Europa, venne fatto prigioniero dagli statunitensi mentre era ancora convalescente. Portato in un ospedale a G\u00f6ppingen, venne rilasciato il 23 agosto 1945.\nMarquardt ottenne le sue centoventuno vittorie aeree confermate nel corso di trecentoventi missioni di guerra, e tutte, eccetto una, al fronte orientale. Oltre a ci\u00f2, egli rivendic\u00f2 altri sedici successi che, tuttavia, rimangono non confermati. Almeno ventisette degli aerei abbattuti dall'asso di Braunsberg erano \u0160turmovik.\nDopoguerra.\nNel 1947 lasci\u00f2 la Germania per la Svizzera, dove divenne un istruttore di volo. Nel 1956 entr\u00f2 nei ranghi della rinata Luftwaffe con il grado di Leutnant (sottotenente); nei successivi tredici anni ricopr\u00ec vari incarichi, tra cui quello di comandante di squadriglia nel Jagdgeschwader 73. Si conged\u00f2 il 30 settembre 1973 con il grado di Oberstleutnant (tenente colonnello). Dal febbraio 1974 all'ottobre 1983 lavor\u00f2 per la compagnia aerea tedesca Condor Flugdienst. Dopo un periodo trascorso a Francoforte sul Meno, Marquardt \u00e8 spirato il 19 dicembre 2003 ad Hammersbach."}
{"id": "4404193", "revid": "2166030", "url": "https://it.wikipedia.org/wiki?curid=4404193", "title": "\u0130brahim Edhem Pasha", "text": "Biografia.\nI primi anni.\n\u0130brahim Edhem nacque in Grecia, nel villaggio di Sakiz, sull'isola di Chio. Ancora giovane nel 1822 rimase orfano di entrambi i genitori morti durante il Massacro di Chio e venne catturato dai soldati ottomani. Venduto come schiavo al capitan pasci\u00e0 Husrev Pasha, comandante della flotta turca, e venne portato quindi a Costantinopoli per essere adottato quindi dal gran visir Koca Mehmed H\u00fcsrev Pasci\u00e0. Oltre ai propri figli, H\u00fcsrev Pasha aveva accolto in casa sua molti bambini rimasti orfani e schiavi e li faceva ascendere ad importanti posizioni nella societ\u00e0 turca dell'epoca.\nIl bambino, rinominato \u0130brahim Edhem, si distinse presto per intelligenza e dopo aver frequentato le prime scuole di formazione in Turchia, sotto la supervisione di suo padre, il gran visir, e del sultano Mahumd II, fu uno dei tre primi turchi ad essere mandato a studiare in Occidente a Parigi distinguendosi come uno tra i migliori alunni dell'Ecole des Mines. Fu compagno di studi e amico personale di Louis Pasteur. Diplomatosi in ingegneria e tornato poi in Turchia fu il primo ingegnere minerario in senso moderno ed inizi\u00f2 la sua carriera in questo campo.\nLa carriera.\nIbrahim Edhem inizi\u00f2 la sua attivit\u00e0 nel campo dell'amministrazione nel ministero del commercio e dei telegrafi (1856-1857), passando poi ai lavori pubblici (aprile-maggio 1863), tornando poi al ministero dei telegrafi (aprile-maggio 1863) e poi nuovamente al commercio dal marzo 1865 al giugno 1866. Dal giugno del 1867 sino al marzo del 1868 fu governatore di Giannina.\nEntrato in politica, fu membro del Divan imperiale e poi ministro della guerra (agosto 1870\u00a0\u2013 marzo 1871), rieletto a tale carica nel giugno del 1871 sino al maggio del 1873. Divenne quindi anche ministro del commercio (settembre 1871 - agosto 1872) e ministro dei lavori pubblici (febbraio 1874 - giugno 1875). Fu quindi ambasciatore a Berlino sino al suo trasferimento al consiglio di stato.\nIl 5 febbraio 1877 il sultano Mahumd II lo nomin\u00f2 suo Gran Visir e sotto il suo periodo amministrativo egli inaugur\u00f2 la Guerra turco-russa del 1877-1878, occupandosi anche di presiedere poi il consiglio di guerra per conto del sultano. Dopo il fallimento della guerra, venne dimesso dall'incarico di gran visir e venne nominato ambasciatore a Vienna.\nFu membro della massoneria.\nMor\u00ec a Istanbul nel 1893.\nSuo figlio primogenito divent\u00f2 il famoso pittore Osman Hamdi Bey."}
{"id": "4404195", "revid": "339392", "url": "https://it.wikipedia.org/wiki?curid=4404195", "title": "Asparetto di Cerea", "text": ""}
{"id": "4404198", "revid": "1573940", "url": "https://it.wikipedia.org/wiki?curid=4404198", "title": "Brachyphylla nana", "text": "Brachyphylla nana () \u00e8 un pipistrello della famiglia dei Fillostomidi diffuso nei Caraibi.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 65 e 97\u00a0mm, la lunghezza dell'avambraccio tra 51,5 e 61,4\u00a0mm, la lunghezza del piede tra 12 e 23\u00a0mm e la lunghezza delle orecchie tra 16 e 26\u00a0mm.\nAspetto.\nLa pelliccia \u00e8 corta, lanosa e si estende sulle ali fino ai gomiti e alle cosce. Le parti dorsali sono brunastre, con la base dei peli bianca, mentre le parti ventrali sono grigiastre. Il muso \u00e8 corto, con una piega cutanea sopra le narici, delle piccole verruche intorno ad un profondo solco presente sul labbro inferiore e agli angoli posteriori della bocca. Le orecchie sono di dimensioni normali, separate e appuntite. Il trago \u00e8 lungo meno della met\u00e0 del padiglione auricolare. Le ali sono attaccate posteriormente alla base della caviglia. I pollici sono relativamente lunghi. \u00c8 privo di coda, mentre l'uropatagio \u00e8 ben sviluppato. Il calcar \u00e8 piccolo.\nBiologia.\nComportamento.\nSi rifugia all'interno di grotte dove forma grandi colonie, talvolta insieme ad altre specie di pipistrelli. Lascia i siti molto dopo il tramonto.\nAlimentazione.\nSi nutre si frutta, polline, nettare e insetti.\nRiproduzione.\nFemmine gravide sono state osservate da dicembre a maggio a Cuba, mentre altre che allattavano sono state catturate tra maggio e agosto. Sulle Isole Caicos, sono state inoltre catturate femmine gravide nel mese di marzo ed un'altra che allattava nel mese di agosto.\nDistribuzione e habitat.\nQuesta specie \u00e8 diffusa sull'isola di Cuba, Isola della Giovent\u00f9, Hispaniola, Grand Cayman e Middle Caicos. Resti fossili sono stati rinvenuti in Giamaica.\nStato di conservazione.\nLa IUCN Red List, considerata la popolazione presumibilmente numerosa, la presenza in diverse aree protette e l'habitat non eccessivamente in declino, classifica \"B.nana\" come specie a rischio minimo (LC)."}
{"id": "4404200", "revid": "633073", "url": "https://it.wikipedia.org/wiki?curid=4404200", "title": "Brachyphyllinae", "text": ""}
{"id": "4404209", "revid": "729019", "url": "https://it.wikipedia.org/wiki?curid=4404209", "title": "Linea Keiky\u016b Kurihama", "text": "La gestita dalle Ferrovie Keiky\u016b \u00e8 una diramazione a scartamento normale della linea Keiky\u016b principale che si distacca dalla stazione di Horinouchi per raggiungere l'estremit\u00e0 della penisola di Miura a sud della prefettura di Kanagawa."}
{"id": "4404213", "revid": "767487", "url": "https://it.wikipedia.org/wiki?curid=4404213", "title": "Kalevi Tuominen", "text": "Carriera.\nGiocatore.\nIn carriera ha giocato nel Tampereen Pyrint\u00f6 dal 1952 al 1963. Con la vanta 11 presenze e 19 punti, e la partecipazione all'Europeo 1955.\nAllenatore.\nDa allenatore ha guidato la propria nazionale dal 1955 al 1969 per un totale di 196 partite, con 107 vittorie e 89 sconfitte."}
{"id": "4404215", "revid": "599013", "url": "https://it.wikipedia.org/wiki?curid=4404215", "title": "Battaglia di Bassignana", "text": ""}
{"id": "4404226", "revid": "767487", "url": "https://it.wikipedia.org/wiki?curid=4404226", "title": "Charlie Countryman deve morire", "text": "Charlie Countryman deve morire (\"Charlie Countryman\") \u00e8 un film del 2013 diretto da Fredrik Bond e con protagonisti Shia LaBeouf, Evan Rachel Wood, Rupert Grint e Mads Mikkelsen.\nTrama.\nCharlie Countryman \u00e8 un ragazzo normale che si innamora di Gabi, una ragazza rumena che incontra dopo essersi seduto per caso accanto a suo padre sull'aereo che ha provocato la sua morte. Quello che Charlie non sa \u00e8 che Gabi \u00e8 sposata con Nigel, un violento e mentalmente instabile boss del crimine, che ha ai suoi ordini una banda di teppisti. Armato di poco pi\u00f9 del suo fascino e del suo ingegno, il ragazzo, per proteggere l'amata, viene pi\u00f9 volte picchiato duramente dagli scagnozzi del mafioso e viene coinvolto suo malgrado in faccende pericolose. L'unico modo per salvare la sua amata sembra solo quello di morire.\nDistribuzione.\nIl film \u00e8 stato proiettato in anteprima il 21 gennaio 2013, durante l'edizione del 2013 del Sundance Film Festival e il successivo 9 febbraio \u00e8 stato presentato in concorso alla sessantatreesima edizione del Festival internazionale del cinema di Berlino."}
{"id": "4404235", "revid": "729019", "url": "https://it.wikipedia.org/wiki?curid=4404235", "title": "Linea Keiky\u016b Daishi", "text": "La gestita dalle Ferrovie Keiky\u016b \u00e8 una diramazione a scartamento normale della linea Keiky\u016b principale che si distacca dalla stazione di Keiky\u016b Kawasaki per raggiungere la stazione di Kojimashinden e si trova per la sua interezza nel quartiere di Kawasaki-ku nella citt\u00e0 di Kawasaki nella prefettura di Kanagawa."}
{"id": "4404238", "revid": "583609", "url": "https://it.wikipedia.org/wiki?curid=4404238", "title": "Mara Galeazzi", "text": " \u00c8 attualmente Guest Artist (Artista Ospite) con la compagnia.\nBiografia.\nMara \u00e8 nata a Brescia e inizia a ballare a sei anni alla scuola privata Hoffman di Coccaglio. [senza fonte] Ha studiato \u00e8 si \u00e8 diplomata a pieni voti alla Scala di Milano. In seguito entra a far parte del Royal Ballet di Londra il 12 settembre 1992 e, dopo 4 mesi, viene scielta dal coreoagrafo Glen Tetley come protagonista per ballare \"La Ronde\". \nViene promossa Prima Artista nel 1995, Solista al termine della stagione 1997/98 e Prima Ballerina nel Settembre del 2003.\nNel 2002, \u00e8 stata protagonista di diverse performance televisive come la diretta della BBC dalla Royal Opera House in cui ha ballato Aurora in \"Copp\u00e9lia\" di Ninette de Valois, \"Thais Pas De Deux\" di Sir Frederick Ashton a Novembre del 2004, \"Voices of Spring\" nel Aprile 2005 e \"Sylvia\" nel Dicembre 2005. La sua performance di \"Symphony in C\" \u00e8 stata trasmessa in diretta in molte grandi piazze di tutto il Regno Unito nel giugno 2005. \nNel febbraio 2005, dopo un Gala di beneficenza nella sua citt\u00e0 natale, Brescia, Mara \u00e8 diventata membro onorario del \"Soroptimist International\", un'organizzazione mondiale per le donne nel management e nelle professioni volte all'uguaglianza, allo sviluppo e alla pace. \nNel maggio 2006 viene nominata 'Miglior Danzatrice Italiana all'Estero' (Danza &amp; Danza Award). Nel novembre 2003 ha ricevuto la nomination come miglior ballerina al Critics' Circle National Dance Award.\nIl 7 marzo 2009 Mara \u00e8 stata insignita della medaglia di \u201cCavaliere del Lavoro\u201d dal Presidente della Repubblica.\n\u00c8 stata invitata come guest star all'Op\u00e9ra nazionale di Parigi, il Metropolitan di New York, il Bolshoi di Mosca, il Teatro dell'Opera di Stoccarda, la Bukyo Civic Hall di Tokyio e il Teatro dell'Opera di Roma e lo Scottish Ballet.\nHa ballato con Irek Muchamedov, Carlos Acosta, Tetsuya Kumakawa e le loro compagnie.\n\u00c8 tornata come artista ospite nella stagione 2014/15 e nella stagione 2016/17 per ballare in \"Woolf Works\" di Wayne McGregor, e per creare il ruolo di The Mother (Cassandra di Ludovic Ondiviela).\nCarriera successiva.\nHa fondato il gruppo di danza M&amp;T in Motion con il coreografo australiano Tim Podesta.\nNel 2016 ha creato la sua prima coreografia, Remembrance, eseguita con la Covent Garden Dance Company a Hatch House, Wiltshire.\nDocumentari.\nIl regista Philip Cox ha prodotto il documentario \"Facing Mara.\"\nVita privata.\n\u00c8 sposata ed ha un figlio. Vive a Mascate, Oman.\nRepertorio.\nI ruoli con il Royal Ballet includevano:"}
{"id": "4404239", "revid": "729019", "url": "https://it.wikipedia.org/wiki?curid=4404239", "title": "Linea Keiky\u016b Zushi", "text": "La gestita dalle Ferrovie Keiky\u016b \u00e8 una breve diramazione a scartamento normale della linea Keiky\u016b principale che si distacca dalla stazione di Kanazawa-Hakkei a Yokohama per raggiungere la stazione di Shin-Zushi, a Zushi."}
{"id": "4404247", "revid": "1821847", "url": "https://it.wikipedia.org/wiki?curid=4404247", "title": "Battaglia di Bassignana (1799)", "text": "La battaglia di Bassignana si svolse a Bassignana il 12 maggio 1799, nell'ambito della guerra della seconda coalizione delle guerre rivoluzionarie francesi, e vide lo scontro tra le truppe francesi comandate dal generale Paul Grenier e le truppe russe del generale P\u00ebtr Ivanovi\u010d Bagration; la battaglia si concluse con una vittoria francese."}
{"id": "4404257", "revid": "2096950", "url": "https://it.wikipedia.org/wiki?curid=4404257", "title": "Napoleone Ferrara", "text": "Attualmente \u00e8 Senior Deputy Director al Moores Cancer Center dell'University of California a San Diego (UCSD). \u00c8 stato uno dei membri di Genentech, che si occupa soprattutto del settore dell'angiogenesi e della biologia dei tumori. \u00c8 inoltre vincitore del Lasker Award del 2010 per aver identificato il VEGF, fattore di crescita vascolare endoteliale.\nBiografia.\nSi laurea in Medicina e Chirurgia nel 1981 all'Universit\u00e0 di Catania. Nel 1983 vince una borsa di studio presso l'University of California, San Francisco, dove continua i suoi studi anche dopo il post dottorato nell'Istituto di ricerca per il cancro dal 1986 al 1988 quando entra a far parte di Genentech.\nNel 1989 \u00e8 riuscito per primo a clonare e purificare in laboratorio la proteina determinante nel favorire la crescita del tumore. Grazie a questi studi, Napoleone Ferrara \u00e8 riuscito a sviluppare delle terapie anti-VEGF, come bevacizumab (Avastin) e ranibizumab (Lucentis), per la cura della degenerazione maculare, patologia che rappresenta la prima causa di cecit\u00e0 negli anziani.\nNel 2010 vince il Lasker Award e la classifica del Via-Academy sui principali scienziati italiani nel mondo, lo colloca al terzo posto.\nLa ricerca della proteina VEGF.\nDurante la permanenza presso l'Universit\u00e0 della California, Napoleone Ferrara si dedic\u00f2 allo studio di particolari cellule dell'ipofisi della mucca che sembravano capaci di aiutare a regolare lo sviluppo dei vasi sanguigni.\nFerrara coltiv\u00f2 queste cellule nelle piastre da laboratorio e raccolse il brodo nelle quali erano cresciute.\nQuando aggiunse questo terreno di coltura alle cellule endoteliali, not\u00f2 che i vasi sanguigni si dividevano vigorosamente a differenza delle cellule degli altri tessuti che ignoravano completamente il materiale.\nIl principio attivo in tal modo aveva soddisfatto i requisiti fondamentali per poter esser classificato come una molecola secreta capace di provocare la crescita delle cellule endoteliali vascolari. \nFerrara continu\u00f2 i suoi studi sulla proteina dopo esser entrato a far parte di Genentech nel 1988.\nL'anno seguente isol\u00f2 il gene che codifica questa proteina nelle mucche come negli esseri umani e scopr\u00ec che la sua sequenza amminoacidica non corrispondeva a nessuna proteina nota. Fondamentalmente conteneva una sequenza di amminoacidi che permetteva alle proteine di sfuggire dalle cellule. Poich\u00e9 la molecola esercitava il suo effetto solo sulle cellule endoteliali vascolari, Ferrara la chiam\u00f2 Vascular Endothelial Growth Factor (VEGF).\nAllo stesso tempo, un gruppo indipendente della Monsanto Company guidato da Daniel Connolly, scopr\u00ec il gene per il fattore della permeabilit\u00e0 vascolare (VPF), una proteina dei tumori dei porcellini d'India che Harold Dvorak (Harvard Medical School) aveva gi\u00e0 individuato nel 1983 sulla base della sua capacit\u00e0 di provocare delle perdite nei vasi sanguigni. Il confronto delle sequenze di amminoacidi mostr\u00f2 che i geni VPF e VEGF erano identici.\nIl VEGF poteva quindi indurre alla proliferazione delle cellule dei vasi sanguigni in coltura ma nessuno sapeva se fosse stato capace di farlo anche negli animali. Ferrara dimostr\u00f2 che nei ratti, l'attivit\u00e0 del gene VEGF \u00e8 correlata alla crescita dei vasi sanguigni sia temporalmente che spazialmente.\nTuttavia, questi collegamenti non chiarirono se il VEGF provocasse o accompagnasse semplicemente il processo dell'angiogenesi. Per risolvere il problema, Ferrara valut\u00f2 se reprimendo il VEGF si annullasse la formazione di nuovi vasi sanguigni in un essere vivente, l'obiettivo era dunque quello di annullare gli effetti della proteina nelle cavie da laboratorio.\nNel 1996, il gruppo di Ferrara e un team guidato da Peter Carmeliet (Vlaams Instituut voor Biotechnologie) scoprirono, indipendentemente l'uno dall'altro, che, interrompendo una singola copia di VEGF nei topi, si assiste alla morte precoce degli embrioni nel loro sviluppo.\nQuesto risultato fu sorprendente in quanto gli embrioni conservarono una copia operativa del gene. Inoltre, questa scoperta indic\u00f2 che anche gli altri membri della famiglia VEGF emersi dall'esperimento, non riuscivano a compensare la perdita anche parziale del VEGF. Queste osservazioni indicarono quindi che i roditori sono particolarmente sensibili al dosaggio di VEGF e stabilirono che questa proteina ha un ruolo fondamentale per l'embriogenesi.\nPer provare il ruolo del VEGF in un animale adulto, Ferrara sfrutt\u00f2 il suo recettore, scoperto nel 1992 con l'aiuto di Lewis T. Williams (Universit\u00e0 della California, San Francisco). Questa proteina si trova su cellule endoteliali, dove si lega con il VEGF e, in risposta, innesca alcune attivit\u00e0 cellulari.\nFerrara accorci\u00f2 il recettore in modo che non si associasse alle cellule; nonostante tutto, il VEGF fu intercettato e quindi la sua funzione inibita.\nNel 1998, Ferrara registr\u00f2 che nei topi adulti, il recettore modificato annullava quasi completamente l'angiogenesi nel tessuto che viene normalmente a contatto con i vasi sanguigni e che questo impediva al tessuto di svolgere i suoi compiti biologici.\nQuesto studio dimostr\u00f2 quindi l'importanza del VEGF nella fisiologia di un adulto normale.\nNel frattempo, al fine di contrastare le malattie, Ferrara aveva portato avanti anche altri metodi di inattivazione VEGF. A tal proposito aveva sviluppato un anticorpo monoclonale in grado di neutralizzare il VEGF umano: come registrato nel 1993 esso impedisce a diverse linee cellulari tumorali umane di moltiplicarsi dopo che sono state impiantate nei topi.\nQuesti risultati hanno fornito la prima prova diretta che la crescita del tumore dipende dall'angiogenesi e hanno aperto la porta per l'uso clinico di farmaci anti-VEGF.\nNel 1994, Ferrara cominci\u00f2 ad occuparsi delle malattie della retina. Lui e Lloyd Paul Aiello (Brigham and Women's Hospital e Harvard Medical School), analizzarono il fluido dagli occhi di pazienti con disturbi della retina derivanti da cause diverse, e scoprirono che il VEGF \u00e8 correlato alle condizioni che portano alla formazione di nuovi vasi sanguigni, ma non con altre malattie.\nPer verificare se bloccando il VEGF si potessero eliminare le malattie dell'occhio causate dall'angiogenesi patologica, Ferrara iniett\u00f2 un derivato del recettore del VEGF negli occhi di alcuni topi con questo tipo di malattia alla retina. Nel 1995 riscontr\u00f2 quindi la formazione di nuovi vasi sanguigni in 46 dei 47 animali presi come cavie.\nL'anno successivo, condusse con Anthony Adamis (Children's Hospital, Boston) degli esperimenti su scimmie che soffrivano di una patologia oculare correlata. In quel contesto, l'anticorpo monoclonale che Ferrara stesso aveva usato per ostacolare la crescita del tumore, ostacol\u00f2 la formazione di vasi sanguigni.\nQuesti esperimenti suggerirono che l'agente anti-VEGF potesse combattere una malattia umana che nasce anche da inadeguata vascolarizzazione, DMLE essudativa, una delle principali cause di grave e irreversibile perdita della vista negli anziani.\nFerrara decise allora di lavorare sull'anticorpo monoclonale del topo piuttosto che sul recettore solubile per uso terapeutico, anche perch\u00e9 sapeva che avrebbe potuto renderlo tollerabile al sistema immunitario umano attraverso l'innesto di una porzione del VEGF su un anticorpo umano.\nFerrara e i suoi colleghi valutarono la possibilit\u00e0 di far arrivare il prodotto, chiamato Bevacizumab, all'occhio iniettandolo nel flusso sanguigno. Temevano, tuttavia, la presenza sistemica di un agente che interferisce con la formazione di vasi sanguigni in una popolazione anziana con elevato rischio di malattie cardiovascolari. Pertanto, gli scienziati scelsero di iniettarlo direttamente nell'occhio.\nCon questo obiettivo in mente, Ferrara e Henry Lowman (Genentech) svilupparono un derivato pi\u00f9 piccolo dell'anticorpo anti-VEGF, Ranibizumab, prevedendo che esso avrebbe penetrato la retina meglio del suo genitore, sarebbe stato pi\u00f9 potente e avrebbe portato un rischio minore di certe risposte infiammatorie.\nNel 2000, Ferrara e i suoi colleghi, tra cui Philip J. Rosenfeld (University of Miami Miller School of Medicine) e David M. Brown (Methodist Hospital, Houston), iniziarono uno studio clinico sulla DMLE essudativa con questo anticorpo anti-VEGF.\nLe sperimentazioni multicentriche su pi\u00f9 di 1000 pazienti portarono a risultati incoraggianti. Il farmaco non solo arresta la perdita della vista, ma migliora la vista in molti pazienti dopo un anno di iniezioni mensili; i suoi effetti persistono anche nel secondo anno di studio.\nAltre terapie disponibili sono meno efficaci a contrastare la malattia e non ripristinano la vista.\nIl 30 giugno 2006, l'agenzia regolatoria FDA ha approvato la Ranibizumab (Lucentis\u00ae) per il trattamento della DMLE essudativa. Due anni prima, il composto progenitore (Avastin\u00ae) era stato approvato per il cancro del colon metastatico, e molte persone ora stanno ricevendo questo farmaco \"Off-label\" per la DMLE essudativa.\nIl lavoro di Ferrara sta rivoluzionando la qualit\u00e0 della vita per molti degli statunitensi affetti da DMLE essudativa, stimati in 1,2 milioni. In tutto il mondo, oltre un milione di pazienti ha gi\u00e0 ricevuto la terapia con l'anticorpo anti-VEGF. Molti altri probabilmente ne beneficeranno nei prossimi decenni, dato che la frequenza della malattia aumenta rapidamente a causa dell'invecchiamento della popolazione mondiale."}
{"id": "4404263", "revid": "1543377", "url": "https://it.wikipedia.org/wiki?curid=4404263", "title": "Discografia di Pikku G", "text": "Questa pagina contiene l'intera discografia di Pikku G dagli inizi sino ad ora."}
{"id": "4404270", "revid": "287204", "url": "https://it.wikipedia.org/wiki?curid=4404270", "title": "Nuraghe Adoni", "text": "Il nuraghe Adoni \u00e8 un complesso nuragico risalente all'et\u00e0 del bronzo situato nel comune di Villanova Tulo nella provincia del Sud Sardegna.\nIl sito sorge su un rilievo di 811 m d'altezza tra la regione storica del Sarcidano e la Barbagia di Se\u00f9lo.\nDescrizione.\nI primi scavi risalgono alla met\u00e0 del ottocento e vennero ripresi pi\u00f9 volte negli anni novanta del XX secolo.\nL'intero complesso \u00e8 formato da una torre centrale e da un bastione quadrilobato, circondato da un villaggio. Nel sito sono stati rinvenuti vari reperti quali ceramiche e un frammento di ansa in bronzo del tipo \"Schnabelkanne\"."}
{"id": "4404274", "revid": "523137", "url": "https://it.wikipedia.org/wiki?curid=4404274", "title": "Guerra nordica dei sette anni", "text": ""}
{"id": "4404275", "revid": "1924342", "url": "https://it.wikipedia.org/wiki?curid=4404275", "title": "Aeroporto di \u015e\u0131mkent", "text": "L'Aeroporto di \u015e\u0131mkent (; ) \u00e8 un aeroporto kazako situato a circa 10 chilometri a nord-ovest della citt\u00e0 di \u015e\u0131mkent lungo la strada M32, nella regione del Kazakistan Meridionale. La struttura \u00e8 dotata di una pista con superficie in calcestruzzo lunga e larga 45 m, l'altitudine \u00e8 di 422\u00a0m, l'orientamento della pista \u00e8 RWY 10-28. L'aeroporto \u00e8 aperto al traffico commerciale."}
{"id": "4404277", "revid": "1516566", "url": "https://it.wikipedia.org/wiki?curid=4404277", "title": "Alessandro Volta (disambigua)", "text": ""}
{"id": "4404287", "revid": "287204", "url": "https://it.wikipedia.org/wiki?curid=4404287", "title": "Edgiva di Kent", "text": "Biografia.\nEra figlia di Sigehelm, \"ealdorman\" del Kent (deceduto nel 902, nella battaglia di Holme). Divenne la terza e ultima moglie di Edoardo il Vecchio (dopo Ecgwynn ed Elfleda), al quale diede due figli, Edmondo ed Edredo, e due figlie, Edburga ed Eadgifu. \nRimase vedova nel 924; suo marito venne succeduto sul trono da Atelstano, un figlio avuto dalla prima moglie, il quale regn\u00f2 fino al 939, periodo nel quale Edgiva lasci\u00f2 la corte. Ad Atelstano succedettero uno dopo l'altro i due figli di Edgiva, Edmondo dal 939 al 946 ed Edredo da l\u00ec al 955; \u00e8 riportato che, durante i loro regni, Edgiva fosse una personalit\u00e0 assai influente a corte. A titolo di esempio, in un documento redatto fra il 942 e il 944, la moglie di Edmondo, Elgiva, si firm\u00f2 come \"concubina regis\", posizionandosi tra i vescovi e gli \"ealdormen\", mentre Edgiva si firm\u00f2 come \"mater regis\", sopra a vescovi e arcivescovi e seconda solo ai suoi due figli. Era anche sostenitrice e benefattrice verso la Chiesa.\nAlla morte di Edred, suo nipote Edwing la priv\u00f2 delle sue terre, forse perch\u00e9, durante il litigio di lui con il proprio fratello minore Edgardo, Edgiva si era schierata con quest'ultimo; riebbe le sue terre, con numerosi doni, quando Edgardo succedette a suo fratello sul trono d'Inghilterra, ma non riguadagn\u00f2 pi\u00f9 la prestigiosa posizione a corte che aveva avuto un tempo; l'ultimo documento in cui \u00e8 citata \u00e8, come testimone, ad un contratto stipulato nel 966."}
{"id": "4404303", "revid": "1851848", "url": "https://it.wikipedia.org/wiki?curid=4404303", "title": "Renato Castiglioni", "text": "Carriera.\nA partire dalla stagione 1922-1923 disputa con il Verona sette campionati di massima serie (Prima Divisione e successivamente Divisione Nazionale) per un totale di 65 presenze."}
{"id": "4404305", "revid": "466539", "url": "https://it.wikipedia.org/wiki?curid=4404305", "title": "Paul Gosar", "text": "Biografia.\nNato nel Wyoming in una famiglia di origini slovene e basche, Gosar ha un fratello di nome Pete, candidato a governatore del Wyoming con il Partito Democratico.\nPaul invece, dopo aver lavorato come dentista in Arizona per oltre venticinque anni, nel 2009 si candid\u00f2 alla Camera dei Rappresentanti come membro del Partito Repubblicano. Nelle elezioni Gosar riusc\u00ec a sconfiggere di misura la deputata democratica in carica Ann Kirkpatrick e approd\u00f2 cos\u00ec al Congresso.\nDue anni dopo Gosar chiese la rielezione in un altro distretto e venne riconfermato; nella stessa tornata elettorale anche la Kirkpatrick riconquist\u00f2 il suo vecchio seggio. Gosar \u00e8 giudicato un repubblicano di stampo conservatore, specialmente in materia sociale."}
{"id": "4404306", "revid": "15756", "url": "https://it.wikipedia.org/wiki?curid=4404306", "title": "Chocolate com pimenta", "text": "Chocolate com pimenta (in italiano \"Cioccolato con pepe\") \u00e8 una telenovela brasiliana trasmessa e prodotta da TV Globo. \u00c8 stata trasmessa come telenovela delle sei, un tipo di telenovela avente una trama semplice ambientata nel passato, dall'8 settembre 2003 al 7 maggio 2004 ed \u00e8 stata ritrasmessa nel 2006 e nel 2012.\nTrama.\nPrima parte.\n1922. Ana Francisca \u00e8 una ragazza dolce, ma si veste con vestiti fuori-moda, ha un'acconciatura all'antica e ha una montatura d'occhiali pesante, perci\u00f2 \u00e8 considerata una ragazza brutta. Vive nel sud del Brasile insieme ai genitori. Ma i suoi genitori vengono uccisi da banditi e lei per salvarsi \u00e8 costretta a fuggire presso dei parenti che vivono a Ventura. A Ventura vivr\u00e0 con la nonna con i zii e con i cugini, e diventa amica di Celina una ragazza dolce e gentile che vive con suo padre e sua sorella, di nome Gra\u00e7a e sua madre \u00e8 morta precocemente. Celina e Gra\u00e7a amano lo stesso uomo, il romantico avvocato Guilherme.\nAna, per contribuire alle spese di casa, il pomeriggio dopo la scuola lavora come donna delle pulizie presso la fabbrica di cioccolato Bombom. L\u00ec Ana diventa amica di Ludovico, il proprietario della fabbrica che in realt\u00e0 inganna Ana fingendo di essere un operaio per spiare sua sorella Jezebel, che gestisce la fabbrica al posto suo a causa dei suoi problemi di salute, infatti tutti credono che lui sia a Buenos Aires per curarsi. Ana e Ludovico diventano migliori amici e lei vede in lui il padre che ha perso; Ludovico, vedendo Ana, \u00e8 sorpreso del fatto che possano ancora esistere delle persone cos\u00ec buone come lei.\nCome tutte le ragazze di Ventura, Ana studia nel collegio locale, l\u00ec viene presa in giro da tutti tranne che dalle sue amiche per il suo look all'antica.\nDanilo \u00e8 un playboy che ha avuto delle relazioni con tutte le ragazze della citt\u00e0, ma che dopo si \u00e8 fidanzato con Olga. Danilo inizia a provare un'attrazione per lei e finisce per innamorarsene, cos\u00ec lascia Olga, che non accetta la fine della relazione ed \u00e8 intenzionata a vendicarsi e ad umiliare in tutti i modi Ana.\nIntanto Ana e Daniele hanno il loro primo rapporto, e lei rimane incinta.\nIl giorno del ballo del collegio Olga, in collaborazione con Barbara, zia di Danilo fa cadere addosso ad Ana un secchio pieno di un liquido verde. Cos\u00ec tutti la prendono in giro e ridono di lei, e lei pensa che il colpevole dell'accaduto sia Daniele, cos\u00ec scappa da lui senza dirgli di essere incinta.\nVa a raccontare tutto a Ludovico, e lui, commosso le rivela la sua vera identit\u00e0. Ana perdona Ludovico, si sposano per evitare di lasciare il bambino senza un padre e si trasferiscono a Buenos Aires.\nSeconda parte.\nA Buenos Aires la vita di Ana cambia completamente, impara una nuova lingua straniera, partecipa a lezioni di danza e cambia la sua acconciatura e il suo abbigliamento diventando cos\u00ec molto pi\u00f9 bella. Da alla luce suo figlio, lo chiama Antonio ma il suo soprannome e Tonico. Sette anni dopo Ludovico muore perch\u00e9 non resiste al suo secondo infarto e cos\u00ec Ana, molto addolorata per la morte del marito, decide di tornare insieme a suo figlio Tonico a Ventura, intenzionata di vendicarsi di tutte le umiliazioni subite dagli abitanti.\nLa citt\u00e0 di Ventura accoglie Ana molto onorevolmente, viene organizzato un ballo per lei. Alla festa del ballo lascer\u00e0 tutto sotto shock, quella che prima era considerata un brutto anatroccolo adesso \u00e8 una signora ben vestita che balla il tango. Alla festa annuncia che la fabbrica di cioccolato chiuder\u00e0 per trasferirla a San Paolo. La notizia sconvolger\u00e0 gli abitanti di ventura perch\u00e9 la fabbrica di cioccolato Bombom \u00e8 una delle pi\u00f9 importanti attivit\u00e0 economiche della citt\u00e0 e l\u00ec vi lavorano molti abitanti e la notizia preoccuper\u00e0 anche le quattro persone pi\u00f9 potenti della citt\u00e0: Jezebel, la malvagia sorella di Ludovico, che in passato umili\u00f2 Ana e che sperpera tutto il denaro guadagnato dalla fabbrica per merci costose e pregiate; il secondo \u00e8 Vivaldo, zio di Danilo e prefetto della citt\u00e0 colluso con Jezebel; il terzo \u00e8 il conte Klaus Von Burgo, il pi\u00f9 importante banchiere della citt\u00e0, un uomo senza scrupoli e molto legato al denaro; il quarto \u00e8 Terencio, il padre di Olga, un delegato corrotto che si avvale della sua posizione per emanare leggi assurde. Questi quattro faranno di tutto per convincere Ana a non spostare la fabbrica.\nAna e Danilo si rincontrano, ma rimangono separati. Danilo \u00e8 ancora fidanzato con Olga a causa delle pressioni della sua famiglia, e pensa che Ana abbia sposato Ludovico solo per denaro. Invece Ana pensa che Danilo l'abbia abbandonata nel momento in cui aveva pi\u00f9 bisogno di lui.\nMa non sanno che esiste ancora tra loro un amore reciproco.\nDanilo fa una richiesta di matrimonio ad Ana, lei accetta, ma per vendicarsi di averla abbandonata, lo lascia all'altare facendolo diventare oggetto di scherno da parte di tutta la citt\u00e0. Allora Danilo decide di sposarsi con Olga, ma il giorno prima del matrimonio, Ana, rendendosi conto di amare Danilo, lo seduce, e cos\u00ec il giorno dopo Danilo lascia Olga all'altare rendendola oggetto di scherno davanti a tutta la citt\u00e0.\nIntanto Barbara rivela ad Ana che Danilo con lo scherzo del liquido verde non c'entrava nulla e che in realt\u00e0 ad organizzarlo era stata Olga.\nIntanto Tonico, il figlio di Ana, diventa sempre pi\u00f9 amico di Danilo, e poi sua madre le rivela che lui \u00e8 il suo vero padre.\nOlga inganna Danilo dicendogli di essere incinta di lui, ma lui scopre l'inganno subito dopo.\nJezebel con un documento falso in cui Ludovico dichiarava di lasciare la fabbrica a lei stessa, ruba la fabbrica ad Ana.\nAna, apre un negozio di cioccolatini prodotti artigianalmente e aiuta tutti quelli che sono stati licenziati dalla fabbrica. Dopo alcuni mesi, Ana, vendendo cioccolatini, riesce ad avere il denaro necessario per pagarsi un buon avvocato per dimostrare la falsit\u00e0 del documento.\nDanilo diventa socio di una banca.\nCelina si sposa con Giulherme, che vincendo le elezioni diventa il nuovo prefetto della citt\u00e0.\nAna e Danilo si sposano, e poco prima del matrimonio lei ha una visione in cui vede Ludovico che benedice la nuova famiglia che ha formato. Dopo il matrimonio, Ana scopre di essere incinta per la seconda volta."}
{"id": "4404312", "revid": "767487", "url": "https://it.wikipedia.org/wiki?curid=4404312", "title": "Umberto Manzini", "text": "Carriera.\nDebutta in massima serie con il Verona nella stagione 1928-1929, disputando 8 gare.\nIn seguito gioca con i giallobl\u00f9 per altri quattro anni in Serie B, totalizzando 35 presenze tra i cadetti. In seguito milita anche nel Trento."}
{"id": "4404313", "revid": "767487", "url": "https://it.wikipedia.org/wiki?curid=4404313", "title": "Ultimo Rodini", "text": "Carriera.\nDetto anche Rodini I, debutta in massima serie con il Verona nella stagione 1928-1929, disputando 29 gare.\nIn seguito gioca con i gialloblu una partita nel campionato di Serie B 1929-1930.\nAl termine della stagione 1934-1935 viene messo in lista di trasferimento dalla Soresinese."}
{"id": "4404314", "revid": "144796", "url": "https://it.wikipedia.org/wiki?curid=4404314", "title": "Architettura giacobiana", "text": "L'architettura giacobiana \u00e8 la seconda fase dell'architettura rinascimentale in Inghilterra, venuta dopo l'architettura elisabettiana. Prende il nome dal re Giacomo I d'Inghilterra.\nCaratteristiche.\nIl regno di Giacomo VI di Scozia (o Giacomo I d'Inghilterra) vede la prima decisa adozione dei motivi rinascimentali. Nonostante rimangano le linee generali dello stile elisabettiano, si ha un'applicazione pi\u00f9 consistente ed uniforme, sia in piano, sia in altezza. Vengono abbondantemente usati colonne e pilastri, archi a tutto sesto e tetti piatti con parapetti traforati. A questi elementi classici si aggiungono bugnature prismatiche, dettagli ornamentali sotto forma di cartigli e le losanghe tipiche dello stile elisabettiano.\nStoria ed esempi.\nGi\u00e0 le riproduzioni realizzate durante il regno di Elisabetta I d'Inghilterra si trovano degli elementi classici nell'architettura elisabettiana, tratte principalmente dal libro \"The First and Chief Grounds of Architecture\" di John Shute, pubblicato nel 1563.\nAlcuni esempi di edifici realizzati in questo stile sono Bramshill House, Hatfield House, Aston Hall, Knole House, Holland House, Plas Teg, Bank Hall, Castle Bromwich Hall e Lilford Hall.\nNonostante il termine sia usato prevalentemente per indicare il tipo di architettura prevalente in Inghilterra durante il primo quarto del diciassettesimo secolo, i peculiari dettagli decadenti si trovano anche venti anni prima a Wollaton Hall."}
{"id": "4404320", "revid": "245508", "url": "https://it.wikipedia.org/wiki?curid=4404320", "title": "Nicola Acocella", "text": "Carriera accademica.\nSi laurea con lode in Economia e Commercio presso l'Universit\u00e0 di Roma nel 1963, con una tesi su \"Gli intervalli temporali nell\u2019azione economica pubblica\", il cui relatore \u00e8 Federico Caff\u00e8. Oltre a Federico Caff\u00e8, suo principale riferimento, gli insegnamenti di Giuseppe Guarino e Bruno De Finetti influiscono profondamente sul suo pensiero e orientamento scientifico. Di Federico Caff\u00e8 \u00e8 stato successore nella cattedra di politica economica e finanziaria alla Sapienza, dal 1984 al 2011.\nAttivit\u00e0 scientifica.\nFra le prime analisi spicca l'elaborazione di una versione dinamica della teoria della formazione del prezzo in oligopolio di esclusione, formulata da Joe S. Bain, Paolo Sylos Labini e Franco Modigliani. \u00c8 stato antesignano in Italia degli studi sulle multinazionali e la globalizzazione.\nSulla scia dei lavori di Ezio Tarantelli si interessa di neocorporativismo, esaminando le conseguenze macroeconomiche dei patti sociali, i loro effetti per i soggetti interessati, la scarsa fattibilit\u00e0 dei patti stessi in assenza di un opportuno \"scambio economico\" o \"politico\", la necessit\u00e0 di un patto per l'incremento della dinamica della produttivit\u00e0 in Italia, la sostituibilit\u00e0 del neo-corporativismo con istituzioni alternative quali il grado di conservatorismo della banca centrale e le implicazioni sugli assetti istituzionali dell'Unione europea.\nI contributi pi\u00f9 rilevanti degli ultimi anni sono in materia di fondamenti e teoria della politica economica. Questa disciplina non soltanto viene sistematizzata, con diverse monografie, ma ne vengono approfondite alcune basi portanti (come la teoria della responsabilit\u00e0 personale come base per le politiche redistributive e la teoria dei beni pubblici). Il contributo pi\u00f9 innovativo \u00e8 in materia di teoria della politica economica e ha dato luogo alla monografia scritta con Andrew Hughes Hallett e Giovanni Di Bartolomeo, edita da Cambridge University Press nel 2013, con la quale si fissano sia le condizioni generali di efficacia degli strumenti di politica economica sia quelle di esistenza, unicit\u00e0 e molteplicit\u00e0 dell'equilibrio nei giochi strategici di politica economica. Viene cos\u00ec riformulata su nuove basi, inattaccabili dalla critica, con la quale Lucas aveva dimostrato l\u2019inefficacia di ogni azione pubblica, la teoria classica della politica economica introdotta da Jan Tinbergen, Henri Theil e Ragnar Frisch.\nQuando il premio Nobel per l'economia Amartya Sen parla di Acocella nella sua presentazione del libro \u201cThe Foundations of Economic Policy\u201d, intende sottolineare la stima di cui gode fuori del suo paese, tra i suoi colleghi accademici, l'economista italiano, il cui manuale citato lo inserisce di diritto all'interno del ristretto gruppo di autori che pi\u00f9 hanno contribuito alla moderna della Teoria della Politica Economica, che ha inglobato quella classica.\nAttivit\u00e0 editoriale.\nDal 2007 al 2009 \u00e8 stato editor della \u201cRivista italiana degli economisti\u201d e dell'Infer Journal.\nPubblicazioni scientifiche.\nI principali temi trattati sono stati: Teoria della politica economica, Politica monetaria, Politica fiscale, Unione europea, Policy games fra sindacato, banca centrale e governo, Patti sociali, Mercato del lavoro, Distribuzione del reddito, Teorie della giustizia, Beni pubblici e beni pubblici globali, Equilibrio oligopolistico in un contesto dinamico, Estensione, determinanti ed effetti della globalizzazione, Imprese multinazionali, Decisioni in condizioni di incertezza.\nLe sue pubblicazioni scientifiche, in gran parte in lingua inglese, sono circa 200."}
{"id": "4404322", "revid": "1714743", "url": "https://it.wikipedia.org/wiki?curid=4404322", "title": "Davide di Scozia (conte di Huntingdon)", "text": "La vita.\nDavide di Scozia nacque attorno al 1144 ultimogenito di Enrico di Scozia, che premor\u00ec al padre Davide I di Scozia, e Ada de Warenne, figlia di William de Warenne, II conte del Surrey e di Elisabetta di Vermandois.\nIl contado di Huntingdon fu dato a Davide dopo che suo fratello pi\u00f9 vecchio Guglielmo I di Scozia ascese al trono, Davide invece non riusc\u00ec mai a prendere la corona perch\u00e9 il figlio di Guglielmo, Alessandro II di Scozia succedette al padre nel 1214 senza incidenti di sorta.\nLa sua vicinanza alla casa reale acquis\u00ec importanza quasi un secolo dopo la sua morte, nel 1290 quando si consum\u00f2 la Grande causa relativa alla successione al trono rimasto vacante dopo la morte di Margherita di Scozia che era decededuta bambina senza lasciare eredi. A quel punto Fiorenzo V d'Olanda, che era il pro-pro-nipote di Ada di Scozia (1146 circa-dopo il 1206), che di Davide era la sorella, avanz\u00f2 le proprie pretese suggerendo che Davide avesse rinunciato ai propri diritti ereditari al trono di Scozia. Secondo Fiorenzo tale rinuncia dava a lui la precedenza su tutti gli altri eredi di Davide allora viventi, tuttavia non fu mai in grado di produrre un solo documento che attestasse tale rinuncia.\nDavide mor\u00ec nel 1219.\nIl matrimonio e i figli.\nIl 26 agosto 1190 Davide spos\u00f2 Matilda di Chester, figlia di Ugo di Kevelioc. I due ebbero:\nDavide ebbe anche dei figli illegittimi:\nQuando nel 1290 con la morte di Margherita cess\u00f2 la linea di discendenza di Guglielmo I i discendenti di erano i pi\u00f9 papabili candidati alla successione, la parte del leone la facevano Robert Bruce, V Signore di Annandale insieme a Giovanni di Scozia che discendevano da due delle figlie di Davide, rispettivamente Ada e Margaret."}
{"id": "4404325", "revid": "1200932", "url": "https://it.wikipedia.org/wiki?curid=4404325", "title": "Giovanni Torlonia (politico)", "text": "Biografia.\nGiovanni Torlonia era figlio di Giulio Borghese, dei principi Borghese, e di Anna Maria Torlonia (1855-1901), erede universale del colossale patrimonio del principe del Fucino Alessandro Raffaele Torlonia (1800-1886), che impose allo squattrinato futuro genero, come clausola del contratto matrimoniale con la figlia Anna Maria nel 1872, di assumere il cognome Torlonia a fini dinastici, dando cos\u00ec avvio al ramo secondogenito Torlonia-Borghese.\nAveva un fratello, Carlo (1874-1947), e due sorelle: Teresa, che spos\u00f2 il marchese Gerino Gerini (1871-1927), nominato senatore il 3 ottobre 1920, e Maria, coniugata con Lorenzo Sforza Cesarini junior, duca di Segni, figlio del senatore Francesco Sforza Cesarini (1840-1899) e della Principessa Vittoria Colonna di Paliano.\nGiovanni fece eseguire alcune trasformazioni all'avita villa Torlonia di Roma, convertendo la Capanna Svizzera nell'attuale Casina delle Civette dove si ritir\u00f2 a vivere negli anni venti, avendo concesso il Casino Nobile come residenza ufficiale a Benito Mussolini, che gli pagava un affitto annuale simbolico di una lira. Fece anche edificare un nuovo muro di cinta, il Villino Medievale e il Villino Rosso. In questi anni fu costruito un rifugio contro i bombardamenti nelle catacombe ebraiche del terzo e del quarto secolo, che si trovavano sotto villa Torlonia.\nIl 3 ottobre 1920 Giovanni fu nominato Senatore del Regno d'Italia.\nNel 1923 fond\u00f2 la Banca del Fucino per finanziare le attivit\u00e0 economiche nei territori interessati dalla bonifica del Fucino. Suo fratello Carlo ne divenne il presidente. La banca \u00e8 tuttora di propriet\u00e0 della famiglia Torlonia.\nNel 1920 Giovanni complet\u00f2 la bonifica del Porto di Traiano, da cui emersero numerose statue che oggi fanno parte della collezione Torlonia. La propriet\u00e0 pass\u00f2 poi ai discendenti Sforza Cesarini.\nNel 1937 fu nominato Ministro di Stato.\nGiovanni Torlonia mor\u00ec celibe a Roma l'8 aprile 1938. Il suo funerale fu celebrato il 13 aprile successivo a Roma in forma solenne.\nA Giovanni succedette nei titoli e nei beni il fratello Carlo Torlonia.\nCariche.\nGiovanni Torlonia ricopr\u00ec le seguenti cariche politico-amministrative:"}
{"id": "4404331", "revid": "400694", "url": "https://it.wikipedia.org/wiki?curid=4404331", "title": "Diaframma Records", "text": "La Diaframma Records \u00e8 un'etichetta discografica indipendente fondata nel 1988 dal leader dei Diaframma Federico Fiumani dopo la separazione artistica da Alberto Pirelli e la sua I.R.A. Records.\nPer la distribuzione discografica si appoggia alla Self.\nStoria.\nLa prima pubblicazione dell'etichetta \u00e8 stata l'album \"Boxe\"."}
{"id": "4404336", "revid": "519435", "url": "https://it.wikipedia.org/wiki?curid=4404336", "title": "Dario Farina", "text": "Biografia.\nProduttore e autore di livello internazionale, \u00e8 uno dei compositori italiani di maggior successo, attivo prevalentemente negli anni settanta e ottanta. Ha scritto canzoni per i Ricchi e Poveri, Gianni Morandi, Andrea Bocelli, Al Bano e Romina Power, Nada, Gigliola Cinquetti, Drupi, Fiorella Mannoia, Gilbert Montagn\u00e9, Dalida, Carmelo Pagano, Little Tony, Patty Pravo, Bruno Lauzi, Marcella Bella, Ornella Vanoni, Mal.\nNegli anni concepisce molti brani collaborando, tra gli altri, con Franco Migliacci, Mauro Lusini, Sergio Bardotti, Gian Piero Reverberi, Oscar Avogadro, Toto Cutugno, Pupo e con l'etichetta Baby Records di Freddy Naggiar, dove si crea un sodalizio artistico col paroliere Cristiano Minellono per tutti gli anni ottanta.\nSi \u00e8 presentato varie volte come autore al Festival di Sanremo, ed ha vinto due volte di seguito, nel 1984 con \"Ci sar\u00e0\" cantata da Al Bano e Romina Power e nel 1985 con \"Se m'innamoro\" cantata dai Ricchi e Poveri. Nel 1981 si classifica quinto con \"Sar\u00e0 perch\u00e9 ti amo, \" primo successo dei Ricchi e Poveri nella formazione a tre elementi; nell'anno successivo si \u00e8 piazzato al secondo posto con \"Felicit\u00e0\", brano-manifesto della carriera di Al Bano e Romina Power; mentre nel 1985 si aggiudica il terzo posto con \"Chiamalo amore\" cantata da Gigliola Cinquetti.\nNel 1982 scrive la musica di \"Magnifica serata\", pezzo cantato dai Ricchi e Poveri col testo di Cristiano Minellono, colonna sonora del film \"Scusa se \u00e8 poco\" con Monica Vitti, Ugo Tognazzi e Diego Abatantuono.\n\u00c8 stato coautore nel 1984 con Gian Piero Reverberi della canzone \"Odissea Veneziana\" dei Rond\u00f2 Veneziano, uno dei maggiori successi planetari del gruppo.\nNel 1994 scrive per Andrea Bocelli il brano \"La luna che non c'\u00e8\", con il testo di Antonella Maggio, inserito nell'album di debutto del tenore.\nNel 1986 scrive con il maestro Vince Tempera la musica di \"Highway to Freedom\", su testo inglese rilasciato dal paroliere tedesco Michael Kunze, cantata dai Fahrenheit 104, gruppo composto da Tom Hooker, Maurizio Vandelli, Jane Hill e lo stesso Dario Farina. Contemporaneamente viene realizzata anche la versione italiana di tale brano, con un testo curato da Minellono, che prende il titolo \"Lascia libero il cielo\" e viene incisa dai Ricchi e Poveri nell'album in studio \"Pubblicit\u00e0\" del 1987.\n\u00c8 stato anche cantautore: nel 1982 incide il singolo \"Sei la sola che amo\" che viene portato al successo dai Ricchi e Poveri nel 1984, i quali con questo brano ottengono il primo posto al Festival dell'Atlantico."}
{"id": "4404338", "revid": "1573940", "url": "https://it.wikipedia.org/wiki?curid=4404338", "title": "Hypoplectrodes", "text": "Hypoplectrodes , \u00e8 un genere di pesci d'acqua salata appartenente alla famiglia Serranidae.\nSpecie.\nAl genere appartengono 8 specie:"}
{"id": "4404341", "revid": "36426", "url": "https://it.wikipedia.org/wiki?curid=4404341", "title": "Cultura digitale", "text": "La cultura digitale \u00e8 la cultura che si \u00e8 sviluppata grazie alle nuove tecnologie, e in particolare grazie a Internet.\nStoria.\nLa \"cultura digitale\" comincia a svilupparsi a partire dagli anni '60, quando negli Stati Uniti prendono forma i primi progetti relativi alla rete Internet. Da questo progetto scaturiscono una serie di tecnologie e innovazioni che ci hanno portato sempre pi\u00f9 verso una cultura di tipo digitale. Infatti, in quel periodo aumentano le pubblicazioni, i consumi e la manipolazione delle informazioni, in particolare usando computer e reti di computer. In origine, Internet veniva utilizzato per scambiare dati tra computer, per esempio all'interno di una stessa istituzione; \u00e8 soltanto agli inizi degli anni \u201890 che, grazie a Tim Berners-Lee e al suo World Wide Web (una rete di risorse di informazioni basata sull'infrastruttura di Internet), \u00e8 stato possibile collegare tutti i computer del mondo.\nVari progressi hanno contribuito a sviluppare maggiormente la societ\u00e0 dell'informazione gi\u00e0 nata negli anni \u201860.\nAccanto al W3, si sono sviluppati i primi browser (strumenti per navigare) che hanno permesso la creazione di siti web, che in origine erano i cosiddetti \u201csiti vetrina\u201d, e che successivamente si sono trasformati sempre di pi\u00f9 fino a diventare interattivi grazie al web 2.0. Da quel momento, la societ\u00e0 \u00e8 diventata una network society, tipica della cultura digitale dei giorni nostri.\nI media tradizionali si sono dovuti adeguare alle nuove tecnologie, cos\u00ec non solo si tende a digitalizzare documenti di testo, ma anche la musica, i programmi televisivi, e l'arte. Nasce cos\u00ec anche il fenomeno della convergenza, detta anche multimedialit\u00e0, che riunisce in un unico supporto le funzionalit\u00e0, gli usi e gli scopi di tutti gli altri media.\nCaratteristiche.\nSecondo Deuze Mark, professore associato del Dipartimento di Telecomunicazioni dell'Universit\u00e0 dell'Indiana, la cultura digitale si basa su tre elementi: \"partecipazione\", \"digitalizzazione\" e \"ri-uso\" dell'informazione.\nProdotti della cultura digitale.\nNegli ultimi decenni la cultura digitale ha dato origine a nuovi prodotti come\nQuesti nuovi concetti sono accomunati da intertestualit\u00e0, interattivit\u00e0, multimedialit\u00e0 e digitalizzazione.\nProblematiche.\nLa cultura digitale presenta diversi vantaggi, ma ad essa sono legate anche alcune problematiche.\nIn primo luogo, molte aree geografiche sono ancora sprovviste di infrastrutture che permettono la connessione ad internet. In secondo luogo, molte persone non hanno ancora le conoscenze necessarie per utilizzare il web e le nuove tecnologie.\nUn'altra problematica legata alla cultura digitale consiste nell'enorme quantit\u00e0 di informazioni alle quali si pu\u00f2 avere accesso, ma della cui qualit\u00e0 non si \u00e8 certi. Infatti sul web chiunque pu\u00f2 pubblicare un testo che \u00e8 sottoposto solo al controllo di altri utenti. Un tipico esempio di questo \u00e8 l'autoedizione (o \"self-publishing)\", che prevede che gli e-book vengano pubblicati direttamente dall'autore senza la mediazione di un editore.\nStudiosi della cultura digitale.\nManuel Castells introduce il concetto di \"capitalismo informazionale\", che consiste nel poter comunicare con chiunque in qualsiasi parte del mondo, e poter scambiare informazioni che possono essere trasformate in conoscenze che poi diventano pi\u00f9 efficaci e competitive. Secondo il sociologo l'informazione \u00e8 un valore, ossia un bene che apporta valore culturale.\nAnche il filosofo francese Pierre L\u00e9vy teorizza un concetto chiave per la cultura digitale: l'\"intelligenza collettiva\", un'intelligenza che pu\u00f2 essere valorizzata grazie alle nuove tecnologie e ai nuovi media. A differenza dei media tradizionali questi permettono una partecipazione attiva all'interno di un cyberspazio che non \u00e8 strutturato in modo gerarchico ma prevede che tutti gli utenti siano sullo stesso piano: questo \u00e8 il terreno per l'intelligenza collettiva."}
{"id": "4404345", "revid": "737551", "url": "https://it.wikipedia.org/wiki?curid=4404345", "title": "Virtual Reality &amp; Multi Media Spa", "text": ""}
{"id": "4404347", "revid": "1782831", "url": "https://it.wikipedia.org/wiki?curid=4404347", "title": "Episodi di Gundam Wing", "text": "Questa \u00e8 la lista degli \"'episodi di , serie televisiva anime di genere mecha prodotta dalla Sunrise. La serie, ambientata in uno degli universi alternativi della metaserie \"Gundam\", conta 49 episodi, trasmessi per la prima volta in Giappone tra il 7 aprile 1995 e il 29 marzo 1995 su Bandai Channel.\nIn Italia \u00e8 andata in onda in prima visione su Italia 1 dal 18 settembre 2001, prima ogni marted\u00ec e gioved\u00ec alle 13:30, poi dopo una decina di episodi ogni sabato e domenica alle ore 10:00. La serie \u00e8 stata poi replicata su Italia Teen Television nel 2003, mentre l'edizione home video \u00e8 stata curata dalla De Agostini, che ha distribuito gli episodi in VHS, e da Shin Vision che pubblic\u00f2 i DVD, che per\u00f2 non ha completato l'edizione."}
{"id": "4404370", "revid": "1543377", "url": "https://it.wikipedia.org/wiki?curid=4404370", "title": "Roman Gribbs", "text": "Successivamente, fu giudice della Corte d'Appello del Michigan.\nBiografia.\nRoman Gribbs nacque a Detroit il 29 dicembre, 1925. Crebbe in una fattoria vicino a Capac, nel Michigan. I suoi genitori erano degli immigrati polacchi che erano sostanzialmente contadini, sebbene suo padre avesse lavorato anche nella catena di montaggio della Ford. Dopo le superiori, Gribbs entr\u00f2 nell'esercito fino al 1948. Si laure\u00f2 all'Universit\u00e0 di Detroit nel 1952 in economia e finanza, e nel 1954 in legge. Lavor\u00f2 all'Universit\u00e0 dal 1954 al 1957, e divenne procuratore distrettuale nel 1957, carica che ricopr\u00ec fino al 1964. Lavor\u00f2 per conto proprio dal 1964.\nNel 1968, fu eletto sceriffo della Contea di Wayne per quattro anni. Tuttavia, nel 1969 fu eletto sindaco di Detroit, sconfiggendo l'avversario Richard H. Austin, che divenne successivamente Segretario di Stato del Michigan. Invece di trasferirsi nella \"Manoogian Mansion\", la residenza ufficiale dei sindaci di Detroit, Gribbs mantenne la residenza in un quartiere nella parte nord-occidentale di Detroit. Nel 1973, Gribbs rifiut\u00f2 di ricandidarsi e il suo successore fu Coleman Young; Gribbs \u00e8 stato l'ultimo sindaco bianco di Detroit ad oggi (2013).\nVita privata.\nGribbs \u00e8 rimasto sposato con Katherine Stratis (1932\u20132011) dal 1954 al 1982, da cui ebbe quattro figlie (Paula, Carla, Rebecca, Elizabeth) e un figlio (Christopher). Nel 1990, spos\u00f2 Leola Young Barr."}
{"id": "4404376", "revid": "767487", "url": "https://it.wikipedia.org/wiki?curid=4404376", "title": "Trent Franks", "text": "Biografia.\nNato nel Colorado, Franks era affetto da cheiloschisi congenita. Dopo aver vissuto per qualche tempo nel Texas, si trasfer\u00ec definitivamente in Arizona, dove diresse una piccola impresa per oltre venticinque anni.\nNel 1984 venne eletto all'interno della legislatura statale dell'Arizona, ma dopo solo un mandato venne sconfitto nel tentativo di rielezione. Dopo questa sconfitta, Franks si dedic\u00f2 alla politica a livello locale, finch\u00e9 nel 2002 venne eletto alla Camera dei Rappresentanti. Da allora venne riconfermato per altri sette mandati con elevate percentuali di voto.\nFranks \u00e8 considerato uno dei membri pi\u00f9 conservatori del Congresso. Sposato dal 1980 con Josephine, nel 2008 \u00e8 divenuto padre di due gemelli grazie ad una madre surrogato.\nNel 2017 rassegn\u00f2 le sue dimissioni in seguito ad uno scandalo che l'aveva coinvolto: fu infatti accusato di molestie da alcune collaboratrici per una discussione sulla maternit\u00e0 surrogata."}
{"id": "4404396", "revid": "247222", "url": "https://it.wikipedia.org/wiki?curid=4404396", "title": "Gadzilla", "text": ""}
{"id": "4404397", "revid": "599013", "url": "https://it.wikipedia.org/wiki?curid=4404397", "title": "Charlie Sanders", "text": "Carriera professionistica.\nSanders fu scelto dai Detroit Lions nel corso del terzo giro del Draft NFL 1968 e rimase il tight end titolare della squadra per le successive dieci stagioni. In carriera totalizz\u00f2 336 ricezioni e divenne noto anche per le sue notevoli abilit\u00e0 nel bloccare oltre che come ricevitore. Fu convocato sette volte per il Pro Bowl (1968\u20131971 e 1974\u20131976) e fu inserito nella formazione ideale della NFL degli anni 1970 dai giurati della Pro Football Hall of Fame. Sanders \u00e8 anche membro della North Carolina Sports Hall of Fame e nel 2008 fu inserito nella formazione ideale del 75\u00ba anniversario dei Detroit Lions."}
{"id": "4404399", "revid": "729019", "url": "https://it.wikipedia.org/wiki?curid=4404399", "title": "Tim Hamilton", "text": "Ha recitato in numerosi film pornografici a tema omosessuale.\nBiografia.\n\u00c8 apparso in numerosi film della casa di produzione Bel Ami."}
{"id": "4404414", "revid": "1543377", "url": "https://it.wikipedia.org/wiki?curid=4404414", "title": "Cupa Moldovei 2002-2003", "text": "La Cupa Moldovei 2002-2003 \u00e8 stata la 12\u00aa edizione della coppa nazionale disputata in Moldavia tra il 4 settembre 2002 e il 21 maggio 2003. Vincitore della competizione \u00e8 stato lo Zimbru Chi\u0219in\u0103u, al suo terzo titolo.\nOttavi di finale.\nGli incontri di andata si sono disputati il 4 settembre mentre quelli di ritorno il 16 ottobre 2002.\nQuarti di finale.\nGli incontri di andata si sono disputati il 30 ottobre mentre quelli di ritorno il 13 novembre 2002.\nSemifinale.\nGli incontri di andata si sono disputati il 19 marzo mentre quelli di ritorno il 10 aprile 2003.\nFinale.\nLa finale fu disputata il 21 maggio 2003. Terminata la sfida 0-0 dopo i tempi supplementari, fu vinta dopo i tiri di rigore dallo Zimbru."}
{"id": "4404417", "revid": "205197", "url": "https://it.wikipedia.org/wiki?curid=4404417", "title": "Coppa di Moldavia 2002-2003", "text": ""}
{"id": "4404424", "revid": "1573940", "url": "https://it.wikipedia.org/wiki?curid=4404424", "title": "Brachyphylla cavernarum", "text": "Brachyphylla cavernarum () \u00e8 un pipistrello della famiglia dei Fillostomidi diffuso nei Caraibi.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 80 e 103\u00a0mm, la lunghezza dell'avambraccio tra 59,6 e 71,1\u00a0mm, la lunghezza del piede tra 17 e 23\u00a0mm e la lunghezza delle orecchie tra 18 e 24\u00a0mm.\nAspetto.\nLa pelliccia \u00e8 corta, lanosa e si estende sulle ali fino ai gomiti e alle cosce. Le parti dorsali variano dal grigio-nerastro al marrone scuro, con la base dei peli color avorio e delle aree pi\u00f9 chiare sulla testa, sul collo e lungo una linea che scorre dalle spalle e termina a met\u00e0 della schiena. Le parti ventrali sono marroni. Il muso \u00e8 corto, con una piega cutanea sopra le narici, delle piccole verruche intorno ad un profondo solco presente sul labbro inferiore e agli angoli posteriori della bocca. Le orecchie sono di dimensioni normali, separate e appuntite. Il trago \u00e8 lungo meno della met\u00e0 del padiglione auricolare. Le ali sono attaccate posteriormente alla base della caviglia. I pollici sono relativamente lunghi. La coda \u00e8 ridotta ad un piccolo tubercolo riconoscibile solo al tatto, mentre l'uropatagio \u00e8 ben sviluppato. Il calcar \u00e8 piccolo. Il cariotipo \u00e8 2n=32 FNa=60.\nBiologia.\nComportamento.\nSi rifugia all'interno delle grotte, e talvolta in piccoli gruppi all'interno di edifici abbandonati o nel fogliame degli alberi.\nAlimentazione.\nSi nutre di frutta, particolarmente di mango, papaya, sapodilla, di insetti e di polline.\nRiproduzione.\nDanno alla luce i piccoli alla fine di maggio e gli inizi di giugno.\nDistribuzione e habitat.\nQuesta specie \u00e8 diffusa sulle isole di Porto Rico, Isole Vergini britanniche, Isole Vergini americane e le Piccole Antille.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerata la popolazione presumibilmente numerosa, la presenza in diverse aree protette, la tolleranza alle modifiche ambientali e il proprio habitat non eccessivamente in declino, classifica \"B.cavernarum\" come specie a rischio minimo (LC)."}
{"id": "4404425", "revid": "1543377", "url": "https://it.wikipedia.org/wiki?curid=4404425", "title": "Bauger Futbol Club", "text": "Il Bauger Futbol Club \u00e8 una squadra di calcio professionale con sede a Santo Domingo, Repubblica Dominicana. Fondata nel 1989 come \"Scuola di Calcio Jorge Rolando Bauger\", la squadra ha cambiato nome in Bauger FC nel 2010. Ha giocato nella Primera Divisi\u00f3n dominicana."}
{"id": "4404426", "revid": "118201101", "url": "https://it.wikipedia.org/wiki?curid=4404426", "title": "Ernesto K\u00f6hler", "text": "Biografia.\nPrimogenito del boemo Joseph Venceslau K\u00f6hler (1809 \u2013 1878), gi\u00e0 primo flauto della Cappella della Corte Ducale di Modena, inizi\u00f2 lo studio del flauto col padre. Nel 1869 si trasfer\u00ec a Vienna per ricoprire il posto di primo flauto al Teatro Karl e nel 1871, su invito di Cesare Ciardi, si stabil\u00ec definitivamente a Pietroburgo dove mor\u00ec.\nImportante la produzione di opere didattiche imperniata largamente sullo stile belcantistico, caratteristica principale della scuola flautistica italiana legata al melodramma dove eleganza, fraseggio, espressione, cantabilit\u00e0 erano obiettivi di ogni esecutore."}
{"id": "4404439", "revid": "123968753", "url": "https://it.wikipedia.org/wiki?curid=4404439", "title": "Little Green Bag", "text": "Little Green Bag \u00e8 un singolo del cantante olandese George Baker, inciso con il suo gruppo George Baker Selection a proprie spese. Scritto dallo stesso George Baker (accreditato come Hans Bouwens) in collaborazione con Jan Visser, il brano \u00e8 stato pubblicato nel 1969 su disco in vinile dalla Negram. Il lato B conteneva \"Pretty Little Dreamer\". L'anno successivo, il singolo \u00e8 stato inserito nel primo album edito dalla George Baker Selection, intitolato \"Little Green Bag\".\nIl brano ha raggiunto la nona posizione nella Dutch Top 40 e la terza posizione nella classifica belga. Nell'estate del 1970 ha raggiunto la sedicesima posizione nella classifica Cash Box e la ventunesima nella Billboard Hot 100 statunitense. Nel 1992, il regista Quentin Tarantino ha usato il brano di Baker come colonna sonora del film cult \"Le iene\" durante la presentazione dei titoli di testa, rilanciando notevolmente la notoriet\u00e0 del brano stesso a livello mondiale.\nCover.\nDurante gli anni settanta Luigi Albertelli ha riadattato la canzone in italiano, realizzando la cover \"Un passatempo\" cantata da Nada. Nello stesso periodo I Punti Cardinali hanno inciso \"La borsetta verde\" traducendo il titolo in italiano.\nAltra cover \u00e8 quella pubblicata nel 1999 da Tom Jones in collaborazione con il gruppo canadese Barenaked Ladies all'interno dell'album \"Reload\"."}
{"id": "4404440", "revid": "5695", "url": "https://it.wikipedia.org/wiki?curid=4404440", "title": "Opzione (diritto diplomatico)", "text": "In diritto diplomatico con il termine opzione si intende la possibilit\u00e0 giuridica che i trattati, attinenti a cessioni territoriali, prevedano in favore degli abitanti dei territori ceduti di dichiarare la loro volont\u00e0 di conservare o meno la cittadinanza dello Stato cedente. \nI trattati che stabiliscono ci\u00f2 fanno obbligo allo Stato cessionario di non considerare pi\u00f9 come propri cittadini gli individui che intendono valersi del potere giuridico loro concesso e di non porre ostacolo all'attuazione di siffatto potere. Cos\u00ec intesa, l'opzione tende a temperare l'antico rigido principio secondo il quale gli abitanti di un territorio ceduto erano destinati ad assumere automaticamente la cittadinanza del nuovo Stato sovrano. \nApplicazione.\nIl trattato, che pone norme in tal senso, ne regola altres\u00ec l'attuazione. Esso disciplina in particolare la sfera di applicazione soggettiva delle norme stesse. Ed all'uopo pu\u00f2 giovarsi di particolari criteri, quali la lingua parlata dai possibili optanti, il luogo di nascita, il domicilio o la residenza di essi.\nObblighi derivanti.\nIn base al trattato stesso, l'esercizio del potere giuridico di opzione pu\u00f2 determinare per gli optanti obblighi di diversa natura: segnatamente, quello di abbandonare il territorio dello Stato cessionario e quello, altres\u00ec, di liquidare i propri beni siti nel territorio stesso. \nPotere di opzione.\nIl potere di opzione pu\u00f2 essere previsto non pure dai trattati che originariamente stabiliscono la cessione territoriale, ma anche da successivi accordi. Ci\u00f2 nel senso che gli allogeni di territori, ceduti da uno Stato ad un altro, possono, grazie ad una dichiarazione di volont\u00e0, lasciare i territori stessi, ed essere sollevati della cittadinanza dello Stato cessionario a suo tempo acquistata (esempio in tal senso \u00e8 l'accordo italo-tedesco del 1939, in ordine agli abitanti dell'Alto Adige)."}
{"id": "4404447", "revid": "144796", "url": "https://it.wikipedia.org/wiki?curid=4404447", "title": "Il massacro di Chio", "text": ""}
{"id": "4404453", "revid": "124891054", "url": "https://it.wikipedia.org/wiki?curid=4404453", "title": "Kyrsten Sinema", "text": "Biografia.\nNata in Arizona in una famiglia mormone, i suoi genitori divorziarono quando era piccola. Dopo aver studiato alla Brigham Young University, Sinema si laure\u00f2 in legge all'Universit\u00e0 statale dell'Arizona ed esercit\u00f2 per diversi anni la professione di avvocato penalista.\nNel 2002 si candida per un seggio alla \"Camera dei Rappresentanti dell'Arizona\", presentandosi come indipendente nella lista dei Verdi. Dopo aver perso l'elezione, Sinema ader\u00ec al Partito Democratico e due anni dopo si ripresent\u00f2 alle elezioni, riuscendo a vincere. Venne rieletta tre volte, finch\u00e9 nel 2010 approd\u00f2 al \"Senato di stato dell'Arizona\".\nNel 2011 annunci\u00f2 la propria candidatura alla Camera dei Rappresentanti nazionale per un seggio di nuova creazione e l'anno successivo riusc\u00ec ad essere eletta, divenendo la prima bisessuale dichiarata del Congresso, oltre che l'unica non affiliata religiosamente. La campagna elettorale era stata molto discussa in quanto il suo avversario repubblicano l'aveva definita \"una hippie pagana\". Negli anni successivi fu rieletta deputata per altri due mandati.\nNel settembre 2017 decide di candidarsi per il seggio di Classe I al Senato degli Stati Uniti, occupato fino ad allora dal repubblicano Jeff Flake. Sinema vinse le primarie democratiche nell'agosto del 2018 e nelle elezioni generali affront\u00f2 come avversaria repubblicana la collega deputata Martha McSally, in una competizione che avrebbe eletto la prima donna senatrice dello stato. Al termine di una campagna elettorale molto combattuta e di uno spoglio dei voti che si protrasse per una settimana, Sinema risult\u00f2 vincitrice. Divenne cos\u00ec la prima donna eletta al Senato dall'Arizona, la prima donna bisessuale eletta al Senato, nonch\u00e9 la prima candidata democratica a vincere un'elezione al Senato in Arizona dopo 24 anni.\nPoche settimane dopo, prima dell'insediamento di Sinema, il senatore Jon Kyl rassegn\u00f2 le dimissioni e il governatore dell'Arizona Doug Ducey si trov\u00f2 a dover determinare un successore; la scelta ricadde proprio su Martha McSally, che quindi prest\u00f2 giuramento come senatrice lo stesso giorno della rivale Sinema, alla quale tuttavia fu riconosciuta la maggiore anzianit\u00e0 per via della legittimazione popolare del voto.\nKyrsten Sinema \u00e8 una dei democratici pi\u00f9 moderati del Congresso, membro della Blue Dog Coalition durante il suo mandato alla Camera.\nPosizioni politiche.\nKyrsten Sinema \u00e8 posizionata nell'ala pi\u00f9 a destra del Partito Democratico. Usando l'ex senatore repubblicano dell'Arizona John McCain come modello, non ha esitato a votare contro le posizioni della maggioranza del suo partito. Nei primi 100 giorni della presidenza di Joe Biden, ha votato contro l'aumento del salario minimo federale a 15 dollari l'ora come parte del pacchetto di stimolo per affrontare gli effetti della pandemia COVID-19. Era anche tra i democratici del Senato che si sono opposti alla nomina di Neera Tanden, il candidato di Joe Biden a capo del bilancio della Casa Bianca. \u00c8 anche un'avversaria del Green New Deal e blocca l'abolizione dell'ostruzionismo, la procedura che permette di bloccare una legge al Senato.\nNell'aprile 2021, lei e l'altro senatore democratico dell'Arizona, Mark Kelly, hanno sostenuto la dichiarazione dello stato di emergenza da parte del governatore repubblicano dello stato, Doug Ducey, cos\u00ec come l'invio da parte di quest'ultimo di truppe della Guardia Nazionale al confine con il Messico per affrontare una crisi migratoria. Allo stesso tempo, ha in programma di introdurre una legge bipartisan con il senatore repubblicano John Cornyn del vicino Texas per arginare il flusso di migranti attraverso il confine con il Messico.\nQuesti voti gli sono valsi le critiche dell'ala sinistra del Partito Democratico. Nell'estate del 2021, le proteste fuori dal suo ufficio a Phoenix sono state organizzate dai giovani del Sunrise Movement, un gruppo di attivisti del clima. A loro si sono uniti attivisti dei diritti civili, tra cui il reverendo Jesse Jackson, e figure del movimento operaio come Dolores Huerta."}
{"id": "4404481", "revid": "154893", "url": "https://it.wikipedia.org/wiki?curid=4404481", "title": "Hot swapping", "text": ""}
{"id": "4404484", "revid": "15756", "url": "https://it.wikipedia.org/wiki?curid=4404484", "title": "Mick Tingelhoff", "text": "Carriera universitaria.\nDopo aver frequentato l'istituto superiore, la Lexington High School, della sua citt\u00e0 presso il quale fu nel 1957 centro All-American, All-State ed All-Conference come senior, Tingelhoff decise di giocare per i Nebraska Cornhuskers, la squadra di football dell'Universit\u00e0 del Nebraska a Lincoln, i quali a suo dire furono quelli pi\u00f9 interessati ad assicurarsi le sue prestazioni. Dopo esser stato \"redshirt\" nel 1958 (non poteva disputare incontri ufficiali ma solo allenarsi durante la settimana), entr\u00f2 a far parte del roster attivo l'anno seguente, nel quale Nebraska riusc\u00ec a porre fine alla storica striscia di 74 vittorie consecutive degli Oklahoma Sooners (Tingelhoff ancora conserva un pezzo delle porte abbattute dagli 'Huskers al termine della partita), rimanendo sino al 1960 riserva del centro titolare, il capitano Don Fricke tornato a ricoprire tale ruolo dopo esser stato fullback nel 1958. Nell'ultimo anno in Nebraska Tingelhoff fu co-capitano della sua squadra, guadagnando finalmente il posto da titolare nella sua squadra che con lui in campo raggiunse quota 205,5 yard in media a partita in \"total offense\", migliore risultato dell'ateneo dal 1956. Il triennio 1959-61 fu comunque molto complicato per Nebraska che arriv\u00f2 ad accumulare appena 11 vittorie, mancando di conseguenza in ciascuno di essi l'accesso ai Bowl di fine stagione. Tingelhoff dal canto suo riusc\u00ec comunque a prendersi la soddisfazione di essere convocato al termine della stagione 1961 a due importanti All-Star game universitari, il Senior Bowl (equivalente universitario del professionistico Pro Bowl) e all'All American Bowl nonostante non fosse stato eletto n\u00e9 All-American n\u00e9 All-Conference. Per i suoi meriti sportivi nel 1980 fu inserito nella Hall of Fame dell'Universit\u00e0 del Nebraska, stesso riconoscimento conferitogli nel medesimo anno dalla Nebraska High School Hall of Fame.\nMuore a 80 anni, dopo una lunga battaglia con l'Alzheimer, l'11 settembre 2021.\nCarriera professionistica.\nDopo non esser stato scelto durante il Draft NFL 1962, Tingelhoff firm\u00f2 come undrafted free agent con i Vikings un contratto come centro debuttando nel secondo match di pre-stagione: da quel momento non salt\u00f2 pi\u00f9 neanche una partita giocando un totale di 240 partite in carriera, prendendo parte ad ognuna di esse dall'inizio. Tingelhoff rese la offensive line dei Vikings molto solida e ben equilibrata spianando la strada sia ai lanci del quarterback Fran Tarkenton sia alle corse del runningback Chuck Foreman. Risultato di ci\u00f2 fu il conseguimento da parte dei Vikings del titolo NFL 1969 e del raggiungimento di 4 finali di Super Bowl a cavallo tra il 1969 e il 1976, tutte perse da Minnesota. Tingelhoff fu uno dei 10 Vikings a giocare tutte e quattro le finali. Al momento del suo ritiro, avvenuto nel 1978, Tingelhoff era il 2\u00ba giocatore di tutti i tempi per match consecutivi disputati in NFL, mentre a tutt'oggi occupa la settima piazza in questa speciale classifica, a pari merito con Ryan Longwell, Ronde Barber e London Fletcher."}
{"id": "4404485", "revid": "79968", "url": "https://it.wikipedia.org/wiki?curid=4404485", "title": "Incidente diplomatico", "text": "In diritto diplomatico con il termine incidente diplomatico si intende l'accadimento che sopravviene nelle relazioni tra due Stati, quando uno di essi considera il comportamento dell'altro lesivo dei suoi diritti subiettivi e dei suoi stessi interessi, a tal segno da giustificare un'azione formale nei confronti dell'altro.\nCaratteristiche.\nCos\u00ec inteso, l'incidente diplomatico presenta alcune caratteristiche: esso \u00e8, di solito, subitaneo ed imprevisto nella sua stessa portata; deve avere una rilevanza giuridica sul modo di essere delle relazioni tra i due Stati; deve essere imputabile al soggetto da cui deriva, secondo le regole della responsabilit\u00e0 internazionale; deve essere oggetto, da parte di uno dei soggetti, di una valutazione nelle sue circostanze e delle sue prevedibili conseguenze; e, infine, sulla base di siffatta valutazione, deve dar luogo ad una procedura, istituita dagli organi diplomatici e condotta, sino a quando \u00e8 possibile, per le vie diplomatiche.\nConseguenze.\nLo Stato, i cui diritti ed interessi sono stati lesi dall'accadimento, conserva un'ampia sfera di libert\u00e0 ai fini dell'instaurazione dell'incidente diplomatico, ed avuto riguardo ai suoi sviluppi. Compete, invero, soltanto ad esso valutare le circostanze e le possibili conseguenze ed il significato politico del fatto accaduto. E ad esso spetta scegliere la procedura da seguire. Se, cio\u00e8, convenga limitarsi ad una domanda di spiegazioni; ovvero, presentare formale protesta; oppure, esigere una riparazione; o, infine, formulare le sue richieste in termini ultimativi.\nSviluppi.\nVari possono essere, quindi, gli sviluppi dell'incidente diplomatico. Pu\u00f2 essere considerato chiuso, se le spiegazioni fornite ed il comportamento assunto dallo Stato, per il quale l'incidente \u00e8 sorto, sono considerati dall'altra parte soddisfacenti. Pu\u00f2 dar luogo, invece, ad una controversia internazionale, suscettibile di essere composta grazie ad una delle procedure internazionali istituita all'uopo; pu\u00f2 aggravarsi, invece, sino al punto di sboccare in una crisi internazionale, crisi che pu\u00f2 essere tanto profonda da causare una guerra.\nEsempi.\nSono noti esempi di incidente diplomatico il dispaccio di Ems del luglio 1871, la crisi di Fashoda del 1898 e l'attentato mortale di Sarajevo del 28 giugno 1914. In tempi pi\u00f9 recenti si pu\u00f2 ricordare il blocco di Berlino del 1948-49 e la crisi degli ostaggi in Iran del 1979."}
{"id": "4404486", "revid": "931546", "url": "https://it.wikipedia.org/wiki?curid=4404486", "title": "Acer Aspire", "text": "Aspire \u00e8 una serie di personal computer, prodotta da Acer.\nLa serie Aspire \u00e8 stata portata sul mercato nel 1999, come sostituzione della serie \"AcerPower\", quando il \"1151 Aspire\" venne introdotto nel mercato (modello caratterizzato da una CPU Intel Pentium avente una potenza di 200\u00a0MHz).\nModelli della serie Aspire.\nMolti dei computer portatili Aspire, quali il modello 8920G, hanno un lettore Blu-ray. \nAcer \u00e8 stato il primo ad includere questa unit\u00e0 nei computer portatili.&lt;br&gt;La maggior parte dei computer portatili Aspire sono dotati di schermi resistenti all'acqua.\nDi seguito vengono illustrati i modelli di Aspire:"}
{"id": "4404492", "revid": "599013", "url": "https://it.wikipedia.org/wiki?curid=4404492", "title": "Kari Liimo", "text": "Carriera.\nIn carriera ha giocato a lungo nell'Helsingin Kisa-Toverit; ha vestito la maglia del Turun Riento per una stagione, ed ha chiuso la carriera nell'Espoon Honka nel 1976. Dal 1965 al 1969 ha giocato negli Stati Uniti con la Brigham Young University. Per 6 volte \u00e8 stato eletto MVP del campionato finlandese.\nDetiene il record di punti totali realizzati con la : tra il 1960 e il 1974 ha disputato 154 partite, mettendo a segno punti.\nDa allenatore, ha guidato la nel biennio 1982-1984 e dal 1999 al 2001. Ha vinto il riconoscimento di miglior allenatore del campionato finlandese in tre occasioni."}
{"id": "4404650", "revid": "242446", "url": "https://it.wikipedia.org/wiki?curid=4404650", "title": "MasterChef Italia (seconda stagione)", "text": ""}
{"id": "4404792", "revid": "729019", "url": "https://it.wikipedia.org/wiki?curid=4404792", "title": "Luigi Albanese", "text": "Caporale Maggiore dell'esercito degli Stati Uniti durante la Guerra del Vietnam, ha ricevuto la Medal of Honor per l'azione nella quale ha liberato il suo plotone finito sotto il fuoco dei cecchini.\nBiografia.\nLuigi Albanese nacque a Cornedo Vicentino nel 1946, per poi emigrare con i genitori negli Stati Uniti all'et\u00e0 di due anni. Si laure\u00f2 alla Franklin High School a Seattle per poi lavorare brevemente per la Boeing. Il 26 ottobre 1965 si arruol\u00f2 nell'esercito degli Stati Uniti. Ricevuta la formazione di base a Fort Carson (Colorado) venne assegnato al 7 \u00b0 Cavalleggeri che faceva parte della Prima Divisione di Cavalleria ed inviato in Vietnam nell'agosto del 1966.\nNel dicembre 1966, mentre era di pattuglia nella Repubblica del Vietnam con la compagnia B del 5 \u00b0 Battaglione cavalleria, la sua unit\u00e0 fu oggetto di un pesante attacco a fuoco da posizioni nemiche nascoste. Durante il combattimento che ne segu\u00ec, Albanese riusc\u00ec a uccidere otto cecchini nemici prima di venire ferito a morte. Il suo sacrificio permise alla sua unit\u00e0 di oltrepassare il luogo dell'agguato per questo motivo il 16 febbraio 1968 il Pentagono gli confer\u00ec la Medal of Honor come riconoscimento postumo.\nIl corpo \u00e8 sepolto a Seattle nel Parco alla Memoria Evergreen Washelli Memorial Park. La sua lapide si trova al numero 12E, riga 131. Il suo nome si trova anche all'interno del Vietnam War Memorial. Nel 2014 nel suo paese natale \u00e8 stata intitolata una via a suo nome.\nOnorificenze.\nCitazione:"}
{"id": "4404794", "revid": "580197", "url": "https://it.wikipedia.org/wiki?curid=4404794", "title": "Leaving (Skrillex)", "text": "Leaving \u00e8 il sesto EP del produttore discografico statunitense Skrillex, pubblicato il 2 gennaio 2013 esclusivamente ai membri della The Nest (servizio di abbonamento alla OWSLA). I tre brani sono stati caricati sul canale YouTube di Moore il giorno seguente.\nBrani.\nIl brano \"Scary Bolly Dub\" era stata precedentemente eseguito dal vivo e diffuso attraverso internet per circa un anno prima di essere ufficialmente pubblicato. Una versione mixata \u00e8 stata presentata al Caspa Sessions Presents Dubstep 2012. La canzone contiene dei campioni delle tracce del 2010 \"Scary Monsters and Nice Sprites\" e \"Fucking Die 1\". In un messaggio personale per i membri di The Nest, Moore ha detto che usa il brano .\nLa title-track \u00e8 stata creata nella camera d'albergo di Moore in Messico mentre \"The Reason\" \u00e8 stato terminato un'ora prima della pubblicazione nella camera d'albergo di Moore a Miami."}
{"id": "4404802", "revid": "111787289", "url": "https://it.wikipedia.org/wiki?curid=4404802", "title": "Warri Wolves Football Club", "text": "Il Warri Wolves FC (formalmente chiamato NPA FC) \u00e8 un club di calcio nigeriano militante nella Nigeria Premier League. Il club ha sede a Warri.\nI colori sociali della societ\u00e0 sono il giallo-blu.\nI suoi giocatori sono comunemente chiamati \"Wolves\", ovvero \"I Lupi\".\nLa squadra gioca le gare casalinghe allo stadio Warri Township Stadium"}
{"id": "4404804", "revid": "36426", "url": "https://it.wikipedia.org/wiki?curid=4404804", "title": "Arte senese", "text": ""}
{"id": "4404810", "revid": "1305772", "url": "https://it.wikipedia.org/wiki?curid=4404810", "title": "Lunga navigazione aerea", "text": "La ricompensa militare per lunga navigazione aerea fu istituita in Italia nel 1926 e con alcune modifiche, \u00e8 conferita ancora oggi allo scopo di attestare il compimento di venti, quindici e dieci anni di servizio aeronavigante.\nMedaglia militare aeronautica.\nLa medaglia militare aeronautica fu istituita nel Regno d'Italia con regio decreto 9 luglio 1926, n. 1376 allo scopo di accordare uno speciale distintivo onorifico ai militari della Regia aeronautica e degli altri corpi armati dello Stato che avevano obbligo di volo e che si rendevano benemeriti per il lungo esercizio di volo.\nLa medaglia poteva essere di I grado (d'oro), di II grado (d'argento) o di III grado (di bronzo).\nCon il regio decreto 31 agosto 1928, n. 2098 la norma istitutiva fu abrogata e la medaglia sostituita dalla medaglia militare aeronautica di lunga navigazione aerea concedibile per premiare l'anzianit\u00e0 di servizio ma non \"ad honorem\" o \"ad memoriam\".\nCriteri di eleggibilit\u00e0.\nLa medaglia era conferita dal Ministero dell'Aeronautica ai militari di qualunque grado, muniti di brevetto militare aeronautico, che avevano compiuto 25 anni per la medaglia di I grado, 15 anni per la medaglia di II grado, 10 anni per la medaglia di III grado, in servizio aeronavigante presso reparti militari o comandi aeronautici.\nVeniva considerato come servizio utile :\nLa medaglia era inoltre conferita ai militari divenuti permanentemente inabili al volo, mutilati o deceduti in seguito a servizio aeronavigante.\nLa medaglia di grado superiore sostituiva quella di grado inferiore.\nDecreto ministeriale 7 settembre 1926.\nI criteri di eleggibilit\u00e0 e le modalit\u00e0 di concessione furono precisati in maniera dettagliata con Decreto ministeriale del 7 settembre 1926.\nCome previsto dal provvedimento istitutivo, si stabil\u00ec tra le altre cose che nel computo del servizio utile agli effetti della concessione, il tempo trascorso in guerra presso i reparti o comandi aeronautici mobilitati dal 24 maggio 1915 al 4 novembre 1918 sarebbe stato valutato con doppio valore mentre sarebbe stato valutato con valore intero pi\u00f9 un mezzo il tempo trascorso:\nPoteva essere conferita \"ad memoriam\" ai militari brevettati deceduti in seguito ad incidente di volo e \"ad honorem\" ai militari brevettati divenuti permanentemente inabili al volo in seguito ad incidenti di volo, all'atto del decesso o della inabilit\u00e0, prescindendo dalla durata del servizio aeronautico da essi prestato, la Medaglia militare aeronautica di III grado se non era compiuto il tempo utile per maturarne il diritto, oppure quella del grado immediatamente superiore a quella eventualmente gi\u00e0 posseduta.\nLa medaglia poteva essere conferita \"ad honorem\" o \"ad memoriam\", con gli stessi criteri, anche ai militari di qualunque corpo armato dello Stato aventi l'obbligo del volo, anche se non muniti di brevetto militare aeronautico, mutilati o deceduti per cause di servizio aeronavigante.\nInsegne.\nLa medaglia consiste in un disco d'oro, d'argento o di bronzo, del diametro di 33\u00a0mm., che reca:\nIl nastro \u00e8 di seta, color celeste chiaro e reca al centro un'aquila coronata, rispettivamente d'oro, d'argento o di bronzo.\nMedaglia militare aeronautica di lunga navigazione aerea.\nLa medaglia militare aeronautica di lunga navigazione aerea fu istituita nel Regno d'Italia con il regio decreto 31 agosto 1928, n. 2098 allo scopo di accordare uno speciale distintivo onorifico ai militari della Regia Aeronautica che si rendevano benemeriti per il lungo esercizio di volo.\nLa medaglia poteva essere di I grado (d'oro), di II grado (d'argento), o di III grado (di bronzo) ed era identica alla precedente, anche per quanto riguarda il nastro.\nCon lo stesso decreto fu abrogata la norma istitutiva della precedente medaglia militare aeronautica.\nCriteri di eleggibilit\u00e0.\nLa medaglia era conferita ai militari di qualunque grado, sia in servizio che in congedo, che avevano compiuto globalmente, anche in pi\u00f9 riprese, 20 anni di servizio aeronavigante per la medaglia di I grado, 15 anni per la medaglia di II grado e di 10 anni per la medaglia di III grado e che possedevano uno dei seguenti brevetti militari aeronautici:\nRiforma del 1935.\nLa normativa istitutiva del 1928 fu abrogata e la ricompensa nuovamente istituita con modifiche minori, con il regio decreto 19 dicembre 1938, n. 2364 , poi modificato con il regio decreto 12 gennaio 1942, n. 233.\nLa medaglia militare aeronautica di lunga navigazione aerea continu\u00f2 ad essere conferita dal Ministro dell'aeronautica ai militari di qualunque grado, in servizio o in congedo, che possedevano il brevetto di pilota militare di aeroplano o di idrovolante oppure di osservatore militare di aeroplano o di idrovolante e che avessero compiuto globalmente, anche in pi\u00f9 riprese:\ned il numero di ore di volo minimo stabilito dal Ministero dell'aeronautica.\nLa medaglia di grado superiore sostituiva quella di grado inferiore.\nRepubblica italiana.\nLa normativa del 1935 rest\u00f2 in vigore anche dopo la caduta della monarchia e la nascita della Repubblica italiana.\nInsegne.\nLa versione \"repubblicana\" della medaglia fu definita ufficialmente nel 1953, essa consiste in un disco d'oro, argento o bronzo del diametro di 35,5\u00a0mm. che reca:\nIl nastro \u00e8 di color celeste e reca al centro un'aquila ad ali spiegate, dello stesso metallo della medaglia.\nMedaglia di lunga navigazione aerea.\nNel 2010 la normativa esistente \u00e8 stata abrogata e la ricompensa riconfermata come medaglia di lunga navigazione aerea dal \"Codice dell'ordinamento militare\", la relativa disciplina \u00e8 contenuta nel \"Regolamento\", entrambi in vigore dal 2010.\nCriteri di eleggibilit\u00e0.\nLa medaglia \u00e8 conferita dal Ministero della difesa al personale delle Forze Armate e della Guardia di Finanza in servizio o in congedo, in possesso del brevetto in regolare corso di validit\u00e0 di pilota o navigatore militare oppure di osservatore militare di velivolo e che abbia compiuto:\npercependo le indennit\u00e0 di aeronavigazione per semestre.\nLa Medaglia di grado superiore sostituisce quella di grado inferiore.\nInsegne.\nLa medaglia va portata appesa ad un nastro di seta celeste chiaro, recante al centro un'aquila d'oro, d'argento o di bronzo.\nIl Ministero della difesa rilascia i brevetti di autorizzazione a fregiarsi della medaglia.\nVersione per la Polizia di Stato.\nCon Decreto ministeriale del 5 giugno 1990 \u00e8 stata istituita una nuova versione della medaglia per gli appartenenti alla Polizia di Stato: la medaglia al merito di lunga navigazione aerea in tre classi:\nInsegne.\nLa medaglia consiste in un disco d'oro, argento o bronzo del diametro di 35\u00a0mm. che reca:\nLa medaglia si porta al alto sinistro del petto appesa ad un nastro di seta color cremisi della larghezza di 37\u00a0mm., tramezzato da una lista in palo di colore azzurro della larghezza di 21\u00a0mm.\nIl nastro reca al centro una stelletta dello stesso metallo della medaglia.\nVersione per il Corpo forestale dello Stato.\nCon Decreto ministeriale 444/298 del 27 luglio 2006 \u00e8 stata istituita una nuova versione della ricompensa: la medaglia di lunga navigazione aerea in tre classi destinata agli appartenenti al Corpo forestale dello Stato che abbiano conseguito uno dei brevetti aeronautici riconosciuti dall'Amministrazione, secondo le seguenti modalit\u00e0:\nLa medaglia di classe superiore assorbe quelle di grado inferiore.\nInsegne.\nLa medaglia consiste in un disco d'oro, argento o bronzo del diametro di 36\u00a0mm. che reca:\nNastro: della larghezza di mm 37, di colore celeste tramezzato da una lista in palo della larghezza di mm 12 composta da tre bande in palo nei colori bianco, verde, bianco della larghezza di mm 5 nelle bande bianche e di mm 2 nella banda verde.\nNastrino: nelle dimensioni di mm 37x10, nella lista, bande e colori del nastro, avr\u00e0 nella parte mediana un'aquila nel colore corrispondente al grado."}
{"id": "4404812", "revid": "664113", "url": "https://it.wikipedia.org/wiki?curid=4404812", "title": "Pontieri", "text": ""}
{"id": "4404813", "revid": "767487", "url": "https://it.wikipedia.org/wiki?curid=4404813", "title": "10 on Ten", "text": "10 on Ten \u00e8 un documentario del 2004 diretto da Abbas Kiarostami presentato nella sezione Un Certain Regard al Festival di Cannes 2004."}
{"id": "4404817", "revid": "110157", "url": "https://it.wikipedia.org/wiki?curid=4404817", "title": "Museo archeologico Antonio Santarelli", "text": "Il Museo archeologico Antonio Santarelli \u00e8 un museo civico della citt\u00e0 di Forl\u00ec che ospita materiale archeologico ritrovato nella zona della provincia di Forl\u00ec-Cesena.\nDal 2013 il museo \u00e8 in fase di revisione e non \u00e8 visitabile. \u00c8 situato al piano terra del Palazzo del Merenda.\nStoria.\nIl museo venne costituito nella seconda met\u00e0 dell'Ottocento da Antonio Santarelli che si occup\u00f2 di ordinare secondo un ordine cronologico la raccolta archeologica allora esistente. Egli stesso condusse campagne di scavo a Bertarina di Vecchiazzano, Villanova e San Varano.\nL'ultimo ordinamento risale al 1960 con l'allestimento del lapidario ad opera di Guido Mansuelli, Giancarlo Susini e Raffaele Turci.\nLa collezione offre un quadro abbastanza completo del popolamento del territorio forlivese dal paleolitico inferiore al VI secolo VII secolo e conserva esemplari archeologici provenienti dal giacimento di Ca' Belvedere di Monte Poggiolo.\n\u00c8 ben rappresentata e documentata anche la fase finale del paleolitico inferiore. Sono infatti conservati esemplari di tecnica Levallois con bifacciali.\nSono anche conservati esemplari archeologici estratti da strutture insediative del neolitico medio (presenza di frammenti fittili decorati nello stile meandro-spiralico evoluto della cultura dei vasi a bocca quadrata, appartenente alla seconda met\u00e0 del IV millennio a.C.) e del neolitico finale.\nSono conservati anche esemplari e reperti ceramici riferibili al periodo Chassey-Lagozza.\nAccette in pietra verde levigata, martelli litici forati, punte di frecce, pugnali di selce costituiscono gli esempi di reperti archeologici appartenenti all'eneolitico.\nUno dei ritrovamenti pi\u00f9 noti, trovato nella stazione di Vecchiazzano, \u00e8 databile all'et\u00e0 del bronzo recente. Sono conservati oggetti di bronzo come pugnali e lame.\nImportante una stele monumentale in arenaria databile tra la fine del VI e gli inizi del VII secolo a.C., scoperta casualmente nelle cave di ghiaia di san Varano.\nAltri importanti reperti archeologici sono quelli ritrovati nella tomba di Carpena, frazione di Forl\u00ec ai piedi delle colline. I reperti sono costituiti da un elmo di bronzo a calotta composita, con tesa decorata a rosette ed un pettorale kardiophylax, in bronzo.\nDi periodo romano sono rilevanti una testa femminile, chiamata \"Venere di Schiavonia\", in nome del rione cittadino presso cui fu scoperta. Sono anche conservati alcuni mosaici in bianco e nero a motivi geometrici e numerosi oggetti di uso quotidiano come ceramiche da mensa, pesi da telaio, lucerne, vetri e suppellettili in bronzo.\nImportante anche una statuetta in bronzo del dio Bes, divinit\u00e0 orientale. Sono anche conservati reperti rinvenuti nella villa extraurbana di Fiumana, frazione del comune di Predappio.\nNel museo sono anche ospitati alcuni pezzi di epoca teodoriciana come un mosaico policromo a motivi marini proveniente da Meldola."}
{"id": "4404820", "revid": "838137", "url": "https://it.wikipedia.org/wiki?curid=4404820", "title": "Tour M\u00e9diterran\u00e9en 2013", "text": "Il Tour M\u00e9diterran\u00e9en 2013, quarantesima edizione della corsa, valido come prova del circuito UCI Europe Tour 2013 categoria 2.1, si svolse in 4 tappe, dal 6 al 10 febbraio 2013, su un percorso totale ridotto a 519,2\u00a0km, con partenza da Limoux ed arrivo a Grasse. Fu vinto dallo svedese Thomas L\u00f6fkvist, del team IAM Cycling, che si impose in 12 ore 27 minuti e 24 secondi, alla media di 41,68\u00a0km/h.\nPartirono da Limoux 166 ciclisti in rappresentanza di 21 squadre; in 100 conclusero la corsa.\nDettagli delle tappe.\n3\u00aa tappa.\nAnnullata per problemi amministrativi"}
{"id": "4404821", "revid": "599013", "url": "https://it.wikipedia.org/wiki?curid=4404821", "title": "Ali Sa\u00efdi-Sief", "text": "Prese parte a tre edizioni dei Giochi olimpici (Sydney 2000, Atene 2004 e Pechino 2008) conquistando, nel 2000, la medaglia d'argento nei 5000 metri piani con il tempo di 13'36\"20.\nAi campionati del mondo di atletica leggera del 2001 vinse la medaglia d'argento nei 5000 metri piani, ma il titolo gli fu tolto in seguito al test anti-doping, dopo essere risultato positivo al nandrolone. Ricevette due anni di squalifica."}
{"id": "4404825", "revid": "76963", "url": "https://it.wikipedia.org/wiki?curid=4404825", "title": "Wolfgang Kohlhaase", "text": "Ha vinto l'Orso d'oro alla carriera al Festival di Berlino 2010.\nNel 1980, assieme a Konrad Wolf, ha codiretto il film \"Solo Sunny\". La pellicola ha partecipato al 30\u00ba Festival di Berlino, dove Renate Kr\u00f6\u00dfner vinse l'Orso d'argento per la migliore attrice\nNel 1985 \u00e8 stato membro della giuria al 35\u00ba Festival di Berlino."}
{"id": "4404828", "revid": "767487", "url": "https://it.wikipedia.org/wiki?curid=4404828", "title": "Locomotiva FS 195", "text": "Le locomotive gruppo 195 erano locomotive a vapore con tender per treni merci, di rodiggio 0-3-0, pervenute dopo la fine della prima guerra mondiale alle Ferrovie dello Stato Italiane in conto risarcimento danni bellici.\nStoria.\nLe locomotive facevano parte del parco rotabili, per trazione di treni merci, delle ferrovie imperial regie di stato austriache (kkStB) presso le quali erano catalogate nel gruppo 35 ed erano state costruite dalle fabbriche di locomotive Sigl e Neust\u00e4dter Lokomotivfabrik di Vienna tra il 1868 e il 1871. Anche il gruppo 35, come altri gruppi di locomotive austroungariche, venne ripartito per la cessione ad altri stati allo scopo di ripagare i danni di guerra dopo la prima guerra mondiale. L'Italia ne ebbe assegnate 5 unit\u00e0 e le FS le omologarono nel gruppo 195. Non sopravvissero agli anni venti: vennero tutte demolite tra il 1924 e 1927."}
{"id": "4404833", "revid": "1543377", "url": "https://it.wikipedia.org/wiki?curid=4404833", "title": "Episodi di Neon Genesis Evangelion", "text": "Gli episodi di \"Neon Genesis Evangelion\", serie televisiva anime sceneggiata da Hideaki Anno e realizzata dallo studio Gainax, sono in totale ventisei. La storia, ambientata nella futuristica citt\u00e0 di Neo Tokyo-3 a distanza di quindici anni da una catastrofe di impatto planetario chiamata Second Impact, si incentra su Shinji Ikari, un ragazzo che viene reclutato dall'agenzia speciale Nerv per pilotare un mecha gigante noto con il nome Eva e combattere in questo modo, assieme agli altri piloti, contro dei misteriosi esseri chiamati Angeli. La serie venne trasmessa per la prima volta in Giappone sul canale TV Tokyo a partire dal 4 ottobre 1995 e si concluse il 27 marzo dell'anno successivo. Gli ultimi due episodi della serie originale, rei di aver lasciato numerosi misteri irrisolti, spinsero una folta schiera di appassionati a chiedere una conclusione cinematografica che desse una risposta definitiva ai numerosi interrogativi rimasti insoluti. Pertanto, nel 1997 Hideaki Anno e lo Studio Gainax realizzarono due lungometraggi animati che potessero soddisfare i dubbi e le aspettative degli ammiratori: ', composto da vari spezzoni tratti dai primi ventiquattro episodi della serie televisiva e da alcune sequenze inedite, e ', diviso in due segmenti chiamati \u00abepisodio 25\u00bb ed \u00abepisodio 26\u00bb.\nLa sigla di apertura di \"Neon Genesis Evangelion\" \u00e8 , interpretata dalla cantante giapponese Y\u014dko Takahashi. Il brano di chiusura \u00e8 rappresentato dal successo pop del 1954 \"Fly Me to the Moon\" (lett. \"Fammi volare fino alla Luna\"), scritto da Bart Howard e interpretato dalle cantanti Claire, Megumi Hayashibara, Kotono Mitsuishi e Y\u016bko Miyamura, le doppiatrici femminili dell'anime, in versioni differenti da episodio a episodio.\nTitoli.\nOgni puntata di \"Neon Genesis Evangelion\" \u00e8 fornita di due titoli, uno in lingua giapponese, e quindi tradotto e minimamente adattato per l'edizione italiana, l'altro in lingua inglese. Il primo appare sempre durante la prima parte dell'episodio, senza per\u00f2 avere una collocazione temporale fissa all'interno della puntata. Al contrario, la comparsa di questo titolo rimanda sempre ad una sua precisa collocazione e a un suo effetto scenico all'interno della dinamica della narrazione. Per questo motivo, i caratteri giapponesi che ne compongono la scrittura originale sono posizionati sullo schermo secondo una particolare disposizione grafico-spaziale, senza seguire uniformemente alcun senso di lettura convenzionale, e dimensioni ugualmente variabili fra di loro. Il corrispettivo titolo in inglese fa la sua comparsa nell'istante esatto dell'inizio della seconda parte della puntata. Ad esempio, il titolo italiano o giapponese e il titolo inglese del primo episodio della serie, \"Angel Attack\" (lett. \"L'attacco dell'Angelo\") sono l'uno la traduzione dell'altro, caso che per\u00f2 non si riscontra nel resto della serie, la cui maggioranza degli episodi presenta titoli dai significati completamente diversi.\nRiferimenti culturali.\nIl titolo inglese dell'undicesima puntata della serie, \"The Day Tokyo-3 Stood Still\", omaggia \"Ultimatum alla Terra\", pellicola del 1951 il cui titolo originale \u00e8 \"The Day the Earth Stood Still\" (lett. \"il giorno in cui la Terra si ferm\u00f2\"). Tuttavia, sembra che nella sceneggiatura originale venga riportato il titolo \"Panic in Geo Front\". Simili riferimenti possono essere rintracciati in diversi altri titoli, come nel caso del tredicesimo episodio, \"Lilliputian Hitcher\", traducibile in lingua italiana come \"nani interconnessi\". Il nome fa riferimento al popolo dei lillipuziani, una razza fittizia apparsa nel romanzo fantastico \"I viaggi di Gulliver\" di Jonathan Swift. La sedicesima puntata, intitolata \"Malattia mortale, e poi\", cita il celebre saggio \"La malattia mortale\" del filosofo danese S\u00f8ren Kierkegaard. Per Kierkegaard, la malattia mortale \u00e8 la \u00abdisperazione\u00bb in tutte le sue varie forme. Il titolo sembra far riferimento al personaggio di Shinji, che durante l'episodio affronta se stesso e incomincia a nutrire dubbi sulla propria esistenza. Nel , un documento pubblicato due anni prima della messa in onda della serie animata e contenente una sua breve presentazione, il titolo \"Malattia mortale, e poi\" \u00e8 riferito al quattordicesimo episodio, in cui Shinji avrebbe imparato \u00abcosa sono veramente l'angoscia e la disperazione\u00bb. Anche il titolo del ventitreesimo episodio della serie avrebbe dovuto contenere un riferimento all'opera di Kierkegaard. Negli intenti iniziali, la puntata avrebbe dovuto intitolarsi \"La malattia che prosegue nella speranza, e oltre\", ma durante la produzione di \"Neon Genesis Evangelion\" si decise di cambiare il titolo in \"Lacrime\". Altro riferimento filosofico \u00e8 presente nel titolo inglese della quarta puntata, \"Hedhehog's Dilemma\", esplicito riferimento al dilemma del porcospino, espressione appartenente alla terminologia tecnica della psicologia che trae origine da un omonimo racconto pubblicato nel libro \"Parerga e paralipomena\" del filosofo tedesco Arthur Schopenhauer.\nIl secondo titolo del diciottesimo episodio, \"Ambivalence\", trae origine da un termine psichiatrico introdotto dallo psicoanalista svizzero Eugen Bleuler e riferito ad uno stato emotivo nel quale coesistono emozioni o atteggiamenti contraddittori all'interno dello stesso individuo. Sembra che l'espressione \u00abambivalenza\u00bb possa riferirsi al conflitto interiore di Shinji, che, nel corso della puntata, riceve l'ordine di abbattere l'Eva-03, rifiutandosi per\u00f2 di combattere. Ulteriore riferimento psicoanalitico \u00e8 rintracciabile nella diciannovesima puntata, intitolata \"Introjection\". Il termine introiezione, coniato dal medico e psichiatra ungherese S\u00e1ndor Ferenczi, indica un meccanismo psichico che contribuisce alla strutturazione dell'interiorit\u00e0 individuale attraverso il quale l'individuo, a livello inconscio e simbolico, trasferisce dentro di s\u00e9 oggetti e aspetti del mondo esterno facendoli propri. Anche in questo caso sussiste un forte collegamento con le tematiche e l'intreccio narrativo della puntata. Il concetto si pu\u00f2 riferire a Shinji, che nel corso dell'episodio matura una consapevolezza del proprio Io prima totalmente assente, e, dall'altra, all'Eva-01, che assorbe un motore energetico noto come elemento S\u00b2. Simile citazione \u00e8 presente nel titolo del ventesimo episodio, \"Weaving a story 2: Oral stage\", esplicito riferimento al concetto di fase orale, formulato dal medico austriaco Sigmund Freud. Il sottotitolo inglese della seconda puntata, \"The Beast\", fa riferimento alla bestia del mare dell'Apocalisse di Giovanni. Una citazione biblica del tutto analoga \u00e8 rintracciabile nel ventiquattresimo episodio, \"The Beginning and the End, or \"Knockin' on Heaven\u2019s Door\"\", che cita il versetto: \u00abIo sono l'Alfa e l'Omega, il primo e l'ultimo, l'inizio e la fine\u00bb ().\nIl sottotitolo inglese del venticinquesimo episodio, \"Do you love me?\", \u00e8 tratto da un omonimo libro del 1976 scritto dallo psichiatra scozzese Ronald David Laing, redatto come una conversazione tra individui non identificati. Pare che la puntata ne rielabori lo stile letterario. Anche l'intestazione originale dell'ultima puntata della serie, \"La bestia che grid\u00f2 AMore nel cuore del mondo\", trae origine da un romanzo gi\u00e0 esistente, \"The beast that shouted love at the heart of the world\" dello scrittore di fantascienza Harlan Ellison.\nProduzione.\nLo studio Gainax incominci\u00f2 a pianificare la serie nel luglio del 1993. Il 20 settembre di quell'anno si tenne una riunione interna della Gainax intitolata \u00abumanoide artificiale Evangelion\u00bb, ma la produzione dei primi due episodi inizi\u00f2 nel settembre del 1994 e si protrasse per diversi mesi. Anche la fase di scrittura fu molto lunga; secondo Hideaki Anno, il copione del primo episodio fu completato solamente dopo sei mesi di lavoro. Le prime due puntate furono proiettate in formato 16 millimetri davanti ad un pubblico di duecento persone durante il secondo festival della Gainax, tenutosi il 22 e il 23 luglio 1995. Bench\u00e9 il lavoro fosse ancora in uno stadio precoce, entrambi gli episodi furono accolti positivamente. Il ruolo di regista delle due puntate iniziali fu ricoperto da Kazuya Tsurumaki, assistente alla regia di \"Neon Genesis Evangelion\", affiancato da Hideaki Anno e da Masayuki, che si occuparono personalmente degli \"storyboard\" degli episodi; come direttori d'animazione furono scelti Shunji Suzuki e Yu Honda. Le sessioni di doppiaggio invece iniziarono il 27 marzo, circa sei mesi prima della messa in onda della serie. La produzione non fu costante e non segu\u00ec l'ordine cronologico degli eventi; a causa di alcune circostanze di forza maggiore, dopo i primi tre episodi fu prodotta la sesta puntata, a cui seguirono il quarto e il quinto episodio. L'unica puntata in cui Hideaki Anno non contribu\u00ec alla stesura dei dialoghi e del soggetto fu la quarta, i cui \"storyboard\" furono realizzati dal regista Jun'ichi Sat\u014d. Come sceneggiatore dell'episodio e della puntata immediatamente successiva fu scelto Akio Satsukawa, che collabor\u00f2 all'ideazione e alla scrittura di numerosi altri episodi della serie.\nCon il terzo e il quarto episodio, Hideaki Anno volle realizzare dei personaggi estremamente realistici e superare gli altri anime mecha, dando grande attenzione alla loro dimensione psicologica. A partire dall'ottavo episodio per\u00f2 si decise di inserire pi\u00f9 scene di umorismo e di azione, dando meno spazio all'analisi psicologica dei personaggi. Questa fase di produzione richiese pi\u00f9 di quattro mesi di lavoro, di cui due furono impiegati per la realizzazione degli \"storyboard\". Come curatore degli \"storyboard\" dell'ottava e della nona puntata fu nominato Shinji Higuchi, noto per il carattere allegro e umoristico delle proprie opere. Nella produzione di questo arco narrativo fu coinvolto lo studio d'animazione Ghibli, che collabor\u00f2 alla realizzazione dei disegni dell'undicesimo episodio.\nGli ultimi episodi.\nDal quattordicesimo e dal sedicesimo episodio della serie, in cui fu inserito un lungo flusso di coscienza di Shinji Ikari, il \"concept\" della serie cambi\u00f2 bruscamente e si spost\u00f2 in direzione introspettiva. Secondo Hiroki Azuma, critico culturale che intervist\u00f2 personalmente il regista, questo cambio di rotta fu frutto di una decisione presa durante la prima messa in onda e sulla base delle reazioni avute dai fan. Notando la loro chiusura al mondo, lo sceneggiatore decise di cambiare completamente l'atmosfera degli episodi successivi: \u00abGli appassionati accolsero \"Evangelion\" con grande entusiasmo. Hideaki Anno ha sostenuto di aver voluto cambiare l'intera struttura concettuale della serie dopo aver visto quest'accoglienza calorosa ma \"autistica\"\u00bb. Questo netto cambiamento coincise con il suo accresciuto interesse per la psicologia e le malattie mentali.\nSecondo il regista, durante la realizzazione degli ultimi episodi di \"Evangelion\" insorsero numerosi problemi di tempo a causa della \u00abdisastrosa\u00bb tabella di marcia. La Tatsunoko e TV Tokyo non riuscirono a gestire adeguatamente il \"planning\" della serie, causando l'insoddisfazione e l'insofferenza di Hideaki Anno. Le circostanze costrinsero la Gainax al riutilizzo di fotogrammi gi\u00e0 utilizzati e ad una generale diminuzione della qualit\u00e0 delle animazioni. Nella seconda parte del quattordicesimo episodio furono inserite numerose sequenze realizzate e montate partendo da materiale fotografico raccolto dalle puntate precedenti; il numero di materiale inedito fu cos\u00ec basso che si limit\u00f2 a circa cinquecento fotogrammi. Nella sedicesima puntata fu inserita un monologo interiore di Shinji e si decise di esprimere i suoi pensieri attraverso delle linee bianche che si muovono su uno sfondo di colore nero. I tempi di produzione si fecero estremamente ridotti ed influenzarono molto la produzione degli episodi; la ventiquattresima puntata, scritta a quattro mani da Hideaki Anno e Akio Satsukawa, fu montata dall'assistente alla regia Masayuki in sole tre settimane. A causa di limiti di tempo e numerosi altri problemi, il penultimo episodio non segu\u00ec la sceneggiatura originale, nonostante fosse gi\u00e0 stata scritta e fosse effettivamente pronta per essere utilizzata. Secondo Y\u016bichir\u014d Oguro, curatore di alcuni contenuti dell'edizione laserdisc di \"Neon Genesis Evangelion\", nel gennaio del 1996 alcuni membri della Gainax gli spiegarono il contenuto degli ultimi due episodi della serie; secondo la loro spiegazione, il finale si sarebbe focalizzato su alcuni personaggi e sulle autentiche ragioni del Progetto per il perfezionamento. In un'intervista di quell'anno, il regista afferm\u00f2 di aver accantonato la sceneggiatura originale della ventiseiesima ed ultima puntata della serie mentre si trovava nelle primissime fasi di sviluppo. I tempi di produzione erano cos\u00ec ridotti che rimasero solamente tre giorni per produrre l'ultima puntata. In un primo momento pens\u00f2 di realizzare un episodio senza animazioni, fatto interamente di dialoghi, ma l'idea fu rifiutata e accantonata. Tuttavia, in un'intervista risalente al 2013 Anno sostenne di aver realizzato l'episodio conclusivo seguendo effettivamente l'idea originale. Simili dichiarazioni furono fatte da Toshimichi \u014ctsuki, produttore di \"Neon Genesis Evangelion\": \u00abCredo che Anno volesse fare sul serio quel finale\u00bb. Anche Yoshiyuki Sadamoto, character designer della serie, trov\u00f2 le due puntate \u00absoddisfacenti\u00bb; secondo Sadamoto, l'unico problema degli episodi risiederebbe nella mancanza di una connessione \u00abimmediatamente comprensibile\u00bb tra la ventiquattresima e la venticinquesima puntata: \u00abSe fosse stata usata la sceneggiatura originale del penultimo episodio ci sarebbe stato un chiaro collegamento con i due episodi conclusivi\u00bb.\nSecondo Toshio Okada \u2014 uno dei fondatori dello studio Gainax, conoscente e amico di vecchia data di Hideaki Anno \u2014 ai problemi di tempo si aggiunse anche la grande indecisione dello sceneggiatore, che rimand\u00f2 all'ultimo la decisione finale. Yoshiyuki Sadamoto, interrogato sulla \u00abcomplessit\u00e0 filosofica\u00bb degli ultimi due episodi, sostenne di averla interpretata come il risultato della difficile situazione in cui si trov\u00f2 il regista, sempre pi\u00f9 stanco e sull'orlo della depressione. Alcuni ipotizzarono una censura dovuta ad alcune lamentele alzate dall'Associazione Genitori e Insegnanti (PTA), ma il regista non menzion\u00f2 mai alcun tipo di censura, ribadendo fermamente l'intenzionalit\u00e0 artistica del risultato.\nEdizioni.\nPer l'uscita in \"home video\" di \"Neon Genesis Evangelion\" fu pubblicata una nuova versione \"director's cut\" degli episodi compresi fra il ventunesimo e il ventiquattresimo, riveduti e corretti e con l'aggiunta di diverse scene inedite. Molte delle sequenze inedite furono prese da materiale introdotto nel segmento \"Death\" del lungometraggio \"Death and Rebirth\". Le aggiunte inserite nella versione \"director's cut\" furono prodotte per introdurre nuovi dettagli all'intreccio narrativo della serie o spiegarne alcuni misteri. Ad esempio, nel ventiquattresimo episodio fu aggiunta una scena in cui Kaworu Nagisa conversa con un'organizzazione chiamata Seele per chiarire al meglio la relazione fra gli Angeli Adam e Lilith. La pubblicazione avvenne in quattordici uscite in \"Laserdisc\" comprensive del finale cinematografico proposto nel film \"The End of Evangelion\", pi\u00f9 un quindicesimo volume chiamato \"Genesis 0:X\", contenente le versioni originali del ventunesimo, del ventiduesimo, del ventitreesimo e del ventiquattresimo episodio. Nel 1997 debutt\u00f2 l'edizione in DVD, pubblicata a partire dal luglio di quell'anno per un totale di sette uscite. Fra il novembre del 2000 e il giugno del 2001 furono pubblicati tre volumi in DVD per celebrare l'anno del Second Impact, noti con il nome di \"Second Impact Box\", contenenti i ventisei episodi della serie animata pi\u00f9 i due film \"Death(true)\u00b2 \" e \"The End of Evangelion\". Oltre ai due finali della serie, al terzo e ultimo volume della collezione fu inserito il videogioco \"Shin seiki Evangelion - K\u014dtetsu no girlfriend\" in omaggio. Due anni pi\u00f9 tardi, la Gainax pubblic\u00f2 una nuova edizione della serie animata chiamata \"Renewal Edition\". A giugno del 2003 usc\u00ec un DVD box contenente tutti e ventisei gli episodi, sia in versione \"home video\" che televisiva, pi\u00f9 il finale cinematografico del 1997. Gli episodi sono stati poi raccolti in nove \"filmbook\" pubblicati dalla Kadokawa Shoten, contenenti, oltre alle puntate, informazioni, articoli e approfondimenti. Ai nove della serie originali la Kadokawa aggiunse altri due, contenenti i film \"Death\" e \"The End of Evangelion\". I nove filmbook sono stati pubblicati in lingua italiana dalla Panini Comics dall'agosto del 1998 al maggio del 1999, pi\u00f9 il volume di \"Death\", uscito nel mese di giugno dello stesso anno.\nPer l'edizione \"Renewal\" si introdussero alcuni radicali cambiamenti nel video e nell'audio della serie, ridisegnando da capo alcuni ambienti e masterizzando l'audio in formato 5.1, procedimento che richiese una grande quantit\u00e0 di tempo e che venne completato in quasi sei mesi di lavoro. Nella \"Renewal\" furono aggiunti alcuni dei dialoghi inediti contemplati nelle intenzioni iniziali di Hideaki Anno ma tagliati dalla registrazione stereo 2.0 perch\u00e9 ritenuti superflui o ridondanti. In altri casi si decise di includere annunci di stazione ferroviarie o del centro di comando della Nerv, brusii di sottofondo e altre aggiunte; fra tutti i membri del cast chiamati per la realizzazione delle battute l'unico doppiatore originale ad essere scelto fu Megumi Hayashibara, interprete originale di Rei Ayanami, per doppiare il supercomputer Magi. Durante la realizzazione video vennero apportate diverse correzioni in digitale, ma alcune richiesero nuove riprese fatte partendo da \"cel\" ricolorate. I negativi originali in 16 millimetri di alcune scene del sedicesimo episodio andarono perduti, ragion per cui il processo di telecinema delle scene fu effettuato da un integrativo 35 millimetri. In tutte queste fasi di lavorazione, Hideaki Anno e i suoi due assistenti, Masayuki e Kazuya Tsurumaki, presero parte ai processi volti al miglioramento della qualit\u00e0 del progetto.\nIl 1\u00ba ottobre 2007 fu pubblicato un dvx box analogo all'edizione del 2003 chiamato \"Neon Genesis Evangelion DVD-box '07 Edition\". Per il ventesimo anniversario della serie, ad agosto del 2015 venne pubblicato un box di un'edizione in \"Blu-ray Disc\" con video masterizzato in versione HD, tutti e ventisei episodi in formato televisivo e \"director's cut\", la prima versione \"home video\" del segmento \"Death\", e i due film \"Death(true)\u00b2\" e \"The End of Evangelion\".\nEdizioni italiane.\nLa prima edizione italiana di \"Neon Genesis Evangelion\" fu curata dalla Dynamic Italia. Il doppiaggio venne eseguito presso la Cooperativa Eddy Cortese sotto la direzione di Fabrizio Mazzotta (per i primi sei episodi) e Paolo Cortese (per i restanti venti) e vide l'introduzione, con il dialoghista Gualtiero Cannarsi, della figura del cosiddetto \"direttore artistico di produzione\", un incaricato dalla casa editrice di sovrintendere a ogni singolo aspetto della localizzazione.\nLa serie fu distribuita in tredici VHS comprensivi degli episodi in versione \"director's cut\" e usciti fra il 1997 e il 2001. A quella in VHS seguirono due edizioni in DVD a opera della Dynamic Italia e della Dynit. La prima, a cura della Dynamic, usc\u00ec nel 2002, priva degli episodi in versione \"director's cut\". La seconda, pubblicata dalla Dynit e basata sulla \"Renewal Edition\" giapponese, usc\u00ec nel 2008 sotto la dicitura \"Platinum Edition\". L'anime venne trasmesso in televisione dal canale MTV: la serie completa, i cui primi due episodi comparvero nella maratona \"Robothon\" del 12 dicembre 2000, fu trasmessa a partire dal 2 ottobre 2001 e replicata pi\u00f9 volte. \"Neon Genesis Evangelion\" fu inoltre la prima serie animata giapponese a essere trasmessa in streaming legale su internet, gratuitamente e con doppiaggio italiano; a partire dal 26 aprile 2010 ogni luned\u00ec fu pubblicato sul canale di YouTube della Dynit un nuovo episodio della versione \"Platinum\", disponibile sulla piattaforma per due settimane. In seguito gli episodi furono pubblicati senza limiti di tempo sulla web TV italiana Popcorn TV, venendo per\u00f2 eliminati qualche tempo dopo per la scadenza dei diritti. \nNel novembre del 2018 la piattaforma Netflix ha annunciato di aver acquisito i diritti per lo streaming della serie e dei due film conclusivi del 1997, prevedendo un'uscita su scala mondiale per la primavera del 2019, poi posticipata al 21 giugno. La versione disponibile su Netflix presenta un nuovo doppiaggio, eseguito presso la VSI - Voice &amp; Sound International di Roma. Per questa seconda edizione, dialoghi e direzione del doppiaggio sono nuovamente curati da Gualtiero Cannarsi e Fabrizio Mazzotta, mentre il cast vocale \u00e8 stato quasi del tutto rinnovato. Il nuovo adattamento dei dialoghi \u00e8 andato incontro a diverse critiche per alcune scelte di traduzione e per la sintassi delle frasi, giudicate ampollose e difficilmente comprensibili. Il 28 giugno Netflix annuncia, a causa delle critiche ricevute, un nuovo doppiaggio italiano di \"Evangelion\", con una revisione dell'attuale adattamento: la traccia audio corrispondente viene cos\u00ec rimossa dalla piattaforma streaming, rendendo la serie visibile in lingua italiana soltanto attraverso i sottotitoli. Il secondo ridoppiaggio italiano di Netflix viene pubblicato sulla piattaforma la mattina del 6 luglio 2020. Il nuovo doppiaggio, registrato nuovamente presso lo studio VSI di Roma, diretto da Roberto Stocchi su dialoghi italiani di Laura Cosenza, si avvale dello stesso cast del precedente.\nStile e analisi.\nSecondo il critico culturale Hiroki Azuma, da un punto di vista prettamente stilistico e narrativo, \"Neon Genesis Evangelion\" pu\u00f2 essere diviso in due parti. Nella prima parte, in cui sembra procedere come una tradizionale serie d'animazione fantascientifica, ciascuno dei personaggi principali \u00e8 presentato sotto una luce essenzialmente positiva e i vari enigmi presentati dalla vicenda sembrano giungere ad una risoluzione. Tuttavia, a partire dal sedicesimo episodio, la serie incomincia a perdere gli elementi di positivit\u00e0 e leggerezza che caratterizzano le prime puntate, e ad allontanarsi a livello estetico e narrativo dall'animazione giapponese tradizionale. La narrazione, oltre a essere molto pi\u00f9 densa di contenuti, acquista maggiore rapidit\u00e0, e invece di sciogliere tutti i nodi della trama, ne moltiplica i misteri.\nA partire dalla seconda met\u00e0 della serie, la tematica cardine di \"Neon Genesis Evangelion\" diventa l'interiorit\u00e0 umana, e vengono portate avanti numerose riflessioni sul tema della comunicazione interpersonale tramite diversi flussi di coscienza dei personaggi principali. Ad esempio, nel quattordicesimo episodio \u00e8 presente un lungo monologo poetico di Rei Ayanami, contrassegnato da una sequenza di parole e immagini apparentemente scollegate fra di loro. Delle sequenze simili sono presenti, nel caso di Shinji, nel sedicesimo e nel ventesimo episodio. Questa tecnica narrativa raggiunge il suo culmine nelle ultime due puntate della serie, nelle quali la trama procede attraverso i dialoghi ed i monologhi interiori dei personaggi. Pare che l'episodio conclusivo si svolga interamente nell'animo del protagonista, che si interroga sul valore della propria esistenza e sul suo rapporto con le altre persone.\nAccoglienza.\nLa prima messa in onda degli episodi riusc\u00ec a registrare una media del % di \"share\". L'episodio che registr\u00f2 il pi\u00f9 basso indice di ascolto fu il quattordicesimo, con uno share dello %. La puntata conclusiva, andata in onda il 27 marzo 1996 su TV Tokyo, raggiunse un indice di ascolto pari al %, equivalente a circa dieci milioni di spettatori. Nel 1997 la serie fu ritrasmessa in tarda serata, in una fascia oraria in cui anche un 2% di ascolto era ritenuto un ottimo indice, toccando il 5-6% di share. Secondo la rivista specializzata \"Newtype\", in seguito al grande successo delle repliche della serie ci fu un drastico aumento degli anime trasmessi in \"slot\" orari notturni; se nel 1996 c'era solamente una serie ad essere trasmessa in tarda serata, nel 1997 il loro numero sal\u00ec a dodici, per poi raddoppiare l'anno seguente: \u00ab\"Eva\" ha rivoluzionato l'intera [sub]cultura \"otaku\". [...] \u00c8 stato l'inizio di qualcosa di completamente nuovo, a cui segu\u00ec una sfilza di titoli simili\u00bb. In Australia fu trasmessa dalla SBS e riusc\u00ec ad ottenere ottimi indici di ascolto, superando cos\u00ec la serie \"South Park\". Alcune scene di sesso o di violenza presenti nel diciottesimo e nel ventesimo episodio della serie furono motivo di accese controversie, e le ultime due puntate delusero molti appassionati, che le trovarono di difficile comprensione. All'indomani della loro prima messa in onda, il pubblico si divise in due fazioni, tra chi elogi\u00f2 gli episodi, credendo che fossero \u00abprofondi\u00bb, e chi invece li critic\u00f2, pensando che il loro significato fosse solamente \u00abapparente\u00bb. Anche la carta stampata si interess\u00f2 del caso; secondo il \"Mainichi Shinbun\": \u00abQuando il venticinquesimo episodio and\u00f2 in onda, quasi tutti gli spettatori si sentirono traditi [...] Quando lo scrittore Eiji \u014ctsuka invi\u00f2 una lettera allo \"Yomiuri Shinbun\" lamentandosi del finale della serie, il dibattito divent\u00f2 nazionale\u00bb.\nL'edizione Laserdisc di \"Neon Genesis Evangelion\" infranse numerosi record di vendite nazionali, grazie a milioni di esemplari venduti. Analogo risultato si registr\u00f2 per l'edizione DVD, i cui introiti rimasero stabili anche a un decennio di distanza dalla prima messa in onda dello show. Secondo il ricercatore italiano Guido Tavassi, alcune uscite della serie, che singolarmente prese raggiunsero le 50\u00a0000 copie vendute, sfiorarono le 75\u00a0000 unit\u00e0: \u00abPer rendersi conto delle dimensioni del fenomeno, si consideri che le uscite home video [di \"Evangelion\"] [...] [incassarono] il doppio o il triplo degli anime pi\u00f9 venduti di sempre fino ad allora\u00bb. Stando a quanto riferito da Tavassi nel suo libro \"Storia dell'animazione giapponese\", \"Neon Genesis Evangelion\" ebbe un impatto di miliardi di \"yen\" sull'economia giapponese, contribuendo in maniera determinante alla diffusione del \"Digital Versatile Disc\", il nuovo supporto ottico digitale che and\u00f2 a sostituire il Laserdisc: \u00abDifatti la nuova politica commerciale inaugurata della Gainax \u2013 presto seguita su questa strada da tutti i produttori \u2013 vedeva nel passaggio televisivo non pi\u00f9 il punto di arrivo degli anime seriali, ma solo una sorta di vetrina, il trampolino di lancio per la vendita dell'edizione home video\u00bb.\nNel 1996, la rivista giapponese \"Animage\" chiese ai propri lettori quali fossero gli episodi pi\u00f9 belli delle serie animate del momento; nell'occasione, cinque puntate di \"Neon Genesis Evangelion\" raggiunsero la \"top 20\", fra le quali il nono episodio, che conquist\u00f2 la seconda posizione. Analogo risultato si registr\u00f2 nell'anno successivo, in cui il loro numero sal\u00ec ad otto; la ventiquattresima puntata raggiunse il primo posto e la ventesima il secondo. Nel corso degli anni, l'emittente televisiva TV Asahi chiese in diversi sondaggi quali fossero le scene pi\u00f9 significative della storia dell'animazione; la scena in cui \u00abRei Ayanami sorride a Shinji per la prima volta\u00bb, presente nel sesto episodio di \"Neon Genesis Evangelion\", riusc\u00ec a raggiungere la 14\u00aa posizione, e quella del \u00absuicidio di Rei\u00bb della ventitreesima puntata la 53\u00aa. Il sorriso di Rei riapparve in un'altra classifica dell'emittente, conquistando il 45\u00ba posto fra le scene pi\u00f9 memorabili dell'animazione giapponese; analogo risultato si registr\u00f2 con il proponimento della stessa tipologia di sondaggio, occasione in cui \u00abil primo incontro tra Shinji Ikari e Rei Ayanami\u00bb riusc\u00ec a conquistare il 16\u00ba posto. Anche il \u00absuicidio di Rei\u00bb riconquist\u00f2 una posizione fra le varie classifiche di TV Asahi, in occasione di un sondaggio sulle \u00abscene pi\u00f9 toccanti dell'animazione giapponese\u00bb in cui conquist\u00f2 il nono posto.\nCritica.\nMarthin Theron di \"Anime News Network\" elogi\u00f2 gli episodi centrali della serie animata e le \u00abeccitanti e originali\u00bb scene di azione dell'undicesima e della dodicesima puntata. Il suo collega Allen Divers rifer\u00ec di aver apprezzato molto la parabola drammatica e la svolta introspettiva intrapresa nella seconda met\u00e0 della serie, arrivando a dire che \u00abi personaggi e la trama di \"Evangelion\" sarebbero capaci di complessare Sigmund Freud in persona\u00bb. Di parere diametralmente opposto si dimostr\u00f2 Kenneth Lee, secondo il quale gli episodi dal ventunesimo in poi sarebbero riusciti a \u00abdistruggere la bellezza\u00bb di una buona serie, lasciando delusi tutti gli spettatori. Il sito Dorkly.com critic\u00f2 aspramente le due puntate conclusive della serie, inserendole al primo posto fra i cinque finali pi\u00f9 assurdi della storia dell'animazione giapponese e dicendo: \u00ab\u00c8 il finale di merda che ha ridefinito tutti i finali di merda. [..] \u00c8 un finale cos\u00ec assurdo che dovrebbero inventare una parola apposta per descriverlo\u00bb. Analogo parere fu espresso da Capsulecomputers.com, che lo elesse \u00abpeggior finale dell'animazione nipponica\u00bb: \u00abEntrambe le puntate sono state riempite di sciocchezze pseudo-filosofiche senza senso\u00bb. Anche Honeyfeed si espresse sulla questione, sostenendo che: \u00abSe avete il piacere di guardare questa straordinaria serie, dimenticatevi del finale\u00bb. Ulteriori commenti negativi furono espressi dal sito Anime-planet.com, secondo il quale le ultime due puntate \u00abhanno completamente rovinato la serie\u00bb: \u00abTutto l'intreccio narrativo viene gettato fuori della finestra per far posto ad un \"arthouse\" senza senso\u00bb. Altrettanti furono i recensori che ne apprezzarono il contenuto e la profondit\u00e0. Fra questi, Nick Creamer di \"Anime News Network\", che lo decret\u00f2 \u00abmiglior finale della storia dell'animazione giapponese\u00bb.\nLo scrittore italiano Andrea Fontana difese apertamente il finale originale rispetto alla controparte contenuta nel film \"The end of Evangelion\", sostenendo la sua assoluta coerenza con le tematiche della serie e con il suo significato di fondo: \u00abIl vero senso della serie \u00e8 questo, sin dall'inizio. Notate come sin dalla prima puntata ogni particolare strabordi di significato\u00bb. Jake Cleland di \"SBS Popasia\" elogi\u00f2 entrambi i finali e sostenne di aver trovato gli ultimi due episodi \u00abindimenticabili\u00bb: \u00ab\u00c8 la pi\u00f9 bella lezione di vita che \"Evangelion\" possa dare ai propri spettatori: la vita pu\u00f2 essere confusa, addirittura terrificante, ma c'\u00e8 grande gioia nell'essere vivi\u00bb. Anche Pete Harcoff di Animecritic.com diede un giudizio favorevole e sostenne di aver apprezzato molto l'originalit\u00e0 e le riflessioni filosofiche proposte dalle due puntate."}
{"id": "4404834", "revid": "729019", "url": "https://it.wikipedia.org/wiki?curid=4404834", "title": "Linea Kei\u014d D\u014dbutsuen", "text": "La \u00e8 una breve diramazione di 2\u00a0km che si distacca dalla linea Kei\u014d alla stazione di Takahatafud\u014d per unirla alla stazione di Tama-D\u014dbutsuk\u014den, dove si trova lo Zoo di Tama. La linea si trova interamente nella citt\u00e0 di Hino, in Giappone. La linea \u00e8 interamente a binario singolo ed elettrificata.\nStazioni.\nSia il servizio locale che quello espresso fermano in tutte le stazioni."}
{"id": "4404839", "revid": "799790", "url": "https://it.wikipedia.org/wiki?curid=4404839", "title": "Karel Stekl\u00fd", "text": "Il suo film \"Sirena\" (\"Sir\u00e9na\") ha vinto il Leone d'oro al miglior film all'8\u00aa Mostra internazionale d'arte cinematografica di Venezia.\nNel 1952 ha diretto \"Anna la proletaria\" (\"Anna prolet\u00e1r\u0161ka\"), mentre nel 1956 \"Il buon soldato Svejk\" (\"Dobr\u00fd voj\u00e1k Svejk\").\nNel 1973 lo Stato gli confer\u00ec il titolo di Artista nazionale."}
{"id": "4404840", "revid": "731410", "url": "https://it.wikipedia.org/wiki?curid=4404840", "title": "Delta greca", "text": ""}
{"id": "4404850", "revid": "486946", "url": "https://it.wikipedia.org/wiki?curid=4404850", "title": "Torino Calcio Femminile", "text": ""}
{"id": "4404851", "revid": "729019", "url": "https://it.wikipedia.org/wiki?curid=4404851", "title": "Linea Kei\u014d Keibaj\u014d", "text": "La \u00e8 una breve diramazione di 0,9\u00a0km che si distacca dalla linea Kei\u014d alla stazione di igashi-Fuch\u016b per unirla alla stazione di Fuch\u016b-Keiba-Seimon-mae, di fronte all'Ippodromo di Tokyo. La linea si trova interamente nella citt\u00e0 di Hachi\u014dji, in Giappone ed \u00e8 interamente a doppio binario ed elettrificata.\nStazioni.\nIl servizio locale ferma in tutte le stazioni,l'espresso e il semiespresso speciale effettuano servizio solo durante gli eventi dell'Ippodromo di Tokyo."}
{"id": "4404866", "revid": "7077", "url": "https://it.wikipedia.org/wiki?curid=4404866", "title": "Rinuncia papale", "text": ""}
{"id": "4404868", "revid": "287204", "url": "https://it.wikipedia.org/wiki?curid=4404868", "title": "Papa Adriano", "text": "Il nome Papa Adriano indica alcuni Papi della Chiesa Cattolica Romana:"}
{"id": "4404869", "revid": "67661083", "url": "https://it.wikipedia.org/wiki?curid=4404869", "title": "Piazza San Francesco (Siena)", "text": "Piazza San Francesco si trova a Siena, tra il Borgo d'Ovile e il dosso della Castellaccia.\nStoria e descrizione.\nLa zona della piazza si trovava fuori dalle mura urbane quando vi si insediarono i Francescani nel Duecento.\nDominata oggi dalla grande basilica di San Francesco, vi si accedeva attraverso un arco su via dei Rossi, detto \"arco di San Francesco\" e decorato da statuette marmoree trecentesche, raffiguranti una \"Madonna col Bambino\", \"San Francesco\" e \"Santa Chiara\".\nNella piazza, lastricata in cotto, oltre alla basilica si trovano l'oratorio di San Bernardino, che fa oggi parte del Museo diocesano, e l'oratorio dei Santi Ludovico e Gherardo."}
{"id": "4404871", "revid": "599013", "url": "https://it.wikipedia.org/wiki?curid=4404871", "title": "Dexter Boney", "text": ""}
{"id": "4404872", "revid": "36426", "url": "https://it.wikipedia.org/wiki?curid=4404872", "title": "Piazza Inferiore di San Francesco", "text": ""}
{"id": "4404873", "revid": "110157", "url": "https://it.wikipedia.org/wiki?curid=4404873", "title": "American Alpine Club", "text": "L'American Alpine Club (\"Club Alpino Americano\" - abbreviato in AAC) \u00e8 un club alpino degli Stati Uniti d'America fondato nel 1902 da Charles Ernest Fay.\nHa la sua sede a Golden nello Stato del Colorado.\nStoria.\nInizialmente l'American Alpine Club si occupava principalmente di nuovi massicci montuosi e delle via pi\u00f9 facili di salita alle vette. Studiava inoltre le scienze della geologia, della topografia e della glaciologia.\nSolo in tempi pi\u00f9 recenti (dal 1929) si occup\u00f2 dell'alpinismo sportivo e dell'apertura di nuove vie di scalata."}
{"id": "4404875", "revid": "113713376", "url": "https://it.wikipedia.org/wiki?curid=4404875", "title": "Evdokija Borisovna Jusupova", "text": "Biografia.\nEra la figlia maggiore del principe Boris Grigor'evi\u010d Jusupov e di sua moglie Irina Michajlovna Zinov'eva.\nMatrimonio.\nSpos\u00f2, nel 1772, Pietro Biron, duca di Curlandia (1724-1800), figlio di Ernst Johann Biron. Il matrimonio era stato organizzato dall'imperatrice Caterina II, al fine di rafforzare i legami tra la Russia e la Curlandia. Il duca dovette divoziare dalla sua prima moglie per sposarla.\nLa coppia non ebbe figli e divorzi\u00f2 nel 1778.\nMorte.\nMor\u00ec il 21 luglio 1780, a San Pietroburgo."}
{"id": "4404883", "revid": "24443", "url": "https://it.wikipedia.org/wiki?curid=4404883", "title": "Club Alpino Americano", "text": ""}
{"id": "4404885", "revid": "1543377", "url": "https://it.wikipedia.org/wiki?curid=4404885", "title": "Un sogno in rosso", "text": "Un sogno in rosso (\"Ein Traum in Rot\") \u00e8 un romanzo del 1939, dello scrittore viennese Alexander Lernet-Holenia.\nTrama.\nIl conte Adam Chlodowski lascia vagare lo sguarda dalle finestre della tenuta di Rafal\u00f2wka sulle colline della Galizia, in Polonia. Oltre quelle colline c'\u00e8 la Volinia, poi l'Ucraina e l'Asia sconfinata. Passeggia pensieroso sul parquet scricchiolante, attende il rientro del figlio Stanis\u0142aw, della sua sorellastra El\u017cbieta e di Kostantin Zeremba. I tre giovani, ancora in costume da bagno, irrompono nella villa e Kostantin chiede la mano di El\u017cbieta. Si fissa la data della grande festa di fidanzamento. L'atmosfera - per il momento - \u00e8 quella dei drammi di \u010cechov: la campagna, le famiglie nobiliari, i nuovi ricchi, i cugini poveri e una quiete apatica che copre tutte le cose. Ma \u00e8 una quiete apparente perch\u00e9, come Adam racconta poco dopo al padre di Kostantin, \u00abAnche se non sappiamo cos'\u00e8 la felicit\u00e0, che cosa sia l'infelicit\u00e0 lo sapremo presto\u00bb. Era questa la profezia pronunciata da Ananchin, durante una serata russa in piena belle \u00e9poque, prima che scoppiasse la guerra, e con la guerra il terrore, la rivoluzione bolscevica e la nascita dell'Anticristo.\nI due uomini si sono ritirati in un salotto, al riparo dagli schiamazzi della festa. Parlano sprofondati in comode poltrone di velluto, fumano e e si versano da bere, mentre le ombre della sera fanno scomparire nel buio i tratti del volto del conte Chlodowski. Questi ricorda le vicissitudini che lo hanno portato a Rafal\u00f2wka: dalla sera in cui Ananchin, a Mosca, aveva pronunciato quelle parole - annunciando a ognuno di loro un destino orribile, e a lui in particolare, che la donna che amava, Wera Grocholsk, avrebbe partorito l'Anticristo - ogni lettera di quelle frasi si \u00e8 dimostrata vera. I generali presenti sono stati uccisi sul campo o fucilati dai bolscevichi, i pochi sopravvissuti, come annunciato, hanno tradito o, come lui, sono emigrati. Wera Grocholsk, nonostante si sia fatta suora, \u00e8 rimasta incinta e suo figlio si aggira per le steppe dell'Asia, o almeno cos\u00ec pensa Chlodowski.\n\u00abIl mondo intero \u00e8 una trama sottile che il Diavolo continua diabolicamente a scompigliare e Dio, invece, con indicibile fatica \u2013 cos\u00ec speriamo a sua gloria \u2013 si sforza senza posa di sbrogliare. Al momento, per\u00f2, il pi\u00f9 forte \u00e8 certo il Diavolo - il Diavolo non ha affatto bisogno di avere corna e artigli, pu\u00f2 anche avere charme, addirittura uno charme straordinario, e nutrire le migliori intenzioni, come un vero angelo, quale in realt\u00e0 egli sarebbe\u00bb. In questa lunga conversazione, Chlodowski esprime tutta l'amarezza per la perdita della donna amata e per il terrore che un giorno quel figlio non suo, lo possa raggiungere e distruggere, come gli ha predetto Ananchin. La campagna abbandonata, la casa in declino, i dubbi e la disperazione di Chlodowski hanno gli stessi toni dolenti della confessione di Henrik, ne \"Le Braci\", di S\u00e1ndor M\u00e1rai.\nOrigini storico letterarie.\nQuesto romanzo \u00e8 una delle opere pi\u00f9 importanti di Lernet-Holenia, pubblicato per la prima volta nel 1939, mentre Hitler, il 1\u00ba settembre invade la Polonia, in base a quanto segretamente pattuito con Stalin, e l'URSS ne occupa le regioni orientali poco dopo, il 17 settembre. \u00c8 un libro in gran parte passato inosservato, in cui l'autore affronta razionalmente il conflitto tra bene e male, fondendolo con una narrazione ricca di elementi fantastici: un'opera strana e toccante. Piena di tristezza, elegiaca e solenne, per la caduta dell'Impero russo, in uno stile linguistico per noi oggi insolitamente elevato, racconta la storia di Rosenthorpe, dopo la Rivoluzione d'Ottobre: Egli \u00e8 un demone, un diavolo, l'anticristo, il discendente di Gengis Kahn ma, e qui il romanzo \u00e8 brillantemente ambiguo, il male che diffonde, deriva unicamente dal suo desiderio di fare del bene. La sua bont\u00e0 si dimostra sempre fatale, la sua bellezza conduce alla perdizione, il suo bacio uccide. L'autore ci rende chiaro, con urgenza, che il bene e il male sono indissolubilmente legati, l'amore per l'uomo pu\u00f2 portare all'omicidio. Su questa premessa afferma che nella concezione gnostica di Dio \u00e8 impensabile che questo esista, senza il suo avversario, il Diavolo, che ha le sue stesse radici: \u00abDopo tutto il male viene da Dio, \u00e8 la sua volont\u00e0 di purificare il mondo\u00bb."}
{"id": "4404887", "revid": "767487", "url": "https://it.wikipedia.org/wiki?curid=4404887", "title": "Tom Horn (film)", "text": "Tom Horn \u00e8 un film del 1980 diretto da William Wiard.\n\u00c8 un film western statunitense dall'atmosfera nostalgica con Steve McQueen, Linda Evans e Richard Farnsworth. \u00c8 basato sul personaggio, realmente esistito, di Tom Horn (interpretato da McQueen), e sull'autobiografia del 1904 \"Life of Tom Horn, Government Scout and Interpreter\" dello stesso Horn.\nTrama.\nNel 1901 gli allevatori del Wyoming, uniti in associazione, decidono di assoldare un pistolero per difendere il loro bestiame dai numerosi ladri in circolazione. Si rivolgono allora a Tom Horn, efficiente e implacabile, che nel giro di due anni fa piazza pulita. Divenuto amico della maestra Glendolene Kimmel, suscita anche per questo la gelosia di Joe Belle, sceriffo federale. Risolto il problema, dall'altra parte, gli allevatori non contenti di averlo licenziato si schierano contro Tom dopo la dubbia uccisione di un pastore. Stanco e deluso, abbandonato anche dalla maestra, Tom viene condannato a morte in un processo-farsa ed impiccato.\nProduzione.\nIl film, diretto da William Wiard su una sceneggiatura di Thomas McGuane e Bud Shrake, fu prodotto da Fred Weintraub e dai produttori associati Michael I. Rachmil e Sandra Weintraub per la First Artists, la Solar Productions (accreditata come A Solar-Fred Weintraub Production) e la Warner Bros. Pictures e girato nella Coronado National Forest, a Mescal e a Old Tucson in Arizona e a Sonora, in Messico dal 30 gennaio al 28 marzo 1979 con un budget stimato in 3 milioni di dollari. Il titolo di lavorazione fu \"I, Tom Horn\".\nBen sette registi si avvicendarono alla direzione del film: fra questi Don Siegel, che abbandon\u00f2 la lavorazione dopo poco tempo a causa di alcuni contrasti con Steve McQueen e venne rimpiazzato da Elliot Silverstein; arriv\u00f2 quindi James William Guercio, che venne per\u00f2 licenziato da McQueen dopo solo tre giorni di riprese; lo stesso McQueen diresse gran parte delle riprese, poi portate a termine dal regista televisivo William Wiard.\nDistribuzione.\nIl film fu distribuito negli Stati Uniti dal 28 marzo 1980 al cinema dalla Warner Bros. Pictures.\nAlcune delle uscite internazionali sono state:\nCritica.\nSecondo il Morandini il film \u00e8 un \"semiwestern autunnale di atmosfera nostalgica, puntiglioso nell'ambientazione\". Si segnala la fotografia di John Alonso. Secondo Leonard Maltin il film \u00e8 \"ben girato\" anche se risulta, alla fine, un \"noioso western sugli ultimi giorni di un cacciatore di taglie del Wyoming\".\nPromozione.\nLe tagline sono:"}
{"id": "4404902", "revid": "290275", "url": "https://it.wikipedia.org/wiki?curid=4404902", "title": "Papa Benedetto 16\u00b0", "text": ""}
{"id": "4404904", "revid": "599013", "url": "https://it.wikipedia.org/wiki?curid=4404904", "title": "Bill Ebben", "text": ""}
{"id": "4404906", "revid": "599013", "url": "https://it.wikipedia.org/wiki?curid=4404906", "title": "Calvin Graham", "text": ""}
{"id": "4404908", "revid": "22475", "url": "https://it.wikipedia.org/wiki?curid=4404908", "title": "Monkey/Monkey (strumentale)", "text": "Monkey/Monkey (strumentale) \u00e8 un singolo discografico di Roberto Soffici, pubblicato nel 1980 con lo pseudonimo I Coccodrilli. Il brano era la sigla dell'anime The Monkey, scritta da Luigi Albertelli su musica di Roberto Soffici e arrangiamento di Piero Soffici. Sul lato B \u00e8 incisa la versione strumentale.\nEdizioni.\nEntrambi i brani sono stati inseriti nella compilation \"Supersigle TV vol. 4\" e in numerose raccolte."}
{"id": "4404910", "revid": "47767", "url": "https://it.wikipedia.org/wiki?curid=4404910", "title": "K\u014dji", "text": ""}
{"id": "4404912", "revid": "1543377", "url": "https://it.wikipedia.org/wiki?curid=4404912", "title": "Dante Clauser", "text": "Biografia.\nFiglio di un geometra dipendente pubblico e di una maestra elementare, fu ordinato sacerdote nel 1947; dopo una breve esperienza come cappellano a Calavino, nel 1948 fu mandato a Levico a dirigere la \"Piccola Opera Divina Misericordia\", orfanotrofio e centro di accoglienza per ragazzi in difficolt\u00e0.\nFu poi inviato a Bolzano, dove fond\u00f2 la \"Casa del Fanciullo\", ai margini dell'ex campo di concentramento di Via Resia. Nominato curato a Vignola-Falesina, poi parroco a Vezzano dal 1957, fu assistente nazionale dell'ASCI (Associazione Scouts Cattolici Italiani).\nNel 1964 divenne parroco della centrale Parrocchia di San Pietro a Trento ; fu tra i protagonisti dello sviluppo neo-conciliare a Trento, nel periodo del Sessantotto,; oper\u00f2 per la revisione della devozione a \u201csan\u201d Simonino.\nDopo un'esperienza come \"prete di strada\" a Torino, nel 1977 fond\u00f2 il \"Punto d'incontro\", casa di accoglienza con laboratorio nel centro di Trento per italiani e stranieri senza fissa dimora; per la sua opera a fianco dei poveri e degli emarginati era chiamato \u201cil prete degli ultimi\u201d.\nNel 1982 fu tra i fondatori (con Luigi Ciotti, Vinicio Albanesi, Angelo Cupini, Andrea Gallo, Emmanuel Marie, Franco Munterubbianesi, Mario Vatta) del CNCA - Coordinamento Nazionale delle Comunit\u00e0 d'Accoglienza."}
{"id": "4404913", "revid": "287204", "url": "https://it.wikipedia.org/wiki?curid=4404913", "title": "Maria Magdalena (film)", "text": ""}
{"id": "4404915", "revid": "767487", "url": "https://it.wikipedia.org/wiki?curid=4404915", "title": "Ed Kasid", "text": ""}
{"id": "4404916", "revid": "789059", "url": "https://it.wikipedia.org/wiki?curid=4404916", "title": "Don Dante Clauser", "text": ""}
{"id": "4404921", "revid": "300067", "url": "https://it.wikipedia.org/wiki?curid=4404921", "title": "Reggie Lacefield", "text": ""}
{"id": "4404923", "revid": "709565", "url": "https://it.wikipedia.org/wiki?curid=4404923", "title": "Metropolitana di Taipei", "text": "La metropolitana di Taipei o Taipei Rapid Transit System, conosciuta come MRT (Mass Rapid Transit o Metro Rail Transit), \u00e8 il sistema di linee metropolitane di Taipei, costruito dalla Taipei Rapid Transit Corporation (TRTC) nel 1996.\nPrimo sistema metropolitano della citt\u00e0, consiste di 103 stazioni e di binari. Il sistema ha trasportato una media di oltre 1,71 milioni di passeggeri al giorno nel dicembre 2012.\nLinee approvate e in costruzione.\nLe seguenti linee e segmenti sono attualmente in costruzione:"}
{"id": "4404925", "revid": "729019", "url": "https://it.wikipedia.org/wiki?curid=4404925", "title": "LFG Roland D.VI", "text": "L'LFG Roland D.VI, identificato pi\u00f9 semplicemente anche come Roland D.VI, era un caccia monoposto biplano sviluppato dall'azienda aeronautica tedesco imperiale Luft-Fahrzeug-Gesellschaft (LFG) GmbH negli anni dieci del XX secolo.\nRealizzato per abbinare le caratteristiche della fusoliera semimonoscocca adottata dai precedenti modelli ad una diversa tecnica di costruzione al fine di aumentarne la produttivit\u00e0, venne utilizzato dai reparti da caccia (Jasta) della Luftstreitkr\u00e4fte, la componente aerea del Deutsches Heer (l'esercito imperiale tedesco), nella parte finale della prima guerra mondiale.\nStoria del progetto.\nCon lo scoppio del primo conflitto mondiale, data l'esigenza sempre pi\u00f9 pressante di disporre nel pi\u00f9 breve tempo possibile di nuovi velivoli da inviare ai reparti operativi anche nella Germania imperiale, l'Idflieg raccomand\u00f2 che i progetti pi\u00f9 promettenti fossero costruiti su licenza dalle varie aziende aeronautiche presenti sul territorio nazionale. Tra queste vi era anche la Luft-Fahrzeug-Gesellschaft che aveva iniziato a produrre alcuni modelli progettati dall'Albatros Flugzeugwerke acquisendone la particolare tecnica costruttiva basata su una fusoliera semimonoscocca a sezione ellissoidale ricoperta in pannelli di compensato sagomato, particolarit\u00e0 tecnica che permetteva una superficie pi\u00f9 liscia ed omogenea a vantaggio dell'aerodinamicit\u00e0 complessiva.\nLa tecnica venne adottata anche dall'ufficio tecnico dell'azienda nella progettazione di modelli autoctoni, tuttavia il processo produttivo era gravato dalla maggior complessit\u00e0 che si ripercuoteva negativamente sulla produttivit\u00e0. Per ovviare al problema quando l'azienda avvi\u00f2 lo sviluppo, nel 1917, del nuovo caccia Roland D.VI, l'ufficio di progettazione decise di adottare una tecnologia mutuata dalla cantieristica, utilizzando lo stesso metodo adottato nella costruzione delle piccole imbarcazioni in legno, ovvero con singoli listelli di legno uniti fra loro a formare un fasciame. Questi andavano a ricoprire la struttura sottostante, sempre monoscocca, ma i tempi di costruzione venivano ridotti."}
{"id": "4404933", "revid": "15756", "url": "https://it.wikipedia.org/wiki?curid=4404933", "title": "West Point (serie televisiva)", "text": "West Point \u00e8 una serie televisiva statunitense in 39 episodi trasmessi per la prima volta nel corso di una sola stagione dal 1956 al 1957. La serie \u00e8 conosciuta anche con il titolo The West Point Story.\n\u00c8 una serie di tipo antologico ambientata nell'Accademia Militare degli Stati Uniti a West Point in cui ogni episodio rappresenta una storia a s\u00e9. Gli episodi sono storie di genere drammatico e vengono presentati da Donald May nel ruolo del cadetto Charles C. Thompson.\nL'episodio pilota fu trasmesso il 10 gennaio 1956, il primo episodio regolare della prima e unica stagione fu trasmesso il 5 ottobre 1956. Dopo il 28 giugno 1957, data di trasmissione del 39\u00ba e ultimo episodio regolare, una serie di repliche furono trasmesse sia sulla CBS che sulla ABC fino al 1958.\nGli episodi, realizzati con la collaborazione del Dipartimento della Difesa e della United States Military Academy, sono basati su effettivi documenti d'archivio che testimoniano eventi drammatici reali accaduti a West Point nel corso degli anni. I nomi e le date furono modificati al fine di tutelare la privacy delle persone coinvolte.\nProduzione.\nLa serie fu prodotta da Maurice Unger per la ZIV Television Programs. La sigla \"West Point March\" fu composta da Philip Egner e Alfred Parham.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 10 gennaio 1956 (pilot) e dal 5 ottobre 1956 (1\u00ba episodio) al 28 giugno 1957 sulla rete televisiva CBS."}
{"id": "4404937", "revid": "61051", "url": "https://it.wikipedia.org/wiki?curid=4404937", "title": "Roland D.VI", "text": ""}
{"id": "4404944", "revid": "47767", "url": "https://it.wikipedia.org/wiki?curid=4404944", "title": "Kouji", "text": ""}
{"id": "4404947", "revid": "599013", "url": "https://it.wikipedia.org/wiki?curid=4404947", "title": "Al Miksis", "text": ""}
{"id": "4404948", "revid": "767487", "url": "https://it.wikipedia.org/wiki?curid=4404948", "title": "Pertti Laanti", "text": "Carriera.\nCestista del Turun NMKY, Turun Riento e Helsingin Kisa-Toverit, ha disputato 132 partite con la maglia della , mettendo a segno 873 punti totali."}
{"id": "4404950", "revid": "599013", "url": "https://it.wikipedia.org/wiki?curid=4404950", "title": "Crema viso", "text": "Una crema viso \u00e8 un'emulsione cosmetica destinata alla cura del viso: in particolare la crema viso \u00e8 un prodotto per l'idratazione della pelle di tutto il viso. Per la sua azione pu\u00f2 estendersi anche alla parte inferiore del mento e al collo. Il suo scopo principale \u00e8 quindi quello di applicare sulla superficie del viso (dopo la pulizia) le sostanze emollienti e umettanti di cui la pelle ha bisogno e preservarne la giusta idratazione. Con crema viso ci si riferisce a un prodotto ad azione generica, segmentato dai professionisti della cosmesi per una parte del corpo, che pu\u00f2 essere ulteriormente segmentato per trattamenti o aree cutanee specifiche: (trattamenti anti rughe, trattamenti zona T, contorno occhi e labbra, trattamenti purificanti, protezione solare, ecc.) e/o per sesso, per et\u00e0, per tipo di pelle.\nAzioni delle creme viso.\nLa funzione principale, comune a tutte le creme viso, \u00e8 ricostruire o reintegrare il film idrolipidico della pelle. L'utilizzo quotidiano della crema viso protegge la pelle da agenti esterni quali grande freddo, smog, vento e (se la crema possiede filtri UV) anche sole, ritenuto uno dei principali artefici dell'invecchiamento cutaneo precoce. \nUna aumentata idratazione cutanea comporta uno strato corneo pi\u00f9 spesso e pi\u00f9 plastico. Oltre che variazioni a breve termine nell'apparenza della pelle, la sua corretta idratazione ha implicazioni sui processi proliferativi, sulla comparsa dei segni di invecchiamento e sull'efficienza della funzione barriera. \nTipi di crema viso.\nEsistono diversi tipi di crema viso, quasi tutte caratterizzate da essere un'emulsione di olio in acqua (O/A) ma vi sono alcune eccezioni come le cold cream. Le creme viso pi\u00f9 diffuse sono: crema giorno, crema notte, crema anti-et\u00e0, a seconda del tipo di pelle. La loro azione rimane per\u00f2 la medesima: idratare la pelle al fine di mantenerla giovane pi\u00f9 a lungo rispetto al naturale processo biologico di invecchiamento, o rispetto a processi di invecchiamento precoci dovuti a fattori di stress o a cause ambientali.\nLe continue evoluzioni in campo cosmetico, abbinate al consumismo hanno creato svariate tipologie di creme viso, spesso caratterizzate da alcune azioni specifiche, o estremamente diversificate. Negli ultimi anni sono in aumento creme viso che in combinazione con l'abituale cura della pelle vantano di emulare trattamenti medici, riferendosi a presunti effetti \"lifting\" o \"filler\". \nUtilizzo della crema.\nLa crema idratante per il viso, di qualunque tipologia si tratti, si utilizza avendo prima lavato bene il viso, possibilmente applicando un tonico.\nUna volta lavato e asciugato il viso si procede con l'applicazione della crema idratante spandendola e massaggiandola delicatamente. Il loro utilizzo deve essere quotidiano, perch\u00e9 \u00e8 a lungo andare che gli effetti benefici sulla pelle si rendono visibili. Alcune creme viso possono essere applicate a spessore e rimosse dopo vario tempo fungendo come quella che nella cosmesi viene chiamata \" maschera\".\nStoria.\nL'utilizzo di cosmetici risale addirittura al periodo mesolitico, infatti la cura della pelle \u00e8 una pratica che trasversalmente investe ogni tipo di cultura, anche quelle tra loro pi\u00f9 distanti a livello spaziale e temporale. Ovviamente in passato la cura della pelle avveniva con i prodotti disponibili in quello specifico luogo e tempo: per esempio nell'et\u00e0 precolombiana, per curare la pelle in America Latina si utilizzava l'avocado, mentre in Brasile e Africa l'olio di palma. Gli antichi greci adoperavano invece l'olio di oliva, e persino nella Bibbia si menzionano lozioni a base di olio di oliva e spezie. La prima descrizione di un prodotto topico che si presume avesse le caratteristiche di una emulsione si deve a Galeno, che un\u00ec acqua e cera d'api. Fino a met\u00e0 del XIX\u00b0 secolo questi prodotti chiamati \"ceratum\" avevano pi\u00f9 la caratteristica di un unguento che di una emulsione. Le emulsioni galeniche erano poi inadatte ad una produzione industriale ed ad un consumo di massa, per l'assenza di emulsionanti che le rendessero stabili e per l'ossidazione degli oli vegetali con cui erano realizzate.\nLe moderne creme idratanti per il viso nascono agli inizi del 1900, quando vennero creati efficaci emulsionanti ed emollienti che non irrancidiscono quali vaselina e olio minerale. "}
{"id": "4404952", "revid": "124309628", "url": "https://it.wikipedia.org/wiki?curid=4404952", "title": "UEFA Champions League 2004-2005 (videogioco)", "text": "UEFA Champions League 2004-2005 \u00e8 un videogioco a tema calcistico, sviluppato e distribuito da Electronic Arts nel 2005.\nCopertina.\nLa copertina del videogioco reca il logo ufficiale della manifestazione.\nCaratteristiche.\nPur riprendendo le meccaniche di gioco proprie del titolo appartenente alla serie FIFA, la versione \u2014 che presenta lievi bug nella modalit\u00e0 Stagione \u2014 si distingue per una maggior casualit\u00e0 nelle decisioni assunte dall'intelligenza artificiale: da segnalare l'introduzione dei falli di mano e della norma del vantaggio, con nuovi schemi per l'esecuzione di calci piazzati.\nCampionati e squadre.\nSono disponibili 239 squadre, alcune delle quali con nomi differenti in quanto sprovviste della licenza:\nModalit\u00e0 di gioco.\nDegne di nota la rubrica radiofonica \u2014 esclusiva della modalit\u00e0 Stagione \u2014 condotta da Linus e la sconfitta a tavolino in caso di abbandono della partita (ad eccezione delle gare amichevoli o personalizzate).\nElementi sbloccabili.\nI punti-bonus ricevuti nella modalit\u00e0 Stagione \u2014 il cui ammontare varia in base alla difficolt\u00e0 di gioco selezionata \u2014 consentono di accedere al seguente materiale extra (applicabile solamente nelle gare di esibizione):\nSequel.\nL'unico sequel fu pubblicato nel 2007., con il nome \"UEFA Champions League 2006-2007\"."}
{"id": "4404955", "revid": "123544305", "url": "https://it.wikipedia.org/wiki?curid=4404955", "title": "Il convito", "text": "Il convito \u00e8 un dramma giocoso in due atti del compositore Domenico Cimarosa su libretto di Filippo Livigni. *Spartito convito \nFu rappresentata per la prima volta, con grande successo, durante la stagione di Carnevale del 1782 al Teatro San Samuele di Venezia (per l'esattezza, il debutto avvenne tra il 26 e il 28 dicembre 1781). L'opera venne poi subito ripresa a Firenze, presso il Teatro alla Pergola, con la presenza in sala della coppia granducale. Anche in questa occasione il lavoro cimarosiano ebbe uno straordinario successo, come riportato dalle cronache nelle gazzette ufficiali dell'epoca. \"La gazzetta Toscana\", organo ufficiale della corte lorenese, riport\u00f2 nelle proprie colonne una succinta descrizione della serata e del successo ottenuto. A partire dal 1782 \"Il convito\" fu rappresentato in tutti i maggiori teatri europei (alcune volte con il libretto tradotto e adattato alla lingua locale) con pochissima corruzione nella parte musicale (prassi invece assai diffusa all'epoca). \"Il convito\" fu nuovamente rappresentato, dopo un silenzio di quasi 200 anni, dall'Opera Giocosa di Genova, diretta da Fernando Mainardi, con interpreti, fra gli altri, il soprano Giovanna Vinci ed il baritono Michele Casato.\nTrama.\nAtto primo.\nMassimo, uomo vanitoso e vanesio in cerca di rapido matrimonio, ha organizzato con l'aiuto del proprio fido servo Checco un ricevimento a cui ha invitato le pi\u00f9 belle ragazze del proprio paese.\nAl ricevimento, la prima ragazza che si presenta \u00e8 donna Eleonora, che non ha, per\u00f2, il cuore \u201cufficialmente\u201d libero, poich\u00e9, come lei stessa confesser\u00e0 a Massimo \u00e8 promessa sposa del Conte Polidoro.\nIn realt\u00e0, evidentemente, Eleonora si \u00e8 presentata non per cercare marito o per divertirsi, ma perch\u00e9 vede nel ricevimento un'occasione per mettere in pratica la vendetta che trama contro il proprio promesso sposo, che non si sta comportando bene. Il conte Polidoro, infatti, confesser\u00e0 Eleonora a Massimo, corteggia anche una certa ricca vedova di nome Alfonsina. Eleonora, approfittando della dabbenaggine di Massimo a proprio vantaggio, gli imbastisce un discorso non troppo chiaro, in cui sembra voler comunicare a Massimo stesso che, se lui sar\u00e0 disposto ad assecondarla nella sua vendetta, lo sposer\u00e0.\nMassimo, naturalmente, che \u00e8 uomo piuttosto sciocco e ingenuo, non capisce perfettamente i sottintesi di Eleonora (che, nella aria, gioca un po' a fare la misteriosa) e crede, invece, che il matrimonio con lei sia gi\u00e0 cosa fatta. Sar\u00e0 il furbo servo Checco a tentare di spiegare a Massimo il doppio gioco che in realt\u00e0 sta allestendo donna Eleonora. Anche Checco, per\u00f2, nella sua aria, risulta piuttosto sibillino nel dar spiegazioni (sopravvalutando, evidentemente, l'intelligenza di Massimo) e infatti, anche in questo caso, Massimo non riesce a capire fino in fondo.\nDopo Eleonora al convito giunge proprio Alfonsina seguita, sia come corteggiatore che come cavalier servente, dal conte Polidoro che corteggia la donna non perch\u00e9 la ritenga pi\u00f9 bella della sua promessa sposa Eleonora, ma semplicemente perch\u00e9 \u00e8 pi\u00f9 ricca. Polidoro, infatti, \u00e8 uno spiantato e vagabondo il cui sogno \u00e8 quello di vivere senza lavorare mantenuto da una donna ricca. Eleonora, oltre che da Polidoro, \u00e8 accompagnata al ricevimento di Massimo anche dalla sua fida cameriera Lisetta (che, come comprenderemo nel proseguimento dell'opera, \u00e8, da schietta popolana, una ragazza molto intelligente e di brillante carattere).\nAlfonsina \u00e8 vedova di un certo Barbal\u00f2 (di cui, in ogni luogo in cui si reca, porta dietro sempre il ritratto): un soldato coraggioso, dice Alfonsina, - ma in realt\u00e0 scopriremo incapace e vanaglorioso - deceduto eroicamente, sostiene sempre la vedova, sul campo di battaglia. La donna sembra sempre tormentata dal ricordo del caro marito morto (che lei, spesso, vede ancora in vita e di cui sembra percepirne lo spirito). Ma non \u00e8 l'unica afflizione da cui \u00e8 turbata: la strana vedova, infatti, soffre di numerose manie: ha il vizio di adorare solo le persone che non la contraddicono mai \u2013 ma anzi che la imitano ossequiosi in tutti gli atteggiamenti - e soffre di repentini cambi d'umore (una quasi schizofrenica, insomma...).\nTant'\u00e8 vero che, appena arrivata a casa di Massimo, dopo un breve, allegro e conviviale dialogo intrattenuto con il Conte Polidoro e con Lisetta, improvvisamente cambia d'umore, arrabbiandosi furiosamente perch\u00e9 il padrone di casa, pur avendola invitata al ricevimento, non \u00e8 venuto ancora ad accoglierla con tutti gli onori dovuti a una dama. Sar\u00e0 Lisetta che, comandata dalla sua padrona, andr\u00e0 alla ricerca di Massimo per portarlo al cospetto di Alfonsina e calmarne l'arrabbiatura.\nMassimo finalmente arriva e si degna di presentarsi ad Alfonsina col suo solito modo strambo (anche Massimo, come quasi tutti i personaggi di quest'opera, \u00e8 affetto da una mania che lo caratterizza: cos\u00ec come Alfonsina \u00e8 soggetta ai cambi d'umore, Massimo soffre evidentemente di uno spaventoso narcisismo \u2013 che lo rende sciocco e comico agli occhi del pubblico -: tale narcisismo lo porta, quando parla con gli altri, ad aggiungere alle proprie frasi, nei momenti pi\u00f9 assurdi e inopportuni, la frase \u2013 tormentone \u201cio non son brutto\u201d). Proprio con questo narcisismo prepotente e grottesco, il padrone di casa si presenta anche ad Alfonsina. Massimo, quando Alfonsina gli viene presentata, ripensando alle parole che aveva in precedenza udite durante il dialogo con Eleonora, riconosce subito l'identit\u00e0 dei due nuovi convitati che gli sono di fronte: lei deve essere la ricca vedova Alfonsina e lui il promesso sposo traditore di Eleonora, Polidoro.\nSubito dopo la presentazione, si innesca un gioco comico nel quale il Conte e Massimo, in uno spassoso terzetto, cercano di assecondare, per far bella figura con lei, tutte le manie e i repentini cambi d'umore della vedova.\nArriva, infine, il terzo e ultimo personaggio dell'opera: il Cavalier del Lampo, che in effetti, contrariamente a Eleonora e Alfonsina, nessuno ha invitato ufficialmente al ricevimento. Ma anche Del Lampo, analogamente a Massimo, vorrebbe approfittare del ricevimento per incontrare qualche bella fanciulla con cui spassarsela; in mancanza di una fanciulla, il convito gli dar\u00e0 comunque l'opportunit\u00e0 di mangiare e bere a sbafo (altra attivit\u00e0 tanto cara al Cavaliere).\nIl cavalier Del Lampo, infatti, non \u00e8 esplicitamente in cerca di una sposa come Massimo; in realt\u00e0 \u00e8, pi\u00f9 che altro, amante del divertimento, dello spasso, del buon cibo e delle donne in egual maniera (a patto che sia tutto gratis e a spese di altri!). L'arrivo del Cavaliere \u00e8 subito segnato dall'incontro e dalla presentazione col padrone di casa che mostra subito la propria narcisistica mania: Massimo, infatti, non tarder\u00e0 a insistere anche con il Cavaliere (evidentemente, lo dice anche ai maschi!) con il suo tormentone \u201cio non so brutto\u201d.\nIntanto sopraggiungere di nuovo Alfonsina a cui il Cavaliere si presenta ricolmandola subito di complimenti (anche piuttosto volgarucci e comicamente esagerati); la ricca vedova, pur dimostrando di apprezzarli, nota subito che egli non si \u00e8 uniformato al suo volere: Alfonsina sta ridendo e il Cavaliere si permette di non assecondarla e di non imitarla! Non sia mai!: questo enorme smacco, perch\u00e9 tale appare agli occhi di Alfonsina, la fa saltare su tutte le furie. Sar\u00e0 Massimo a spiegare al povero Cavaliere, rimasto sopraffatto dalla rabbia improvvisa di Alfonsina, il motivo di tale cambio umore: la donna va assecondata in tutto, suggerisce Massimo al Cavaliere, altrimenti diventa una furia.\nGiungono anche Eleonora e, successivamente, Lisetta; il Cavaliere non perde tempo e, seguendo il suo istinto, comincia a corteggiarle immediatamente di fronte ad Alfonsina con la stessa tecnica e, pi\u00f9 o meno, le stesse parole usate appena un minuto prima per corteggiare la ricca vedova.\nMassimo dopo aver assistito a questa scena, comincia a dubitare della saviezza mentale dei suoi convitati che cominciano ad apparirgli tutti un po' matti...\nNella sala sono presenti, oltre a Massimo, Alfonsina e il Conte. Massimo cerca di far innamorare di s\u00e9 la vedova Alfonsina con l'unica tecnica efficace che conosce: quella di assecondarla in tutto e per tutto. In una scena piuttosto comica, infatti, Massimo imiter\u00e0 pedissequamente tutti i gesti di Alfonsina che, infatti, si dimostra subito piacevolmente colpita. Il Conte, naturalmente, rimane piuttosto adombrato dall'atteggiamento consenziente (e un po' civettuolo) che Alfonsina sembra riservare a Massimo: del resto, Polidoro ha lasciato Eleonora per poter sposare Alfonsina e goderne la ricchezza; adesso, che tutto sembrava perfettamente riuscito, sembra che Massimo sia in procinto di portargliela via.\nAlfonsina si dimostra cos\u00ec piacevolmente colpita dal carattere remissivo di Massimo che gli propone, da un momento all'altro, di sposarlo e, anzi, lo costringe a scrivere una dichiarazione in cui si impegna formalmente a farne sua sposa.\nIl Conte, che assiste a tutta la scena, non ci sta a farsi rubare l'\u201daffare Alfonsina\u201d e approfittando dell'allontanamento provvisorio della donna dalla stanza in attesa che Massimo compili la dichiarazione scritta, lo costringe, puntandogli una pistola carica alle tempie, a scrivere, s\u00ec, una dichiarazione, nella quale, per\u00f2, risulter\u00e0 certificato l'impegno a NON sposare Alfonsina, richiedendogli pure di chiosarla con alcune ingiurie riferite alla donna, che viene qualificata come \u201cpazzarella, incostante e capricciosa\u201d.\nMassimo, impaurito dalla pistola puntata, acconsente e scrive la dichiarazione esattamente come il Conte la vuole. Nel frattempo torna Alfonsina che chiede a Massimo il foglio; egli tenta di giustificarne il contenuto cercando di far capire alla donna che \u00e8 stato costretto con la forza a scrivere ci\u00f2 che lei legger\u00e0 in quel foglio. Massimo non pu\u00f2 parlare chiaramente ad Alfonsina per spiegarle l'equivoco perch\u00e9 il Conte non se n'\u00e8 andato del tutto, ma si \u00e8 semplicemente nascosto per seguire tutta la scena e, quindi, \u00e8 ancora nella stanza con la pistola carica e pronto a far fuoco!\nIl Conte Polidoro esce dal proprio nascondiglio e, sorpresa da quell'arrivo inaspettato, Alfonsina (che ancora non ha letto la dichiarazione scritta di Massimo e che quindi ancora la crede contenere, a tutti gli effetti, una formale dichiarazione di matrimonio) gli confessa di essersi appunto impegnata per un prossimo matrimonio con Massimo. Anche il Conte, l\u00ec per l\u00ec, non capisce bene la situazione (ma semplicemente perch\u00e9 non si era accorto che Alfonsina non aveva ancora letto il foglio che tiene tra le mani) e crede che Massimo, pur sotto minaccia, lo abbia preso in giro e scritto una vera dichiarazione di matrimonio. Polidoro prende dalle mani di Alfonsina il foglio e inizia a leggere ci\u00f2 che c'\u00e8 scritto (e cio\u00e8, effettivamente, ci\u00f2 che lui aveva imposto a Massimo, ingiurie comprese); la donna , nell'ascoltar ci\u00f2, va su tutte le furie; il Conte approfitta del successo del suo piano, confermando alla ricca vedova la propria costanza e il proprio amore, segnando quindi un punto a proprio vantaggio sul rivale Massimo.\nAlfonsina \u00e8 ormai divorata dalla rabbia e inizia, in un'aria parodistica, un monologo in cui si paragona alla povera Didone abbandonata dal crudele Enea in una sorta di comicissimo delirio.\nPolidoro \u00e8 ormai convito che il suo piano abbia avuto successo e che niente e nessuno pu\u00f2 ormai contrastare le sue prossime sicure nozze con Alfonsina. Invece, a turbargli i progetti, arriva Eleonora che tacciandolo di tradimento gli intima un duello con un uomo disposto a vendicarne l'onore. Polidoro \u00e8 terribilmente scocciato (e pure un poco impaurito) da questo contrattempo, ma decide in cuor suo di rispondere per le rime a Eleonora dimostrando un altezzoso disprezzo. Chiede alla donna chi sar\u00e0 il pover'uomo disposto a perdere la vita osando sfidarlo a duello; mentre la donna prova a rispondere, entra improvvisamente nella stanza il Cavaliere del Lampo che, per tentare di conquistare Eleonora con l'arma del coraggio, si offre come duellante per difenderne l'onore. In realt\u00e0, confermer\u00e0 la stessa Eleonora, non \u00e8 lui l'uomo scelto per il duello: Polidoro dovr\u00f2 ancora attendere qualche minuto perch\u00e9 il vero duellante gli vanga palesato. Polidoro, in maniera assai smaccata e smargiassa, cerca di scoraggiare la donna dimostrando sicurezza di vittoria e coraggio indomito (che, naturalmente, non ha).\nIl Cavaliere del Lampo implora Eleonora di accettarlo come difensore; la donna di nuovo gli nega questo onore ma, contemporaneamente, gli chiede un altro favore (il cui contenuto scopriremo solo pi\u00f9 avanti nel corso dell'atto).\nIntanto Massimo confida la propria disperazione al suo fido Checco; in quella giornata gli sono capitate davvero di tutti colori: convitati strambi, persone che si sono presentate pur non essendo state invitate, la rinuncia a un provvidenziale matrimonio con Alfonsina a causa di una minaccia e in pi\u00f9, ora, anche quella matta di Eleonora vuole che combatta in un duello per difenderne l'onore (\u00e8 lui, veniamo a sapere ora, il prescelto di cui parlava la donna al Cavaliere). Il furbo servo rassicura il padrone, dicendogli che la giornata terminer\u00e0 bene poich\u00e9 ha un piano per fargli sposare comunque la ricca Alfonsina. Massimo, pur felice dell'inaspettato aiuto, \u00e8 ancora preoccupatissimo per il duello (che non ha alcuna intenzione di fare) e per il quale Checco non ha trovato soluzione. La risposta di Checco \u00e8 piuttosto serafica: intanto duellate, poi arriver\u00f2 io e vi salver\u00f2.\nMassimo e il Conte sono stati convocati per il duello (ma ancora nessuno dei due sa chi sar\u00e0 l'altro contendete. In comune, per adesso, hanno solo il fatto di essere terribilmente impauriti). I due si incontrano, e ignorando ancora di essere proprio loro i protagonisti del duello, si salutano cordialmente. Sar\u00e0 l'arrivo improvviso di Eleonora a far chiarezza sul perch\u00e9 entrambi gli uomini si trovano l\u00ec, presentandoli l'uno all'altro come i protagonisti del duello: \u00e8 solo adesso che il Conte conoscer\u00e0 l'identit\u00e0 del suo contendente. I due, presente Eleonora, cominciano malamente a fingere di duellare, cercando di indurre Eleonora ad andarsene adducendo la scusa che potrebbe essere ferita da qualche sciabolata. Eleonora, impaurita da questa prospettiva, acconsente alla richiesta e se ne va, per lasciarli, crede lei, duellare. Riusciti a togliere di mezzo Eleonora, i due uomini smettono di fingere il duello e si abbracciano ridendo.\nA questo punto, irrompe sulla scena Alfonsina che entra portando due pistole. Anche lei, analogamente a quanto fatto da Eleonora, vuol vendetta e chiede al Conte Polidoro di combattere contro Massimo che ha osato non solo rifiutarla come moglie, ma anche offenderla dandole della matta e ledendone quindi l'onore.\nPolidoro, che ormai ha capito che l'unico atteggiamento possibile con Alfonsina \u00e8 quello di assecondarla sempre, prende una delle due pistole fingendo quindi di iniziare il duello con Massimo. Per tentare, analogamente, di allontanare Alfonsina usano la stessa tecnica utilizzata prima con Eleonora: la inducono ad allontanarsi adducendo la scusa che potrebbe essere colpita da qualche pallottola vagante. Ma Alfonsina, purtroppo, non si lascia convincere come Eleonora e, testarda, rimane l\u00ec a seguire il duello. I due uomini, purtroppo, sono costretti a continuare a duellare malamente.\nFortunatamente, a interrompere il duello, interviene l'ingresso improvviso in scena del Cavaliere, travestito da Barbal\u00f2: egli finge di esserne il fantasma venuto e chiedere vendetta di una moglie crudele che, non rispettandone la memoria, sembra stia cedendo alla corte del Conte Polidoro. Questo \u00e8, evidentemente, il favore che prima Eleonora gli aveva chiesto: di travestirsi da fantasma di Barbal\u00f2 per impaurire tutti e per farli cedere alla sua volont\u00e0. Massimo, il Conte e Alfonsina sono terrorizzati da questa improvvisa apparizione e, credendo il Cavaliere davvero il fantasma di Barbal\u00f2, cedono alle sue richieste: Alfonsina non parler\u00e0 mai pi\u00f9 di risposarsi e il Conte e Massimo, confermano di non volere pi\u00f9 sposare la donna.\nContemporaneamente, per\u00f2, anche l'idea che Checco aveva avuto per salvare il padrone dal duello e per farlo sposare ad Alfonsina si sta concretizzando. Egli, in pratica, ha avuto la stessa idea del Cavaliere: travestirsi da fantasma di Barbal\u00f2 per costringere tutti, attraverso l'escamotage della paura, a ubbidire ai propri ordini. L'ordine del fantasma di Barbal\u00f2 interpretato da Checco sar\u00e0, per\u00f2, opposto rispetto a quello dato dal Barbal\u00f2/Cavaliere: laddove il Barbal\u00f2/Cavaliere chiede a Massimo e Alfonsina di non sposarsi, Barbal\u00f2/Checco, per aiutare il padrone a sposare la vedova, chieder\u00e0 invece ai due di sposarsi subito. Saranno Eleonora e Lisetta che, irrompendo sulla scena, annunciano a Massimo, ad Alfonsina, al Conte e al Cavaliere (ancora travestito da Barbal\u00f2) di aver appena incontrato il fantasma di Barbal\u00f2 (e cio\u00e8 Checco travestito).\nChecco/Barbal\u00f2 entra in scena e tutti rimangono esterrefatti: ora ci sono ben due fantasmi (il Cavaliere e Checco travestiti) che terrorizzano tutti i poveri convitati, ma con richieste opposte: laddove il Barbal\u00f2/Cavaliere chiede a Massimo e Alfonsina di non sposarsi, Barbal\u00f2/Checco, per aiutare il padrone a sposare la vedova, chieder\u00e0 invece ai due di sposarsi subito. Entrambi minacciano di morte la coppia se non obbedir\u00e0 agli ordini dati. La confusione raggiunge l'apice e il sipario si chiude sul terrore e sulla confusione che regna non solo in scena, ma anche nelle menti sconvolte dei poveri convitati.\nAtto secondo.\nChecco racconta alla sua collega Lisetta il divertimento provato dai convitati, passato l'iniziale spavento, quando si sono accorti dell'equivoco e della burla dei finti fantasmi. Lisetta ascolta con piacere l'arguto resoconto di Checco e non manca di notare la simpatia e scaltrezza del giovane collega su cui inizia a fantasticare piccanti pensieri...\nNel salone adibito al ricevimento, intanto, tutti gli invitati sono a tavola intenti a mangiare e bere allegramente. Durante il banchetto una gi\u00e0 ebbra Alfonsina invita il Conte Polidoro a dedicare un brindisi a qualcuno (o qualcosa) a proprio piacere: Polidoro che vede in questa occasione un ulteriore tentativo per accaparrarsi la simpatia della donna, decide di dedicare il brindisi proprio alla memoria del defunto marito: il grande eroe e valoroso maresciallo dell'esercito Barbal\u00f2. Sollecitato dalle richieste dei commensali, dopo il brindisi, il Conte si dedicher\u00e0 alla descrizione (completamente inventata di sana pianta solo per assicurarsi, una volta in pi\u00f9, la simpatia della ricca vedova) delle presunte gesta di Barbal\u00f2 (che, per\u00f2, come lo stesso Conte sostiene in un \u201ca parte\u201d, in realt\u00e0 era solo un pigro poltrone privo di alcuna abilit\u00e0 militare).\nMassimo, intanto, torna di nuovo a chiedere la mano di Alfonsina richiedendole l'accelerazione delle nozze. Ma Alfonsina, purtroppo per Massimo, ha adesso completamente cambiato idea: non vuole pi\u00f9 sposarlo, per due motivi: il primo riferibile al fatto che forse, come vedremo nel seguito dell'opera, \u00e8 indecisa tra sposare Massimo o sposare il Cavalier Del Lampo, mentre il secondo (che entra vagamente in contraddizione col primo \u2013 ma, si sa, Alfonsina \u00e8 un po' matta) \u00e8 dovuto al fatto di non volersi pi\u00f9 legare a Massimo (e, forse, a nessuno) per non essere poi costretta a dover rinunciare alla propria libert\u00e0, poich\u00e9, come ella stessa sostiene in tono drammatico, \u201cleggi sopra il mio cor da voi non voglio\u201d. Quest'ultima frase non viene pienamente compresa dallo sciocco (e sensibilmente ignorante) Massimo che, infatti, ne richiede una spiegazione tradotta in parole povere a Eleonora. La donna, anch'essa in atteggiamento piuttosto sibillino, risponde al povero Massimo che tale repentino cambio d'umore \u00e8 dovuto semplicemente al noto volubil carattere del sesso femminile. Massimo, che ancora non sembra capire, chiede ulteriore spiegazione al Cavaliere, sperandone semplici parole che possano chiarirgli bene la situazione. Il Cavaliere, confondendo ancora di pi\u00f9 il padrone di casa, gli risponde \u2013 credendo evidentemente di essere chiaro \u2013 con una colta citazione tratta da uno dei melodrammi pi\u00f9 famosi all'epoca, \u201cDidone abbandonata\u201d di Metastasio: \u201cPass\u00f2 quel tempo Enea / Che Dido a te pens\u00f2\u201d (sottintendendo con questo semplicemente che Alfonsina rifiuta ora la mano di Massimo perch\u00e9 l'amore \u00e8 finito e perch\u00e9 ormai, proprio come Didone dimentic\u00f2 Enea, Alfonsina non pensa pi\u00f9 a lui: \u201cogni lasciata \u00e8 persa\u201d, diremmo oggi). Detto questo, il Cavaliere consiglia comunque Massimo di non struggersi e disperarsi troppo per questa perdita: anche se Alfonsina non lo ama pi\u00f9, c'\u00e8 sempre una buona cena e la buona compagnia di cui sta godendo che potranno consolarlo per il resto della serata.\nMassimo, per\u00f2, non ha compreso affatto il colto riferimento a Didone ed Enea, e si \u00e8 concentrato solo sulla seconda parte della spiegazione del Cavaliere - l'unica che sembra comprendere \u2013 travisandone per\u00f2 completamente il significato: ha capito, cio\u00e8, che Alfonsina accetter\u00e0 di sposarlo e che tutti rimarranno a cena per festeggiare il loro matrimonio. Preso da entusiasmo completamente fuori luogo, chiama a raccolta tutto il personale di servizio affinch\u00e9 in breve tempo possa allestirgli una mensa ancor pi\u00f9 ricca per i propri ospiti.\nAl termine della cena Alfonsina, rimasta con la propria serva Lisetta, le chiede di andare a chiamare Massimo con cui vuol conferire. Massimo giunge nel gabinetto dove si trova Alfonsina (e dove \u00e8 pure nascosto il Conte che spia tutta la scena): la vedova comunica al padrone di casa che \u00e8 sua ferma intenzione quella di sposarsi, ma che purtroppo \u00e8 fortemente indecisa sulla scelta del futuro consorte, poich\u00e9 crede di essere invaghita di ben tre persone (e cio\u00e8 di quasi tutti i maschi \u2013 Checco escluso \u2013 presenti in casa): il Conte Polidoro, Il Cavalier Del Lampo e lo stesso Massimo.\nNon riuscendo da sola a scegliere, confessa a Massimo di aver risoluto per un aiuto soprannaturale: Alfonsina, cio\u00e8, affider\u00e0 la scelta alla statua di Amore che si trova nel giardino della villa di Massimo e a cui lei rivolger\u00e0 una sentita preghiera. Al termine della preghiera, insiste Alfonsina, sar\u00e0 la divinit\u00e0 stessa a indicare al suo cuore la persona giusta da scegliere.\nMassimo e Alfonsina escono di scena e, al loro posto, sopraggiungono Checco, Eleonora e, successivamente, Lisetta: mentre il servo di Massimo ancora si prende gioco della poca saviezza di tutti i convitati, Eleonora gli chiese se, per caso, sa dove sia finito il Conte Polidoro. Checco le risponde che fino a pochi minuti fa era in un'altra stanza, ma che ora se n'\u00e8 andato. Anche Lisetta, sopraggiunta di corsa, chiede un'informazione a Checco: se sa dove sia finito il Cavaliere del Lampo con cui il Conte Polidoro ha assoluta necessit\u00e0 di parlare. Anche a questa domanda il servo di Massimo risponde con sicurezza: Il Cavaliere non \u00e8 qui, ma \u00e8 andato a cercare Alfonsina in giardino. Eleonora, che ha sentito quest'ultima risposta di Checco, si infuria nuovamente poich\u00e9 promesso sposo Polidoro \u00e8 sempre alle calcagna della rivale Alfonsina.\nNel giardino della villa, dove troneggia la statua di Cupido, la ricca vedova, accompagnata da Massimo, innalza la sua preghiera assistita nel rito dallo stesso Massimo. Il Conte Polidoro, che aveva spiato Alfonsina e Massimo nel gabinetto, \u00e8 a conoscenza del progetto della vedova, e, per boicottarlo e indurre la vedova a rinunciare per sempre a Massimo, organizza con la complicit\u00e0 del Cavaliere del Lampo, un piano. I due, infatti, si travestono da statue e si pongono accanto alla vera statua di Cupido alla quale Alfonsina e Massimo innalzano la loro (comica) preghiera.\nDurante il rito, Polidoro e il Cavaliere travestiti iniziano a parlare, fingendo di essere spiriti venuti dall'aldil\u00e0 incarnati nelle statue, per dare risposta alle richieste contenute nella preghiera della vedova e del padrone di casa. Il Cavaliere e Polidoro, con voci che imitano buffonescamente voci provenienti dal regno del morti, intimano la donna di non sposare Massimo, altrimenti la morte coglier\u00e0 lei e il nuovo marito all'istante.\nMassimo e Alfonsina, impauriti e velocemente adeguatisi al fasullo responso divino, scappano dal giardino dichiarando di rinunciare serenamente alla loro unione per non incorrere nella terribile vendetta delle forze occulte e fuggono via inseguiti dalle due statue parlanti.\nDopo una breve scena tra Checco e Lisetta in cerca dei loro rispettivi padroni (Massimo e Alfonsina) \u2013 e nella quale Lisetta esplicita ancora di pi\u00f9 a Checco la propria disponibilit\u00e0 a un approccio amoroso \u2013 ci avviamo verso il finale dell'opera con l'esplicitazione della seconda parte del piano di Polidoro.\nMesso, infatti, fuori gioco il rivale Massimo attraverso la burla delle statue parlanti, adesso il Conte mette in atto un nuovo stratagemma per potersi liberare, in un colpo solo, del secondo pretendente alla mano di Alfonsina, il Cavalier del Lampo, e di Eleonora che ancora insiste nel voler riprendere i rapporti sentimentali con lui.\nIl Conte, durante un incontro con il Cavaliere, finge di volerlo aiutare a sposare Alfonsina e, per far questo, lo mette a parte di un piano che avrebbe preparato per favorire le nozze tra lei e lo stesso Cavaliere. Il Conte assicura il Cavaliere che proprio quella notte, nel giardino della villa, Alfonsina si far\u00e0 trovare con una maschera sul volto in modo da non poter essere riconosciuta da nessuno. Sar\u00e0 poi lui stesso, continua il Conte, mascherato, a portare direttamente tra le braccia del Cavaliere Alfonsina e, in questo modo, i due potranno cingersi la mano destra e considerarsi, di fatto, sposi.\nIn realt\u00e0, come vedremo nel proseguimento del finale dell'opera, il vero piano di Polidoro \u00e8 ben altro: porter\u00e0, s\u00ec, una donna mascherata al Cavaliere, ma non sar\u00e0 certo Alfonsina, bens\u00ec Eleonora, anch'essa, naturalmente, mascherata, in modo da non essere riconosciuta dal Cavaliere che deve crederla Alfonsina.\nIl piano perfettamente congegnato dalla mente di Polidoro manca per\u00f2 ancora di un tassello affinch\u00e9 possa essere realizzato: \u00e8 necessario convincere anche Eleonora a farsi trovare di notte nel giardino della villa con una maschera in volto. Convinta la donna, sar\u00e0 assai facile per il Conte spacciarla per Alfonsina e farla dichiarare sposa del Cavaliere.\nA rovinare il geniale piano, per\u00f2, sar\u00e0 la stessa Eleonora che, non vista n\u00e9 dal Cavaliere, n\u00e9 da Polidoro \u2013 poich\u00e9 nascosta \u2013 ha appena ascoltato tutto ci\u00f2 che il Conte ha detto al Cavalier del Lampo e, \u201cleggendo tra le righe\u201d, ha perfettamente compreso il reale intento di Polidoro.\nAppena terminato il dialogo con il Cavaliere, Polidoro si imbatte proprio in Eleonora: \u00e8 l'ora di attuare la seconda parte del piano facendo opera di convincimento sulla povera donna. Per far ci\u00f2, il Conte le dichiara di essere ancora innamorato di lei e di aver finalmente deciso di volerla sposare; ma per poterlo fare, continua ancora Polidoro, Eleonora dovr\u00e0 farsi trovare mascherata nel giardino della villa durante la notte; appena arrivata vedr\u00e0 avvicinarsi un uomo, anch'esso mascherato, che verr\u00e0 a prelevarla per portarla tra le sue [di Polidoro] braccia. Cos\u00ec potranno finalmente cingersi le destre e considerarsi sposi.\nEleonora, che, come abbiamo detto poco sopra, aveva gi\u00e0 compreso perfettamente il vero intento di Polidoro, finge di assecondarlo; ma anche lei, naturalmente, ha un proprio piano (o, meglio, \u201ccontro-piano\u201d) per smascherare definitivamente l'intrigo di Polidoro di fronte a tutti e per poterselo effettivamente sposare.\nIl piano di Eleonora \u00e8 piuttosto semplice, ma assolutamente efficace, anche perch\u00e9 realizzato con la stessa tecnica del travestimento imbastita dal Conte; terminato l'incontro con Polidoro, Eleonora si imbatte con Lisetta e le chiede se, per caso, sa dove possa trovare Alfonsina: ha urgente bisogno di parlare perch\u00e9 sta organizzando una burla al Conte Polidoro. Lisetta, per\u00f2, risponde alla dama di non ha visto Alfonsina da un po' di tempo. Eleonora, che proprio di questa risposta aveva bisogno per mettere in pratica il proprio piano, si affretta a chiedere un favore alla cameriera: per fare s\u00ec che la burla al Conte riesca perfettamente, dovrebbe farle il grande favore di presentarsi quella notte stessa nel giardino di Massimo con una maschera in volto. Se, per caso, mentre si trova mascherata in giardino, dovesse imbattersi nel Conte, dovr\u00f2 sempre dirgli di essere Alfonsina \u2013 tanto, essendo mascherata, il Conte non la riconoscer\u00e0 -. Senza chiedere troppe spiegazioni, ma incuriosita dal divertimento che potrebbe scaturire da questa burla, Lisetta acconsente.\nMentre tutti i personaggi coinvolti nella doppia burla si preparano per la notte, Alfonsina ancora giace svenuta nel boschetto, dopo la grande paura provata per lo scherzo delle statue parlanti. Con lei sono Checco e Massimo che cercano di rianimarla. Alfonsina, dopo vari tentativi, si rianima ma appare piuttosto confusa: scambia il padrone di casa e il servo per Cerbero e Plutone poich\u00e9 si crede morta e gi\u00e0 negli Elisi pronta per ricongiungersi con l'amato Barbal\u00f2. Comunque, nonostante la confusione mentale, la povera vedova si riprende.\n\u00c8 ormai notte e tutto \u00e8 pronto per il piano del Conte e per il \u201ccontro-piano\u201d di Eleonora. Nel giardino della villa arrivano prima Checco e Massimo che ancora discutono del brutto svenimento capitato poco prima alla povera vedova. Massimo incontra Il Cavaliere del Lampo che - mettendo in pratica il consiglio che gli aveva dato Polidoro - si trova in giardino per attendere Alfonsina. Massimo, che ignora tutto questo, gli chiede candidamente cosa stia facendo di notte, a quell'ora, in giardino. Il Cavaliere gli risponde una mezza verit\u00e0: sta aspettando una donna che ha intenzione di sposare. Massimo insiste e chiede il nome di questa donna. Del Lampo, preso un po' alla sprovvista da questa domanda, non vuole scoprirsi immediatamente e, come risposta, indica in Eleonora la donna che sta aspettando. \u00c8 proprio perch\u00e9 la donna che vuole sposare \u00e8 Eleonora, continua a spiegare, che il matrimonio deve avvenire di notte e in giardino: per evitare che lo sappia il Conte Polidoro.\nIntanto arrivano nel giardino anche il Conte \u2013 mascherato -, Alfonsina \u2013 anch'essa mascherata \u2013 e Madama Eleonora \u2013 mascherata -.\nCos\u00ec travestite, naturalmente, le donne non possono essere riconosciute dai maschi presenti al randez-vous.\nIl Conte Polidoro si incontra con Alfonsina \u2013 credendola, secondo i suoi piani \u2013 Eleonora. Il Conte la prende per mano e, come programmato, la conduce al cospetto del Cavaliere e fa cinger loro le destre in segno di promessa di matrimonio. La prima coppia, pensa Polidoro, \u00e8 sistemata (egli \u00e8 convito di aver reso sposi Eleonora e il Cavaliere, mentre in realt\u00e0 gli sposi sono Alfonsina e il Cavaliere).\nEntra in scena anche Lisetta la quale, secondo le indicazioni che le aveva dato Eleonora prima, \u00e8 mascherata proprio come le altre. La cameriera si imbatte subito con Massimo e con Il Conte Polidoro \u2013 entrambi mascherati -. Ormai hanno tutti il volto occultato e, quindi, sono irriconoscibili. Il Conte si avvicina a Eleonora e le chiede l'identit\u00e0: Eleonora, per gabbarlo definitivamente e per poterselo sposare, gli risponde di essere Alfonsina; Massimo, a sua volta, si imbatte con Lisetta e, analogamente a quanto appena fatto dal Conte, le chiede il nome. Lisetta, che lo scambia per il Conte, obbedendo a ci\u00f2 che le aveva detto di fare Eleonora, dice di essere Alfonsina.\nLe coppie formate, quindi, adesso sono tre: il Cavaliere ed Alfonsina, Eleonora e il Conte (che per\u00f2 crede di essere in coppia con Alfonsina), Massimo e Lisetta (che, per\u00f2, crede di essere al cospetto del Conte).\nOgni coppia, essendo scambiata la destra, si proclama pubblicamente sposata.\nLa burla pu\u00f2 avere adesso termine e la dura verit\u00e0 sta per essere scoperta: dopo le rispettive promesse di matrimonio, tutti i personaggi si tolgono la maschera e, ad aumentare l'effetto sorpresa, giunge improvviso in scena Checco preceduto da quattro servitori che portano delle torce luminose in mano. Tutti i personaggi sono ora a viso scoperto, completamente illuminati e, purtroppo, si riconoscono...\nOrmai non \u00e8 pi\u00f9 possibile far nulla, poich\u00e9 le coppie si sono scambiate ufficialmente la promessa di matrimonio: Massimo \u2013 non troppo felice - ha sposato Lisetta, Eleonora \u00e8 riuscita finalmente a sposare Polidoro (assai arrabbiato), mentre Alfonsina si \u00e8 unita in matrimonio con il Cavaliere.\nChecco, intanto, presume dai volti degli altri protagonisti che non tutti sono felici (presumibilmente del Lampo \u00e8 felice perch\u00e9, alla fine, \u00e8 riuscito a sposare Alfonsina cos\u00ec come \u00e8 felice Alfonsina \u2013 che comunque nutriva molti dubbi su chi sposare \u2013 e come \u00e8 felice Eleonora che \u00e8 riuscita a sposare \u2013 pur con l'inganno \u2013 Polidoro). Assai scontenti, invece, sono Polidoro (che non \u00e8 riuscito a sposare Alfonsina, ma che si ritrova unito con Eleonora) e Massimo \u2013 che non aveva alcuna intenzione di sposarsi con Lisetta.\nL'opera si chiude con la rabbia (per alcuni) e la felicit\u00e0 (per altri) generale con il caustico commento di Checco che vede in tutti gli altri personaggi niente altro che dei matti!"}
{"id": "4404958", "revid": "767487", "url": "https://it.wikipedia.org/wiki?curid=4404958", "title": "The West Point Story", "text": "The West Point Story \u00e8 un film del 1950 diretto da Roy Del Ruth.\n\u00c8 un film commedia musical statunitense con James Cagney, Virginia Mayo e Doris Day. Ottenne una nomination ai premi Oscar nella categoria migliore colonna sonora (a Ray Heindorf).\nProduzione.\nIl film, diretto da Roy Del Ruth (che appare in un cameo nel ruolo di un caporale) su una sceneggiatura di John Monks Jr., Charles Hoffman e Irving Wallace con il soggetto dello stesso Wallace, fu prodotto da Louis F. Edelma per la Warner Bros. Pictures. La colonna sonora \u00e8 composta dai brani \"Ten Thousand Sheep,\" \"By the Kissing Rock,\" \"You Love Me,\" \"One Hundred Days Until June,\" \"Military Polka,\" \"Long Before I Knew You,\" \"B'klyn,\" con musica di Jule Styne e le parole di Sammy Cahn.\nDistribuzione.\nIl film fu distribuito negli Stati Uniti dal 25 novembre 1950 al cinema dalla Warner Bros. Pictures.\nAlcune delle uscite internazionali sono state:\nPromozione.\nLe tagline sono:"}
{"id": "4404960", "revid": "599013", "url": "https://it.wikipedia.org/wiki?curid=4404960", "title": "Juha Harjula", "text": ""}
{"id": "4404964", "revid": "767487", "url": "https://it.wikipedia.org/wiki?curid=4404964", "title": "Kidneythieves", "text": "I Kidneythieves sono un gruppo musicale statunitense formatosi nel 1998 e scioltosi nel 2004 e, successivamente, riformatosi nel 2007."}
{"id": "4404965", "revid": "339392", "url": "https://it.wikipedia.org/wiki?curid=4404965", "title": "Marchiol-Pasta Montegrappa-Site-Heraclia", "text": ""}
{"id": "4404966", "revid": "287204", "url": "https://it.wikipedia.org/wiki?curid=4404966", "title": "Ali Saidi-Sief", "text": ""}
{"id": "4404968", "revid": "695564", "url": "https://it.wikipedia.org/wiki?curid=4404968", "title": "Dissidia Duodecim", "text": ""}
{"id": "4404969", "revid": "695564", "url": "https://it.wikipedia.org/wiki?curid=4404969", "title": "Dissidia Duodecim Final Fantasy", "text": ""}
{"id": "4404972", "revid": "287204", "url": "https://it.wikipedia.org/wiki?curid=4404972", "title": "Pygoplites diacanthus", "text": "Pygoplites diacanthus, comunemente conosciuto come pesce angelo reale, \u00e8 un pesce di acqua salata appartenente alla famiglia Pomacanthidae, unico appartenente al genere Pygoplites.\nDistribuzione e habitat.\n\u00c8 un abitante di reef e di lagune atollifere nell'Oceano Indiano orientale, nel Mar Rosso e nell'Oceano Pacifico.\nDescrizione.\n\u00c8 caratteristica la sua livrea molto variopinta, formata di strisce oblique bianche, bordate di nero su fondo giallo arancio. Le pinne dorsale e anale sono blu acceso, mentre quella caudale \u00e8 gialla, orlata di ocra. Intorno agli occhi presenta una macchia dello stesso colore della pinna dorsale. \nRaggiunge una lunghezza massima di 25 cm.\nAlimentazione.\nSi nutre di spugne e tunicati.\nAcquariofilia.\nPer la sua splendida livrea \u00e8 commercializzato per l'allevamento in acquario."}
{"id": "4404974", "revid": "300067", "url": "https://it.wikipedia.org/wiki?curid=4404974", "title": "Don Smith (cestista 1920)", "text": ""}
{"id": "4404977", "revid": "56124638", "url": "https://it.wikipedia.org/wiki?curid=4404977", "title": "Pygoplites", "text": ""}
{"id": "4404979", "revid": "110157", "url": "https://it.wikipedia.org/wiki?curid=4404979", "title": "Wayne Stevens", "text": ""}
{"id": "4404988", "revid": "1782831", "url": "https://it.wikipedia.org/wiki?curid=4404988", "title": "D'autunno", "text": "D'autunno \u00e8 un volume di fumetti dedicato alle avventure di Buffy Summers, la protagonista della serie televisiva Buffy l'ammazzavampiri.\nQuesto ciclo narrativo (che comprende i fumetti 26-27-28 della serie regolare pubblicata dalla Dark Horse Comics) \u00e8 ambientato durante la quarta stagione.\nIl volume \u00e8 ancora inedito in Italia.\nTrama.\nIl cuore di una Cacciatrice (parte 1).\nUna misteriosa creatura demoniaca compare pi\u00f9 volte a Sunnydale in diverse epoche storiche. Ogni volta \u00e8 inseguita da un'altra misteriosa ragazza che cerca di combatterla.\nNel presente, Buffy si trova al The Bronze in compagnia di Xander e Willow. All'uscita del locale anche lei viene attaccata dalla creatura: i suoi sforzi sono inutili e si salva grazie all'intervento della misteriosa ragazza.\nIl cuore di una Cacciatrice (parte 2).\nIl suo nome \u00e8 Ajda ed \u00e8 una Cacciatrice dell'undicesimo secolo. La sua missione \u00e8 inseguire il demone Karfanaum nelle varie epoche e fermare il suo progetto di uccidere Buffy e distruggere il mondo. Buffy fa fatica ad accettare nuovamente la presenza di un'altra Cacciatrice ma ha bisogno di lei per combattere questa creatura apparentemente invincibile. Dopo lunghe ricerche, Giles scopre che l'unica arma capace di uccidere questa creatura \u00e8 il cuore di una Cacciatrice. Ajda era destinata a sacrificarsi e lo sapeva.\nIl cimitero degli amori perduti.\nBuffy salva una ragazza che stava per essere morsa da un vampiro ignorando che questa fosse consenziente e che cercasse la vita eterna. Desiderosa di vendetta, la ragazza si rivolge a Baron Samedi, signore del cimitero, a capo di un esercito di zombie che imprigionano la Cacciatrice. Il rituale doveva prevedere il sacrificio di Buffy e della sua anima per ottenere la vita eterna ma viene interrotto da Spike. Vedendo la sconfitta di tutti i suoi morti-viventi, Baron Samedi rinuncia ad aiutare la ragazza e pretende il suo tributo trasformando lei in zombie."}
{"id": "4404990", "revid": "38120", "url": "https://it.wikipedia.org/wiki?curid=4404990", "title": "Tamaruc", "text": ""}
{"id": "4404991", "revid": "38120", "url": "https://it.wikipedia.org/wiki?curid=4404991", "title": "Tamaruk", "text": ""}
{"id": "4404997", "revid": "38120", "url": "https://it.wikipedia.org/wiki?curid=4404997", "title": "Tigrorsi", "text": ""}
{"id": "4404998", "revid": "38120", "url": "https://it.wikipedia.org/wiki?curid=4404998", "title": "Orsagri", "text": ""}
{"id": "4405001", "revid": "47767", "url": "https://it.wikipedia.org/wiki?curid=4405001", "title": "A\u00edda", "text": ""}
{"id": "4405002", "revid": "47767", "url": "https://it.wikipedia.org/wiki?curid=4405002", "title": "Ayda", "text": ""}
{"id": "4405006", "revid": "287204", "url": "https://it.wikipedia.org/wiki?curid=4405006", "title": "Associazione Sportiva Dilettantistica Mozzanica 2011-2012", "text": "Questa voce raccoglie le informazioni riguardanti lAssociazione Sportiva Dilettantistica Mozzanica nelle competizioni ufficiali della stagione 2011-2012.\nStagione.\nNel campionato di Serie A 2011-2012 il club bergamasco termin\u00f2 al 5\u00ba posto.\nIn Coppa Italia fu eliminata al secondo turno dal perdendo in casa 2-3."}
{"id": "4405007", "revid": "466539", "url": "https://it.wikipedia.org/wiki?curid=4405007", "title": "Tanit Phoenix", "text": "Biografia.\nTanit Phoenix \u00e8 nata a Durban, KwaZulu-Natal, Sud Africa. Ha praticato la danza dai 5 ai 20 anni.\nVita privata.\n\u00c8 sposata dal 2016 con l'attore e produttore cinematografico sudafricano Sharlto Copley, con cui ha una relazione dal 2012."}
{"id": "4405012", "revid": "838137", "url": "https://it.wikipedia.org/wiki?curid=4405012", "title": "Allegri legionari (film 1970)", "text": ""}
{"id": "4405014", "revid": "123871819", "url": "https://it.wikipedia.org/wiki?curid=4405014", "title": "Giovanni Davide Maderna", "text": "Biografia.\nNel 1995 realizza a Lione il suo primo cortometraggio: \"La Place\", premiato al Sacher Festival di Nanni Moretti. Seguono, dopo alcuni mesi trascorsi frequentando il Centro Sperimentale di Cinematografia a Roma, i cortometraggi \"Jahilia (Occidente)\" anch'esso premiato al Sacher Festival e \"Dolce Stil Novo\", presentato al Festival di Locarno.\nNel 1999 il suo film \"Questo \u00e8 il giardino\" vince il Leone del futuro - Premio Venezia opera prima \"Luigi De Laurentiis\" alla Mostra del cinema di Venezia.\nRealizza poi \"L'amore imperfetto\" (2001), anch'esso presentato al Festival di Venezia. Con \"Schopenhauer\" (2006) ritorna a Locarno, nella sezione Cineasti del Presente, partecipando in competizione al Bafici e alla selezione di film italiani proiettati al Lincoln Center. Quattro anni dopo con \"Cielo senza terra\" (2010), co-diretto con Sara Pozzoli, partecipa alla selezione ufficiale delle Giornate degli Autori a Venezia, \u00e8 finalista del Premio Doc.it e vince il secondo premio al festival Filmmaker di Milano. Il film viene mandato in onda dalla trasmissione televisiva di culto Fuori Orario nella notte della prima proiezione veneziana.\nDal 2002 ha insegnato cinema all'Universit\u00e0 Cattolica del Sacro Cuore, al SUPSI di Lugano e alla Scuola Civica di Cinema di Milano.\nDiventa produttore dal 2005 fondando Quarto Film e lavorando con autori come Francesco Gatti, Dario Buccino, Filippo Ticozzi, Sara Pozzoli, Mauro Santini, Tonino De Bernardi, Giovanni Cioni, Michelangelo Frammartino e Louis Benassi.\nDedica nel 2005 una video-intervista (realizzata con Antonio Moresco) ad Alberto Grifi.\nNel 2012 \u00e8 ideatore e curatore, in collaborazione con Mostra del Cinema di Venezia e Giornate degli Autori (VeniceDays), della sezione indipendente Cinema Corsaro, all'interno della quale presenta lavori sperimentali e fuori formato, caratterizzati da uno spirito \"corsaro\" sia in senso artistico che produttivo, di autori italiani e internazionali (da Sylvain George a Ugo Gregoretti con il suo rarissimo \"Le tigri di Mompracem\" del 1974, passando per un inedito di Corso Salani). All'interno della rassegna vengono presentati anche i film prodotti da Quarto Film in occasione dell'anniversario della nascita di Emilio Salgari e realizzati dallo stesso Maderna (\"Carmela, salvata dai Filibustieri\", co-diretto con Mauro Santini), Giovanni Cioni e Tonino De Bernardi.\n\"Look Love Lost\" (2012) \u00e8 un film realizzato con materiali privati raccolti nell'arco di alcuni anni e montato in un'unica sessione nel giorno di Natale del 2011. Nel 2012 Cristina Piccino sul quotidiano Il manifesto lo classifica al secondo posto tra i migliori film dell'anno in tutto il mondo.\nNel 2015 a Londra fonda la casa di produzione EL Entertainment Ltd, denominata in omaggio all'omonimo film di Luis Bunuel.\nNel 2018 inizia a collaborare con il filmmaker sperimentale e artista Louis Benassi. Il primo lavoro comune \u00e8 il dittico in 16mm \"The title is pretentious.. considering the purity of the endeavour\", presentato al pubblico nel 2019.\nNel settembre 2020 gira a Roma \"The Walk\", lungometraggio ispirato alla famosa novella di Robert Walser e prodotto da EL Entertainment ed Emu Films. Il protagonista \u00e8 Lino Musella e il direttore della fotografia Robbie Ryan."}
{"id": "4405015", "revid": "247222", "url": "https://it.wikipedia.org/wiki?curid=4405015", "title": "Plan Italia Onlus", "text": ""}
{"id": "4405016", "revid": "599013", "url": "https://it.wikipedia.org/wiki?curid=4405016", "title": "Jim Marshall (giocatore di football americano)", "text": "Carriera universitaria.\nDopo aver frequentato la East High School di Columbus, capitale dell'Ohio, dove si era trasferito con i suoi all'et\u00e0 di 5 anni, nel 1956 ricevette una borsa di studio da parte dell'Universit\u00e0 statale dell'Ohio con la cui squadra di football, i Buckeyes disput\u00f2 come defensive tackle 3 stagioni prima di saltare il quarto ed ultimo anno da senior. Dopo un primo anno chiuso a met\u00e0 classifica della Big Ten Conference, nel 1957 Marshall, assieme ad alcuni dei pi\u00f9 grandi difensori di tutti i tempi nella storia dell'ateneo dell'Ohio come Jim Houston e Dick LeBeau, fu titolare della granitica difesa che consent\u00ec ai Buckeyes di conquistare in successione il Big Ten Championship, il Rose Bowl ed il Campionato NCAA. A proposito di tale stagione Marshall in seguito disse: \"Fu una stagione meravigliosa. Mi piace dire che stavamo cavalcando la cresta dell'onda. Lo \u00e8 stato il pi\u00f9 delle volte, soprattutto quando vinci e Woody Hayes \u00e8 il tuo allenatore. \u00c8 una grande, grande cosa.\".\nL'anno seguente, l'ultimo trascorso con la maglia di Ohio State, Marshall nonostante un'altra annata da met\u00e0 classifica da parte della sua squadra, fu inserito nella formazione ideale dell'anno della Big Ten e soprattutto fu nominato All-American, dopo aver dato prova di s\u00e9 in gare come quella contro i Purdue Boilermakers, pareggiata dai Buckeyes 14-14 dopo essere passati in vantaggio grazie a ben due marcature di Jim, che prima raccolse e ritorn\u00f2 per 22 yard un punt bloccato in touchdown nel 1\u00ba quarto ed in seguito ritorn\u00f2 per 25 yard un intercetto messo a segno ai danni di Bernie Allen, quarterback di Purdue. Gli unici due punti non realizzati da Marshall furono, ovviamente, solo i due punti addizionali trasformati dal kicker Kilgore che portarono Ohio State sul momentaneo 14-0. Cinque settimane prima, Marshall era stato di nuovo fondamentale per le sorti della sua squadra quando contro i Washington Huskies aveva ancora una volta recuperato, sulla linea delle 27 yard degli avversari, un punt bloccato dal compagno di squadra Oscar Hauer: 7 giocate dopo, il compagno di squadra Don Clark segn\u00f2 su una corsa di 4 yard il touchdown che regal\u00f2 ai Buckeyes la vittoria per 12-7 sull'ateneo dell'Oregon.\nCarriera professionistica.\nI primi anni: Saskatchewan Roughriders e Cleveland Browns.\nDopo essersi trasferito per una sola stagione nella Canadian Football League presso i Saskatchewan Roughriders, con i quali gioc\u00f2 prevalentemente come defensive lineman ma prese parte anche ad alcuni drive dell'attacco, ricevendo 3 passaggi per 43 yard ed un touchdown, nel 1960, divenuto eleggibile per le leghe statunitensi, fu scelto dagli Houston Oilers nella seconda selezione del Draft della neonata American Football League, ma fu con i Cleveland Browns della National Football League, che lo scelsero al quarto giro del loro Draft come 44\u00ba assoluto e lo ottennero dai Roughriders previo scambio con il rookie quarterback Dick Ptacek, che inizi\u00f2 la sua carriera professionistica nel football americano. Selezionato come defensive tackle, con i Browns pass\u00f2 ben presto al ruolo che ricopr\u00ec per tutti i suoi 20 anni di militanza nella NFL ovvero quello di defensive end, nel quale disput\u00f2 tutti e 12 gli incontri della stagione nonostante dissapori con il leggendario capo-allenatore di Cleveland Paul Brown. Durante la off-season Marshall ebbe seri problemi di salute, contraendo un'encefalite che lo port\u00f2 vicino alla morte e a perdere parecchio peso, fatto questo che fece desistere il coaching staff dei Browns dall'idea di muoverlo nella offensive line.\nMinnesota Vikings.\nIn estate i Browns, che per tutta la serie di sopracitati eventi non riponevano pi\u00f9 grandi aspettative nel prodotto da Ohio State, spedirono Marshall in Minnesota nella neonata franchigia dei Vikings che si apprestava a disputare la prima stagione della sua storia nella pi\u00f9 popolare lega di football americano. Su quest'operazione di mercato in realt\u00e0, non vi \u00e8 chiarezza ed entrambe le franchigie hanno una propria versione di come Marshall sia approdato in Minnesota: per i Vikings era parte integrante di un sostanzioso scambio che prevedeva inoltre la loro acquisizione dei cartellini dei defensive tackle Jim Prestel e Paul Dickson, del running back Jamie Caleb, del linebacker Dick Grecni e del cornerback Billy Gault in cambio di una scelta al 2\u00ba giro e di una all'11\u00ba giro del Draft NFL 1962, i Browns invece sostenevano che Marshall era stato da loro svincolato l'11 settembre 1961 e che i suoi diritti erano stati solo in seguito rilevati dai Vikings, i quali con un gentlemen's agreement (che era poi la forma di accordo con cui Paul Brown concludeva molte trattative) si impegnavano a versare ai Browns una somma in denaro e a garantire \"future considerazioni\".\nLe prime stagioni, sotto la guida tecnica di Norm Van Brocklin, furono per i Vikings molto difficili e non si chiusero mai con un record positivo, ma ci\u00f2 nonostante Marshall si dimostr\u00f2 uno tra i migliori defensive end della lega, guidando nelle prime sei stagioni i suoi in sack, totalizzando nel sessennio 1961-1966 la ragguardevole cifra di 50,5 sack (stando alle statistiche stilate dai Vikings, visto che la NFL cominci\u00f2 a redigere classifiche annuali di tale specialit\u00e0 solo a partire dal ). Nel corso di quegli anni fu protagonista della giocata che suo malgrado lo rese famoso non solo nel mondo del football ma pi\u00f9 in generale anche nell'ambito di tutto lo sport a stelle e strisce: \"The Wrong Way Run\" (it. \"Corsa verso la parte sbagliata\").\nDomenica 25 ottobre 1964: i Vikings erano ospiti al Kezar Stadium dei San Francisco 49ers sui quali stavano conducendo 27-17 una partita gi\u00e0 entrata nel 4\u00ba quarto ma dai quali stavano anche difendendosi in un drive che vedeva la difesa di Minnesota in campo. Il quarterback dei 49ers, George Mira, lanci\u00f2 la palla verso Billy Kilmer quaterback di ruolo, halfback per l'occasione, ma commise un fumble. Marshall (che aveva gi\u00e0 ricoperto un fumble che permise ai Vikings di segnare il touchdown che poi fece la differenza), nei paraggi, recuper\u00f2 immediatamente la palla e si invol\u00f2 verso la end zone per 66 yards, senza per\u00f2 accorgersi che aveva recuperato voltato l'ovale e pertanto stava dirigendosi verso la propria met\u00e0 campo e non invece verso quella degli avversari. Pensando di aver segnato un touchdown, lanci\u00f2 poi la palla in aria in segno di esultanza, ma, come egli stesso afferm\u00f2 \"il primo sentore che qualcosa non andava lo ebbi quando un giocatore 49ers (l'offensive tackle Bruce Bosley) mi abbracci\u00f2 in end zone\". Per sua fortuna la partita termin\u00f2 comunque 27-22 per i Vikings, con i 49ers che riuscirono ad andare ancora una volta a segno con un field goal che non fu ad ogni modo loro sufficiente per agganciare gli ospiti. L'episodio al contrario di quanto comunemente pensato, non fu un caso isolato nella storia del football ma ebbe almeno altri tre precedenti, di cui uno in NFL: uno accadde nel 1947 in AAFC e vide protagonista il wingback dei Brooklyn Dodgers Elmore Harris, un secondo accadde nel quando fu il fullback dei Washington Redskins Andy Farkas il protagonista della folle corsa, mentre il pi\u00f9 lontano nel tempo risale addirittura al Rose Bowl del 1929 e ad incapparvi fu il centro dei California Golden Bears, il quale dopo la celeberrima corsa di Marshall scrisse proprio al defensive end una lettera il cui contenuto recitava: \"Welcome to the club!\" ossia \"Benvenuto nel club!\". The Wrong Way Run inoltre rappresent\u00f2 per Marshall non solo il primo (e di certo il meno prestigioso) dei diversi record NFL che stabil\u00ec nell'arco della sua ventennale carriera, ma anche la giocata che gli permise di conquistare un altro poco ambito primato del quale Marshall si disse stupito, quello nella \"NFL's 100 Greatest Follies\" una classifica redatta dalla NFL Films delle 100 pi\u00f9 clamorose sciocchezze commesse nella storia della lega.\nA partire dalla stagione i Vikings con il cambio di guida tecnica passata dalle mani del dimissionario Van Brocklin a quelle del giovane Bud Grant, proveniente da una felice esperienza in CFL, cambiarono marcia grazie soprattutto alle prestazioni eccezionali di una delle pi\u00f9 forti defensive line di sempre nella storia del football, i Purple People Eaters, che proprio in quell'anno videro il loro completamento con l'arrivo dal Draft del giovane defensive tackle Alan Page. In tale difesa Marshall continu\u00f2 a ricoprire il ruolo di defensive end destro, quello che agisce sul \"lato cieco\" del quarterback, nonostante la presenza in squadra di un altro defensive end probabilmente pi\u00f9 dominante in \"pass rush\" come Carl Eller. A partire dal 1968 i Vikings diedero inizio ad un dominio pressoch\u00e9 incontrastato nella NFC Central (fino al 1968 NFL Central) conquistando 11 titoli divisionali in 12 stagioni ed altrettante partecipazioni ai playoff culminate in 4 occasioni con l'accesso al Super Bowl, purtroppo per i Vikings tutti persi. Sul finire degli anni '70, i Purple People Eaters persero prima il defensive tackle Gary Larsen ritiratosi dal football giocato nel 1974, quindi Page, trasferitosi nel 1978 ai rivali divisionali dei Chicago Bears ed Eller, accasatosi sulla West Coast presso i Seattle Seahawks nel 1979. Marshall rimase ancora per una stagione in Minnesota, ultimo non solo della famosa defensive line, ma anche del roster originale della prima annata assoluta dei Vikings e chiuse la sua carriera a Foxborough, in casa dei New England Patriots, ritoccando ulteriormente i suoi impressionanti record di 282 partite consecutive disputate in carriera e 282 partite consecutive disputate da titolare in carriera: il primo fu infranto soltanto 26 anni dopo dal punter dei New York Giants Jeff Feagles, il secondo dovette aspettarne invece 30 di anni prima di essere infranto dal grande quarterback Brett Favre, quell'anno proprio in forza ai Vikings. L'addio al suo pubblico l'aveva dato la settimana precedente al Metropolitan Stadium di Bloomington, nel quale si era congedato prima mettendo a segno due sack su quarterback dei Buffalo Bills Joe Ferguson, quindi venendo portato a spalla dai compagni al termine della partita e con un giro di campo su una vecchia cabriolet rossa. Al termine di Buffalo-Minnesota, ricevette inoltre da Bud Grant la palla dell'incontro (vinto 10-3 da Minnesota), la prima data dallo storico capo-allenatore ad uno dei suoi ragazzi.\nDopo essersi ritirato ricevette dai Vikings tutti i principali riconoscimenti, dall'induzione nel Ring of Honor all'inserimento nelle formazioni ideali del 25\u00ba e 40\u00ba anniversario e tra i 50 pi\u00f9 grandi Vikings, passando per il ritiro del suo numero 70, avvenuto il 28 novembre 1999 durante l'intervallo di San Diego Chargers-Minnesota Vikings quando la franchigia ed il governatore del Minnesota Jesse Ventura proclamarono il \"Jim Marshall Day\", ma vide sempre sfuggirgli (fu al massimo finalista nel 2004) il traguardo pi\u00f9 importante a livello personale per un giocatore di football, ovvero l'induzione nella Pro Football Hall of Fame, che secondo molti addetti ai lavori meriterebbe, tanto che persino NFL.com nel 2009 lo inser\u00ec al 4\u00ba posto nella lista dei 10 migliori giocatori nella storia della lega a non essere stati ancora indotti nella Pro Football Hall of Fame."}
{"id": "4405017", "revid": "767487", "url": "https://it.wikipedia.org/wiki?curid=4405017", "title": "Koji (musicista)", "text": "Biografia.\nFirma nell'agosto 2010 per la Run for Cover, con cui pubblica il suo primo live, \"Spring Song Vol. 1\", e l'EP di debutto \"Some Small Way\", con cui riesce a riscuotere una certa popolarit\u00e0 negli Stati Uniti. Il 23 novembre 2010 e il 3 maggio 2011 pubblica per la No Sleep Records due split, rispettivamente con i La Dispute e con Into It. Over It., mentre nel 2012 viene invitato a partecipare al Warped Tour. Il 30 aprile 2013 pubblicher\u00e0 il suo primo album in studio, intitolato \"Crooked in My Mind\".\nAndrew ha inoltre creato l'associazione COLORMAKE, che vede la collaborazione di artisti e attivisti statunitensi organizzando diversi tipi di spettacoli a scopi benefici."}
{"id": "4405023", "revid": "599013", "url": "https://it.wikipedia.org/wiki?curid=4405023", "title": "Out All Night", "text": ""}
{"id": "4405028", "revid": "1543377", "url": "https://it.wikipedia.org/wiki?curid=4405028", "title": "Cypress Park", "text": "Cypress Park \u00e8 un quartiere dell'EstSide di Los Angeles posto alla confluenza tra il fiume Los Angeles ed il fiume Arroyo Seco.\nIl quartiere si trova a meno di 2,5 miglia a nord della Downtown di Los Angeles e si trova all'interno una pianura alluvionale occupata anche dal quartiere di Elysian Valley e delimitata dall'Elysian Park e dal quartiere di Mt. Washington.\nI confini di Cypress Park sono il fiume Los Angeles ad ovest, L'Arroyo Seco a sud, Mt. Washington ad est e la \"Division Street\" a nord.\nL'area di Cypress Park viene associata al movimento per la rivitalizzazione della zona del fiume Los Angeles per la presenza dei due parchi \"Los Angeles River Center\" e \"Rio de Los Angeles State Park\" dentro ai suoi confini.\nSecondo il censimento del 2000 gli abitanti erano 9764.\nStoria.\nLa terra sulla quale oggi sorge Cypress Park fu l'insediamento originale della trib\u00f9 Tongva dei nativi americani Shoshoni. Quando l'esploratore spagnolo Gaspar de Portol\u00e1 con la sua spedizione incontr\u00f2 il fiume Los Angeles nell'agosto del 1769 descrisse quest'area come una valle molto verde. Il Pueblo di Los Angeles fu fondato successivamente di fianco a questa area.\nQuesta stessa area fu un Ranchos della California, ovvero un territorio concesso dal governo spagnolo, chiamato \"Rancho San Rafael\" e concesso a \"Jose Maria Verdugo\" nell'ottobre del 1784. Nel 1859 Verdugo ne vendette la parte a sud a \"Jessie D. Hunter\" il quale era arrivato a Los Angeles nel 1847 come capitano del Battaglione mormone durante la guerra Messicano-Americana. Hunter aveva in precedenza acquistato il \"Rancho Ca\u00f1ada de Los Nogales\". Alla morte di Hunter la propriet\u00e0 fu suddivisa nell\"'Hunter Tract\" e, nel 1882, nel Cypress Park che divenne la prima comunit\u00e0 di Arroyo Seco precedendo \"Highland Park\" di tre anni."}
{"id": "4405033", "revid": "126257", "url": "https://it.wikipedia.org/wiki?curid=4405033", "title": "Autovettura ibrida", "text": ""}
{"id": "4405034", "revid": "126257", "url": "https://it.wikipedia.org/wiki?curid=4405034", "title": "Vettura ibrida", "text": ""}
{"id": "4405035", "revid": "126257", "url": "https://it.wikipedia.org/wiki?curid=4405035", "title": "Automobile ibrida", "text": ""}
{"id": "4405039", "revid": "144796", "url": "https://it.wikipedia.org/wiki?curid=4405039", "title": "Contado di Burgaria", "text": ""}
{"id": "4405040", "revid": "287204", "url": "https://it.wikipedia.org/wiki?curid=4405040", "title": "Associazione Sportiva Dilettantistica Mozzanica 2009-2010", "text": "Questa voce raccoglie le informazioni riguardanti l'Associazione Sportiva Dilettantistica Mozzanica nelle competizioni ufficiali della stagione 2009-2010.\nStagione.\nNel campionato di Serie A2 2009-2010 il club bergamasco vinse il girone A e fu promosso in Serie A.\nIn Coppa Italia fu eliminata al terzo turno dalla Fiammamonza perdendo fuori casa 2-1."}
{"id": "4405041", "revid": "2145227", "url": "https://it.wikipedia.org/wiki?curid=4405041", "title": "Papa Gelasio II", "text": "Biografia.\nGiovanni apparteneva alla famiglia Coniuolo, originaria di Gaeta (da cui prese il nome).\nMonaco benedettino.\nNato a Gaeta, tra il 1060 e il 1064, Giovanni divenne monaco benedettino di Montecassino, dove fu cancelliere e bibliotecario.\nData la sua eloquenza e la profonda conoscenza delle lettere latine, ricevette la nomina di cancelliere della Chiesa di Roma. Fu poi creato cardinale diacono di Santa Maria in Cosmedin da papa Gregorio VII nel 1082 (o nel 1088 da papa Urbano II, dopo essere stato fatto cancelliere da Gregorio VII sei anni prima). Si era in piena lotta per le investiture tra papato e impero.\nAi suoi tempi il \"cursus leoninus\" era usato saltuariamente nella stesura dei documenti pontifici. Si tratta di uno stile particolare di scrittura, in cui una frase era in rima con la precedente (\"cursus\" significa infatti prosa ritmata). Papa Leone I (440-461) aveva raggiunto livelli elevatissimi e il suo stile era diventato un modello per i posteri (\"leoninus\" deriva dal suo nome). Per ottenere questo effetto era necessaria una grande ricercatezza verbale. Giovanni increment\u00f2 notevolmente questo stile di scrittura. Anche durante questo periodo continu\u00f2 a risiedere nell'abbazia di Montecassino.\nIl pontificato.\nLo scontro con la fazione filo-imperiale.\nMentre papa Pasquale II in Castel Sant'Angelo moriva il 21 gennaio 1118, Roma era sconvolta da tumulti e scontri tra le fazioni filo-imperiali capeggiate dalla famiglia Frangipane e quelle filo-papaline. Si decise di riunire il collegio cardinalizio in un luogo nascosto e difficile da attaccare. Giovanni fu il primo papa a essere eletto \"cum clave\" (\"sotto chiave\"), ossia in un luogo chiuso al pubblico, nel monastero romano di San Sebastiano sul Palatino il 24 gennaio 1118. L'elezione papale avvenne all'unanimit\u00e0.\nLa famiglia Frangipane osteggi\u00f2 apertamente l'elezione. Era favorevole alle tesi dell'Impero, che intendeva porre sotto il proprio controllo le gerarchie ecclesiastiche presenti nei propri territori. Sul trono siedeva Enrico V di Franconia. Poco dopo l'elezione i filo-imperiali guidati da Cencio Frangipane riuscirono a entrare nel monastero nonostante fosse fortificato. Presero Gelasio e lo trascinarono fuori con la forza. Lo percossero a sangue e lo fecero prigioniero, mentre il resto della soldataglia continuava a infierire contro i cardinali ivi presenti.\nDopo aver fatto arrestare il Papa, Cencio Frangipane lo fece rinchiudere in catene dentro una sua torre, da dove il Pontefice venne subito liberato grazie ad una sollevazione popolare dei Romani. Papa Gelasio, uomo mite, perdon\u00f2 il suo carceriere e a Roma si festeggi\u00f2 l'avvenimento.\nLo scontro con l'imperatore.\nL'imperatore Enrico V, chiamato in Roma dai Frangipane, part\u00ec immediatamente e vi giunse nella notte del 2 marzo 1118. Non riuscendo a ottenere dal Pontefice n\u00e9 la conferma dei privilegi concessigli dal predecessore Pasquale II nel 1111 (\"Iuramentum Sutrinum\"), n\u00e9 l'incoronazione in San Pietro dichiar\u00f2 nulla la sua elezione e fece eleggere al suo posto Burdino, arcivescovo di Braga, che prese il nome di Gregorio VIII (10 marzo 1118). Dopo Clemente III, Teodorico, Alberto e Silvestro IV, era il quinto antipapa in trent'anni.\nLe truppe fedeli a Gregorio occuparono Roma. Gelasio II trov\u00f2 rifugio nel Castello di Ardea (38\u00a0km a sud dell'Urbe). Poi si diresse prima a Terracina e poi a Gaeta, che accolse trionfalmente il suo concittadino. Qui Gelasio, presiedendo un sinodo di vescovi, scomunic\u00f2 Enrico V e l'antipapa. Quando l'imperatore torn\u00f2 in Germania Gelasio, sotto la protezione dei Normanni, pot\u00e9 ritornare a Roma.\nIn giugno ripresero le intemperanze della fazione pro-imperatore: l'episodio pi\u00f9 grave fu quello commesso dai Frangipane, i quali assalirono il Papa mentre celebrava la Messa nella Basilica di Santa Prassede con lancio di sassi seguita da una grande mischia. Ci\u00f2 spinse Gelasio II ad andare ancora una volta in esilio, questa volta a Benevento.\nL'esilio in Francia.\nIl 2 settembre 1118 il pontefice decise di lasciare Benevento e partire via mare per la Francia, dove sapeva di poter ricevere protezione. Fu aiutato a fuggire dal cardinale Ugone da Alatri che, caricandoselo sulle spalle in quanto il Pontefice era ormai anziano e malandato, lo accompagn\u00f2 a riva e lo port\u00f2 nel castello di San Paolo e Sant'Andrea. Fu sventato il tentativo dell'imperatore di distruggere le galee papali.\nIl Papa raggiunse per mare le citt\u00e0 di Pisa, Porto Venere e Genova, dove consacr\u00f2 di persona rispettivamente la cattedrale di Pisa (iniziata nel 1064), la Chiesa di San Pietro e la cattedrale di Genova.\nArriv\u00f2 a Marsiglia in ottobre. Venne ricevuto con grandi onori ad Avignone, Montpellier, Valence e Vienne.\nIn quest'ultima cittadina il papa tenne un sinodo nel gennaio 1119. Gelasio accett\u00f2 l'ospitalit\u00e0 del monastero di Cluny.\nIl pontefice stava progettando di tenere un nuovo Concilio ecumenico in marzo per appianare la controversia sulle investiture, quando si ammal\u00f2 gravemente. Il 29 gennaio 1119 mor\u00ec per una pleurite, dopo solo un anno e cinque giorni di regno. Venne sepolto nella stessa Abbazia.\nPrima di morire consigli\u00f2 ai cardinali, vescovi e monaci presenti di eleggere come suo successore il vescovo Cunone di Palestrina, ma quest'ultimo, non sentendosi all'altezza del compito, rifiut\u00f2. Cos\u00ec venne eletto come suo successore l'arcivescovo francese Guido di Borgogna, che il 9 febbraio 1119 fu consacrato Papa con il nome di Callisto II.\nConcistori per la creazione di nuovi cardinali.\nPapa Gelasio II durante il suo pontificato ha creato 3 cardinali nel corso di 2 distinti concistori.\nOpere.\nPrima di diventare papa, Giovanni avrebbe scritto una vita di Sant'Erasmo di Formia. Ma l'attribuzione non \u00e8 storicamente provata.\nCanonizzazione.\nPapa Gelasio II \u00e8 venerato come santo dalla Chiesa cattolica e la sua Memoria liturgica cade il 29 gennaio."}
{"id": "4405042", "revid": "1632387", "url": "https://it.wikipedia.org/wiki?curid=4405042", "title": "Atessa", "text": "Atessa (\"L'At\u00e9sse\" in dialetto atessano) \u00e8 un comune italiano di abitanti della provincia di Chieti in Abruzzo.\nGeografia fisica.\nTerritorio.\nSi trova nella bassa valle del fiume Sangro. La sua superficie, con i suoi 11.003 ettari, \u00e8 la pi\u00f9 estesa della provincia e comprende una piccola parte decentrata dal resto del territorio, un'exclave a sud del comune di Tornareccio. I promontori degradano dolcemente fino a raggiungere la vasta piana alluvionale del Sangro.\nLa quota minima \u00e8 di 55 m s.l.m., a cui si giunge sulle rive del fiume, mentre quella massima \u00e8 di 876 m s.l.m., nei pressi della localit\u00e0 Fonte Campana, con un dislivello di oltre 800 metri: un passaggio dai caratteri di pianura a quelli di bassa, media e alta collina. L'altitudine della residenza comunale \u00e8 di 435 m s.l.m.\nL'abitato di Atessa si snoda sulla sommit\u00e0 di un rilievo dalla pianta a forma di mezzaluna, isolato sulla campagna circostante, il cui punto pi\u00f9 alto \u00e8 di 473 metri, presso la villa comunale.\nI corsi d'acqua che solcano il territorio comunale sono numerosi, per lo pi\u00f9 affluenti dei principali fiumi, il Sangro a ovest e l'Osento a est. Tra i principali tributari di essi possiamo ricordare il torrente Appello, il fosso Santa Barbara, il fosso San Carlo, il rio Falco e il torrente Ceripolle.\nIl sottosuolo consiste in uno degli ultimi crinali in cui si trovano antichi depositi sabbiosi stratificati, visibili nei numerosi affioramenti delle scarpate, con un tipico colore giallo ocra. Questi sedimenti, testimonianza della permanenza della fascia costiera in questo luogo e la seguente regressione del mare tra la fine del Pliocene e l'inizio del Quaternario, poggiano su terreni argillosi (argille grigio-azzurre), frutto della sedimentazione in mare aperto di materiali terrigeni. Sono cos\u00ec costituite le ampie colline, sulle quali si trovano la maggioranza delle contrade, collegate da una fitta rete di strade secondarie a quelle pi\u00f9 importanti del fondovalle.\nOrigini del nome.\nIl nome deriva dall'unione di due centri abitati: Ate e Tixa.\nStoria.\nLe origini di Atessa secondo alcune fonti risalgono al V secolo d.C. dopo la caduta dell'Impero romano d'Occidente.\nNel 1059 risulta tra i possedimenti della diocesi di Chieti, come si legge nella bolla di conferma dei privilegi inviata da papa Niccol\u00f2 II al neoeletto vescovo teatino Attone.\nIn seguito fu feudo di vari signori tra cui dei Courtenay o Cortinaccio, di Filippo di Fiandra, dei Maramonte, del conte di Monteodorisio, del re Ferrante e dei Colonna.\nDopo l'eversione del feudalesimo il territorio vers\u00f2 in miseria.\nSuccessivamente si ebbe una breve ripresa sotto il casato dei Borbone, ma una successiva epidemia di colera che colp\u00ec il paese tra il 1816 e il 1817 port\u00f2 di nuovo il paese in miseria.\nNel 1860 la cittadinanza partecip\u00f2 con grande entusiasmo all'unit\u00e0 d'Italia ma, in seguito, dovette fare i conti col brigantaggio.\nNella prima met\u00e0 del XX secolo il paese partecip\u00f2 alle due guerre mondiali perdendo 135 paesani nella prima e 79 militari e 21 civili nella seconda guerra mondiale.\nIn seguito, negli anni settanta e ottanta del XX secolo, la zona sub\u00ec una radicale trasformazione economico-sociale per via dello sviluppo industriale della Val di Sangro.\nMonumenti e luoghi d'interesse.\nAtessa \u00e8 la seconda citt\u00e0 della Val di Sangro meglio conservata al livello architettonico dopo Lanciano, mostrando ancora oggi tracce evidenti del passato medievale, nei palazzi, nei vicoli e nelle chiese, insieme all'aspetto attuale collocabile alla met\u00e0 del XVIII secolo, quando numerose strutture vennero riedificate con il cotto, seguendo lo stile tardo-barocco.\nIl centro storico si presenta come il risultato di un processo di conurbazione di due opposti insediamenti di origine longobarda (VI secolo), ossia \"Ate - Tixa\", corrispondenti agli attuali rioni di Santa Croce e San Michele, con al centro il nodo di saldatura rappresentato dal duomo di San Leucio, e dai sobborghi attorno agglomerati. La tipica struttura elicoidale di questi antichi insediamenti tradiscono i processi di espansione e ampliamento che si sono avvicendati nel corso dei secoli. Il quartiere di Santa Croce, ossia Tixa (lato nord) si ramifica a mo' di fuso intorno a piazza Castello, riferimento a un'antica struttura fortilizia legata alla chiesetta di San Pietro, individuata nella \"casa De Marco\", bench\u00e9 oggi ampiamente rimaneggiata. L'anello pi\u00f9 esterno, costituito dall'attuale via Menotti de Francesco, raccorda largo Municipio (gi\u00e0 piazza Mercato) con piazza Santa Croce dove si affaccia l'omonima chiesa di antichissime origini, costituita da una torre di guardia sulla destra che \u00e8 anche campanile.Lungo il percorso dell'arteria stradale si comprende l'antico disegno del circuito murario, dove sono presenti le chiese della Madonna della Cintura, Porta Santa Margherita, poi degli slarghi e muraglioni che interrompono la cortina delle case.\nIl borgo di Ate a sud di San Leucio, evidenzia la struttura a chiocciola che culmina in largo Torretta, parte pi\u00f9 alta dove si trova una torretta di controllo, molto ribassata rispetto alla struttura originaria. La chiesa principale \u00e8 quella di San Michele, ampiamente rimaneggiata nel XIX secolo in stile neoclassico. Le case sono racchiuse attorno a questi due punti cardinali, e l'accesso \u00e8 dato da Porta San Michele. Nel corso dei secoli il villaggio si \u00e8 sviluppato fino a lambire a nord il vialone del corso Vittorio Emanuele, e a est il viale Duca degli Abruzzi, che degrada in piazza Garibaldi, o piazza del Mercato Nuovo. Il quartiere include vari palazzi storici, come Palazzo Spaventa, e le chiese di San Rocco, Santa Maria Addolorata e San Giovanni. Possedeva anche la chiesa di San Nicola, posta presso Arco 'Ndriano, in mezzo al corso.\nArchitetture religiose.\nL'altare maggiore con baldacchino venne realizzato nel 1596 da Antonio Parvolo e Giambattista Cerignola, e l'interno fu completamente trasformato in cinque grandi navate a partire dal 1750, quando venne realizzato anche il campanile, e completata la facciata a forme curvilinee, smantellate nel 1935. Proprio l'accrescimento continuo dell'edificio spiegherebbe la soluzione di un prospetto che non dichiara le due navate laterali, inglobate in costruzioni attigue, con un settore centrale con terminazione a capanna e due settori laterali conclusi da alto attico con gli accessi per le altre navate. La facciata \u00e8 divisa in due parti da cornice, sorretta da lesene poste negli angoli, con al centro un rosone a raggiera che sovrasta il portale gotico con forti strombature. Altri due portali laterali minori hanno sempre l'aspetto gotico. La statua di San Leucio si trova appena sopra il portale, tra le due coppie di nicchie degli Evangelisti. L'interno a cinque navate mostra una partitura in stucco sontuosamente barocca, con capitelli corinzi dorati che sovrastano le paraste. L'abside \u00e8 decorata da un affresco che fa parte del ciclo del \"Divin Sacramento\", pi\u00f9 sobrie sono le decorazioni delle navate laterali, le prime coperte da volte a crociera, le altre da volte a vela. L'organo ligneo \u00e8 stato realizzato dalla famiglia Mascio di Atessa nel '700, cos\u00ec come il pulpito, il coro e la cattedra episcopale. Di pregio si trovano un ostensorio del 1418 di Nicola da Guardiagrele, sempre dell'artista un busto dorato di San Leucio, il reliquiario della leggendaria \"costola del drago\" ucciso dal santo. Tra i dipinti figurano gli episodi tratti dal Vecchio e Nuovo Testamento presenti sulle pareti, opera di Teodoro Lanciano, entro i medaglioni della navata centrale, l'abside ha i dipinti degli Apostoli, mentre presso la cupola sopra il transetto ci sono i Dottori della Chiesa. Incastonate tra i fastigi delle mostre d'altare ci sono delle tele ottocentesche come il \"Battesimo di Cristo - San Giuseppe e Ges\u00f9 Bambino - Martirio di San Bartolomeo\".\nLe due navate laterali vennero realizzate nel XVI secolo, e tutta l'area interna venne modificata in stile barocco nel secolo successivo. Per motivi statici nell'800 vennero realizzati dei poderosi contrafforti laterali con arcate a tutto sesto, ancora oggi visibili. La facciata in pietra a terminazione piana presenta sulla destra il corpo massiccio del campanile a torre di guardia. Il nucleo centrale con cortina muraria in conci di pietra, si presenta orizzontalmente diviso in due parti da una piccola cornice, in esso si apre il portale gotico aggettante, con due contrafforti laterali. In asse col portale si aprono una monofora di pietra e pi\u00f9 sopra il rosone a raggiera.All'interno i pilastri sono connotati da un ordine gigante di paraste composite a sostenere una trabeazione che corre lungo tutta la navata, su cui si imposta la volta a botte lunettata, ripartita da costoloni posti in corrispondenza delle suddette paraste. Le navate laterali sono coperte da piccole cupole, impostate su pennacchi decorati da stucchi. La navata di destra termina con cappella dedicata alla Vergine Immacolata, decorata da cassettoni lignei al soffitto; entrambe le pareti della cappella ospitano altari decorati da intonaci e stucchi. Arredi di rilievo sono l'organo ligneo settecentesco, posto sopra la cantoria della controfacciata, decorato con simboli della Croce di Cisto, e i paliotti dei due altari laterali, opera di Francescantonio Cardona, raffiguranti la \"Croce\" (1703) e la \"Madonna del Carmine\" (1706).\nArchitetture militari.\nLa citt\u00e0 di Atessa era dotata di una cinta difensiva provvista di torri e porte di accesso, e muraglioni in alcuni punti raddoppiati, insieme alle case-mura. Non si hanno date certe sull'edificazione della cinta muraria, ma documentazioni attestano l'esistenza della porta di San Giuseppe gi\u00e0 nel 1240. Del circuito sono ancora visibili, oltre le tre porte superstiti, la torretta circolare e resti dei beccatelli appartenuti a una torre distrutta. Delle mura vere e proprie oggi \u00e8 rimasto un tratto tra Porta San Giuseppe e Porta Santa Margherita, le quali insieme a Porta San Michele e Porta San Nicola sono le uniche rimaste della cinta difensiva. Altre notizie si hanno nel 1616, quando ci furono dei restauri di consolidamento. Nel XVIII secolo restavano in piedi 8 delle 10 porte originali, come riferiscono gli \"Annali\" di Tommaso Bartoletti; la porta di Santa Croce, adiacente alla chiesa, era stata distrutta ed esistevano ancora Porta San Lorenzo, Porta San Giovanni e Porta San Nicola Vecchia. Quest'ultima fu demolita prima del 1761, e con una petizione venne riedificata nel 1780 lungo il corso Vittorio Emanuele, detta \"Arco 'Ndriano\", mentre nel 1861 veniva demolita Porta San Lorenzo presso Piazza Oberdan, per agevolare l'ingresso in citt\u00e0 delle carrozze. Porta Sant'Antonio, per l'accesso dal convento delle Clarisse, era documentata dal 1777 e venne distrutta nel 1872 su un progetto di risanamento del piano regolatore cittadino. Altre porte minori erano quelle di San Gaetano, San Giovanni e Arco Pistilli, documentate nel 1702\nDopo le porte, della cinta si conservano delle torri di controllo, come la torretta in posizione dominante, ma ridimensionata d'altezza, posta in largo Torretta nel quartiere San Michele, e fatta risalire alla dominazione longobarda. L'elemento circolare della torretta presenta un utilizzo di pietra sia dal punto di vista tipologico, che morfologico. Si pu\u00f2 comunque notare la parte basamentale, sia formata da blocchi di pietra di dimensioni maggiori a quelli della parte superiore. Il suo prospetto attuale \u00e8 risultato di interventi avvenuti nel corso dei secoli, che hanno stravolto l'antico aspetto, ridimensionandola per essere adibita a casa civile, insieme alle altre costruzioni annesse. A breve distanza da Porta San Michele ripercorrendo l'antico circuito si trovano una serie di otto beccatelli, probabilmente resti di una torre medievale situata nella zona, inglobati nel muro di un'abitazione privata. Una seconda torre perfettamente conservata si trova nel quartiere Santa Croce, inglobata nelle abitazioni, a pianta circolare con base a scarpa.\nSociet\u00e0.\nTradizioni e folclore.\nSan Leucio.\nLe origini di Atessa si fanno risalire alla leggenda di San Leucio e di un gigantesco drago. Quest'ultimo sarebbe vissuto nel vallone di Rio Falco, che separava i due colli su cui sorgevano i nuclei abitativi di \"Ate\" e \"Tixa\". Secondo la leggenda il drago seminava il terrore nella zona, tanto che neppure i lupi osavano frequentare i luoghi della sua dimora, ed esigeva dagli abitanti dei due paesi un tributo di carne umana per il suo pasto giornaliero, pena la devastazione degli abitati e il massacro della popolazione. Solo l'arrivo di Leucio, vescovo di Brindisi, pose fine al sacrificio di tante vite innocenti. Sorretto dalla forza della fede, il vescovo riusc\u00ec a uccidere la bestia e a portarla fuori dalla grotta in cui si rintanava. Le due citt\u00e0 di \"Ate\" e \"Tixa\" furono cos\u00ec riunite in \"Atessa\". Al popolo venne donato il sangue nero del drago per esorcizzare i mali e per curare le malattie. Del corpo della bestia, San Leucio lasci\u00f2 solo un'enorme costola, che volle fosse conservata in eterno dentro una chiesa da edificare e intitolare a suo nome. In effetti, la cattedrale della citt\u00e0 \u00e8 intitolata proprio a San Leucio e vi si conserva una reliquia che la devozione popolare ritiene essere la costola del drago.\nLa festa patronale di San Leucio si celebra l'11 gennaio.\nSan Martino.\nAntichissime tradizioni e leggende si legano anche all'altro protettore di Atessa, San Martino abruzzese, nativo proprio di questa citt\u00e0. Secondo la leggenda Martino si fece frate e decise di andare a predicare in un piccolo convento a Fara San Martino. Tuttavia, in nome dell'amore che lo legava alla citt\u00e0 di origine, il santo promise agli atessani bel tempo o piogge, secondo le necessit\u00e0, se questi avessero invocato il suo nome con fede e avessero visitato ogni anno il suo romitorio, portandovi in oblazione una grande torcia di cera. Dopo aver benedetto il popolo con un ramoscello d'ulivo, San Martino sal\u00ec velocemente sulle montagne verso Vallaspra, attraversando sterpaie e boschi, voltandosi altre due volte per benedire il popolo e la citt\u00e0. Il santo giunse infine in una grotta della Maiella, presso la sorgente del fiume Verde vicino a Fara San Martino, e l\u00ec mor\u00ec. Gli atessani erano devoti e riconoscenti a Martino: per impetrare la grazia dei buoni raccolti e in ricordo del viaggio dell'eremita, tutti gli anni ripercorrevano a piedi l'itinerario del santo, soffermandosi a pregare nei luoghi stessi in cui San Martino si era voltato a benedire i suoi compaesani. Questa tradizione \u00e8 detta \"della 'ntorcia\" (che vuol dire \"torcia\"). Essa \u00e8 ancora oggi particolarmente sentita tra gli agricoltori, che ripercorrono l'antico itinerario a piedi o in autobus.\nLa tradizione di San Martino, legata al vino, si celebra l'11 novembre.\nCultura.\nIstruzione.\nScuole.\nNel comune sono presenti i seguenti istituti secondari di secondo grado:\nArte.\nLa citt\u00e0 di Atessa sin dal Medioevo ha risentito dell'influsso di numerose correnti artistiche sia nel campo pittori, architettonico e scultoreo. Nel XIV secolo l'architetto Francesco Petrini di Lanciano realizz\u00f2 la facciata gotica del duomo di San Leucio, portando cos\u00ec nell'Abruzzo meridionale un valido esempio del gotico d'ispirazione francese borgognone. A cavallo tra Trecento e Quattrocento l'orafo Nicola da Guardiagrele lavor\u00f2 ad Atessa per realizzare un prezioso ostensorio d'argento e un busto dorato di San Leucio, testimonianze del periodo abruzzese di transizione tra tardo-gotico e proto-rinascimento. Successivamente Atessa ebbe un nuovo rilancio artistico nel XVIII secolo, quando gran parte delle chiese cittadine vennero ristrutturate seguendo il modello del barocco napoletano.\nI maggiori contributi furono apportati alle chiese di San Leucio, San Michele, Madonna della Cintura, Santa Croce, San Domenico e al convento di San Pasquale. La partitura in stucchi di almeno due chiese di Atessa (San Domenico e San Leucio) venne realizzata intorno al 1601 da Tommaso Goutard Lombardo, mentre le pitture, d'ispirazione napoletana, furono realizzate in gran parte dall'atessano Giacomo Falcucci nella prima met\u00e0 dell'800, come le scene dei \"sacri misteri della chiesa di San Domenico (1853).Nel corso del '900 l'arte atessana si \u00e8 arricchita nel campo scultoreo, con le opere di Filippo Vieri, Tonino Santeusanio, Gi\u00f2 Pomodoro, Antonio Di Tommaso, artisti incentrati sulla conciliazione dei soggetti classici con le tecniche moderne di composizione delle opere. Tali opere sono esposte in festival locali, ma anche in maniera permanente nei punti nevralgici del centro storico, come sul corso Vittorio Emanuele.\nNel campo della scrittura vari furono i trattati di storia ed economia. Tra i pi\u00f9 importanti trattatisti nell\u2019800 ci fu padre Tommaso Bartoletti (1764-1847), priore della chiesa di San Michele, il quale ebbe contatti con la citt\u00e0 di Napoli, e pubblic\u00f2 gli \u201cAnnali della Citt\u00e0 di Atessa\u201d, importante opera di riferimento per la storia della citt\u00e0. Tra Ottocento e Novecento altri scrittori di spicco furono Domenico Ciampoli (1852-1929), autore di novelle abruzzesi a sfondo verista-naturalista, sulla scia delle opere di Giovanni Verga, imitato anche da Gabriele D'Annunzio e Giuseppe Mezzanotte. Altri autori furono Ambrogio e Gaetano Carabba, Evandro Marcolongo, Ettore Janni, Giuseppe Menotti de Francesco.\nLa citt\u00e0 di Atessa inoltre ha una tradizione storica della lavorazione del presepe. Tale tradizione d'impronta artigiana, avviata nel XVIII secolo, \u00e8 stata valorizzata dall'Associazione Nazionale \"Amici del Presepio\", la quale nella sezione distaccata di Atessa ha allestito una \"mostra permanente\" in piazza Oberdan, presso l'ex mercato coperto. La mostra offre un percorso con i pezzi d'arte migliori realizzati nel corso della storia della tradizione: all'inizio del museo c'\u00e8 il presepe del convento di San Pasquale, esposto nel 2007 presso il museo dei Cavalieri di Colombo a New-Haven. La prima sala mostra un grande presepe che ripropone in plastico il centro storico di Atessa con i monumenti e i quartieri antichi. Al termine della prima sala ci sono altre riproduzioni quali il castello di Roccascalegna e una nicchia con i ricordi del compositore Antonio Di Jorio. La seconda sala mostra la Roma antica con delle scene dei Vangeli e della vita di Cristo, la terza sala \u00e8 dedicata a vari presepi realizzati con diverso materiale per le tecniche contemporanee sperimentali.\nMusica.\nIl pi\u00f9 celebre musicista atessano \u00e8 Antonio Di Jorio, autore di varie composizioni in dialetto abruzzese, nonch\u00e9 di operette teatrali. Negli anni '60 music\u00f2 la tragedia de \"La figlia di Iorio\" di Gabriele D'Annunzio. Oggi ad Atessa esiste una compagnia musicale di banda a lui dedicata, che si esibisce per le particolari festivit\u00e0 del paese.\nCinema.\nAd Atessa e nella Costa dei Trabocchi \u00e8 stato girato e ambientato il film commedia \"Ambo\" (2014) di Pierluigi Di Lallo, con protagonisti Serena Autieri, Adriano Giannini e Maurizio Mattioli.\nGeografia antropica.\nUrbanistica.\nAtessa possiede un vasto territorio, compreso nel nucleo storico del centro, e nella zona industriale della citt\u00e0. Il centro storico \u00e8 frutto dell'unione dei due borghi longobardi di \"Ate - Tixia\", e ha la forma di un'ellisse deforme a boomerang, la cui parte pi\u00f9 antica dell'abitato, dove si trova la Cattedrale, mostra l'aspetto ellittico pi\u00f9 marcato; mentre la zona del corso Vittorio Emanuele, che parte dall'esterno di piazza Oberdan, fuori dalle mura, ha l'aspetto di un cerchio appena schiacciato. La via principale del centro \u00e8 il corso Vittorio Emanuele II, che porta fino a piazza Garibaldi, da dove parte la salita per la villa comunale sopra il colle San Cristoforo. Verso la cattedrale invece gli accessi principali sono via Salita Castello, via della Vittoria e la circonvallazione di via Menotti De Francesco.\nAppena fuori dal paese medievale, si snoda e ventaglio la parte moderna della citt\u00e0, tra le strade di via Benedetto Croce, via Rimembranza e il viale Antonio Gramsci, dove si trova l'ospedale \"San Camillo De Lellis\".\nTuttavia la vera zona moderna e industriale si trova presso Piazzano-Montemarcone, due contrade al centro della piana del Sangro, prospicienti la zona industriale Saletti, dove ci sono le industrie Honda-Sevel. Presso questa zona si concentra il settore della forza-lavoro della Val di Sangro, mentre dal punto di vista imprenditoriale e artigianale, dove si trovano le piccole e medie imprese private di qualsiasi genere, Montemarcone \u00e8 il territorio di maggior sviluppo economico dagli anni '60, inoltre luogo di rifornimento nel settore farmaceutico per l'ospedale di Atessa. Attualmente il settore imprenditoriale punta su un nuovo progetto di tessuto edilizio presso le contrade di Atessa, con la costruzione di condomini e ville private sul tracciato Montemarcone-Piazzano d'Atessa.\nEconomia.\nSettore primario.\nDato l'esteso territorio comunale (il pi\u00f9 esteso della provincia di Chieti), Atessa possiede una discreta importanza nell'agricoltura, che si concentra nelle zone collinari, poich\u00e9 la zona pianeggiante della Val di Sangro \u00e8 occupata dagli insediamenti industriali. Proprio il processo di industrializzazione ha tolto forze di lavoro al settore primario, a cui consegue l'abbandono delle terre poco redditizie. Si producono principalmente vino, cereali e olio di oliva. Nella frazione di Piazzano sono molto concentrate le coltivazioni di pesche gialle. Il territorio presenta una diversificazione agricola, motivo della notevole ricchezza paesaggistica che vanta la citt\u00e0.\nSettore secondario.\nLe principali risorse economiche della Val di Sangro si concentrano nella zona industriale di Atessa, nella frazione di Saletti. Con l'industrializzazione degli anni settanta e ottanta, la struttura economica e sociale cittadina pass\u00f2 dal tipo agricolo-artigianale a una dinamica societ\u00e0 di tipo industriale. Fornisce lavoro a buona parte della popolazione dei paesi circostanti, fermando il drastico spopolamento e l'emigrazione verso altre nazioni dai paesi dell'entroterra. I principali insediamenti industriali sono rappresentati dallo stabilimento Sevel Val di Sangro, il pi\u00f9 grande impianto di produzione di veicoli commerciali leggeri d'Europa, la Honda e gli stabilimenti del gruppo Cornaglia. \nUn tempo, fra i principali insediamenti della zona, c'era anche uno stabilimento Honeywell che venne chiuso nel 2019 al termine di una procedura di trasferimento in Slovacchia iniziata nel 2017 e costata il licenziamento di 420 lavoratori.\nSettore terziario.\nIn passato le attivit\u00e0 terziarie principali si concentravano nel capoluogo cittadino, ma stanno acquisendo sempre pi\u00f9 importanza le attivit\u00e0 presso le nuove zone residenziali della Val di Sangro, e proprio per questo molte di quelle del capoluogo si stanno trasferendo nei nuovi centri. Nella fine degli anni '90 Atessa \u00e8 stata inserita in un progetto di valorizzazione turistica del territorio, chiamato \"Terre del Sangro Aventino\". Essendo inserita nel contesto della Val di Sangro zona mare, a pochi passi dalla costa dei Trabocchi (Fossacesia Marina - Marina di Torino di Sangro) e facilmente raggiungibile dalla SS 16 Adriatica e dalla Fondovalle Sangro, Atessa \u00e8 facilmente raggiungibile, bench\u00e9 ancora poco nota per il valore storico e artistico del centro antico.\nAmministrazione.\nAltre informazioni amministrative.\nIl comune fa parte della comunit\u00e0 montana Valsangro\nSport.\nAd Atessa fino alla stagione 2008-2009 erano presenti due squadre di calcio: l'Atessa Calcio nata nel 1932 (fino al 1988 Ate-Tixa), che disputava il campionato regionale abruzzese di Eccellenza, e la Polisportiva Val di Sangro, nata nel 1961, che militava nel campionato di serie C2. Nel 2009 si sono fuse per dar vita all'Atessa Val di Sangro, cancellata dalla Lega Nazionale Dilettanti nel 2012.\nA partire dalla stagione calcistica 2013-2014 le societ\u00e0 iscritte a campionati della Figc sono l'Atessa Mario Tano, la Val Di Sangro, il Piazzano (fino al 2021) e la squadra Draghi San Luca, fondata nel 2015, tutte partecipanti a campionati dilettantistici regionali. \nNella localit\u00e0 \u00e8 presente la squadra di pallacanestro ASD Atessabasket.\nIl principale impianto cittadino \u00e8 lo stadio comunale di Montemarcone, nella localit\u00e0 omonima, con una capienza di 2000 spettatori, mentre in citt\u00e0 \u00e8 presente lo stadio \"Fonte Cicero\", dotato di 1500 posti."}
{"id": "4405043", "revid": "767487", "url": "https://it.wikipedia.org/wiki?curid=4405043", "title": "Into It. Over It.", "text": "Into It. Over It. \u00e8 una one man band proveniente da Chicago formata dal cantante e musicista Evan Thomas Weiss nel 2007."}
{"id": "4405044", "revid": "125261137", "url": "https://it.wikipedia.org/wiki?curid=4405044", "title": "Falerone", "text": "Falerone \u00e8 un comune italiano di abitanti della provincia di Fermo nelle Marche.\nStoria.\nStemma.\nLo stemma raffigurante un'armatura medievale, ricorda la dominazione del paese da parte della locale signoria di feudatari di origine franca, eredi di un popolo tradizionalmente bellicoso e votato alla guerra, che crearono un proprio stato dominando su 30 castelli della media-alta Val di Tenna, facendo di Falerone la loro capitale. Nello stemma oltre all'elmo con pennacchio agli spallacci e ai fiancali di protezione compare uno scudo sannitico.\nHa al suo interno una banda rossa su sfondo blu con su scritto S.P.Q.F ricorda la grandezza e lo splendore della \"citt\u00e0 romana di Falerio Picenus\" sorta in questo comune nel 29 a.C. non inferiore per importanza alla vicina citt\u00e0 di Fermo.\nFalerone romana, altomedievale e medievale.\nNel 90 a.C. ai piedi del \"Mons Falarinus\" (poi Falerone medievale), \u00e8 ricordata la sconfitta dei Romani guidati da Pompeo Strabone da parte dei \"socii\" piceni comandati da Gaio Vidacilio, Publio Ventidio e Tito Lafrenio, nel percorso delle legioni romane verso Fermo. Del 29 a.C., nella centuriazione augustea della valle del Tenna, \u00e8 l'edificazione di \"Falerio\" \"Picenus\" punto di snodo fra \"Firmum\", \"Urbs Salvia\" e \"Asculum\". La rappresentazione grafica di \"Falerio Picenus\" nel codice Acernario del VI secolo, con le due porte, a nord verso \"Urbs Salvia\", e a sud verso \"Novana\" e \"Ausculum\", ci conferma l'importanza del castrum.\nNel IV e V secolo la sede del vescovo di Falerio passa a Fermo, segno evidente dell'evidente stato di decadenza della citt\u00e0 romana gi\u00e0 preda di orde barbariche e del conseguente spopolamento e perdita di prestigio di centri romani a vantaggio di citt\u00e0 pi\u00f9 grandi. Rimane a Falerone la pieve di Santo Stefano, sotto la giurisdizione di Fermo.\nNel 765 \u00e8 sede di un gastaldato longobardo dipendente dal Ducato di Fermo, istituito da Re Desiderio dei Longobardi in funzione antimeridionale, contro i due ducati di Spoleto e Benevento. Il gastaldo Volveto lascia un'iscrizione sul suo sepolcro, forse in San Giovanni delle Piagge (distrutta), sovrastante le Piane di Falerone, dove \u00e8 anche la chiesa longobarda di San Paolino da Nola.\nNel 977 con il sorgere di un grande Stato feudale nell'alta collina fermana-maceratese retta dalla Signoria dei Brunforte e dei discendenti di Mainardo; Falerone diventa uno dei castelli maggiori. I suoi signori, vicari di Farfa, accesi ghibellini collegati con i Montefeltro e i Visconti mantengono il predominio sui castelli vicini e su Falerone sino al 1378, quando si assoggett\u00f2 a Fermo. Nel 1274, nella divisione dei beni tra Pietro e Offreduccio figli di Fallerone, il paese e i suoi abitanti sono soggetti al dominio feudale dei signori, , Belluco, Servigliano, una parte di Loro Piceno, Cerreto (frazione di Montegiorgio) ecc. Non si parla quindi di Comune fino al 1378, quando i signori di Falerone, nelle persone di Stefano e Vanni (detto Vagnozzo) figli di Pietro II, dovettero lasciare la residenza faleronese e risiedere a Fermo, come condanna loro inflitta dal Consiglio Fermano per l'uccisione di Berto, figlio di Filippo, signore di Massa Fermana, compiuta durante una rissa scoppiata durante una festa locale. La condanna funse da pretesto per i Fermani per sradicare la signoria faleronese ed occupare Falerone, decretando la fine dei cosiddetti \"domini contadini\" dei \"nobiles\" locali che per circa due secoli dal XI secolo al XIII secolo avevano dato prestigio e potenza ai loro castelli e alle loro signorie. Il processo di occupazione militare fermana e distruzione delle resistenze locali finisce per coinvolgere diversi altri paesi insieme a Falerone. Le casate pi\u00f9 nobili sono eliminate e sradicate dai loro feudi: cos\u00ec come Stefano e Vanni da Pietro II, anche Gentile da Mogliano \u00e8 spogliato dei suoi beni, Boffo da Massa fatto fuori, i Monteverde vengono eliminati, i Brunforte dispersi e le rocche di Montappone, Massa Fermana, , Sant'Angelo in Pontano, loro dimore. Il tutto si offre a vantaggio della formazione dello Stato di Fermo e della sua signoria sui castelli del suo comprensorio, entit\u00e0 che durer\u00e0 fino all'Unit\u00e0 d'Italia.\nFalerone dall'et\u00e0 moderna a quella contemporanea.\nL'occupazione da parte dei fermani non garant\u00ec alla popolazione faleronese anni di pace e prosperit\u00e0; all'alba del XV secolo il castello fu preda di saccheggi e invasioni operate da parte dei diversi capitani di ventura e mercenari in viaggio per la Marca. Gi\u00e0 nel 1348 Falerone si arrese a Guastafamiglia Malatesta; nel 1358 venne espugnato da Anichino di Baumgarten mentre l'anno successivo fu la volta di Corrado di Landau. Nell'ottobre del 1413 sub\u00ec la presa di Carlo Malatesta mentre appartiene al maggio del 1418 la conquista operata da Braccio da Montone nel tentativo di catturare Ludovico Migliorati signore di Fermo, rifugiatosi nel castello di Falerone. Il Montone espugna la rocca e saccheggia l'abitato, imprigionando tutti gli abitanti e distruggendo l'archivio storico e gli atti pubblici della comunit\u00e0, pervenuti fino a quella data. Egli riesce nel tentativo di catturare il Migliorati e pretende da lui, il pagamento di 9000 ducati per il riscatto dei suoi prigionieri. Nel giugno del 1444 si ricorda l'assalto di Niccol\u00f2 Piccinino da Perugia e nell'estate del 1498 il tentativo vano di Ercole Bentivoglio.\nNel 1527 i discendenti di Pietro II, gli Euffreducci, Oliverotto da Fermo e il nipote Ludovico dei signori di Falerone, sostenuti da popolazioni fedeli nel loro e in altri 12 castelli, tentano una loro signoria su Fermo, ma sono eliminati l'uno, Oliverotto da Cesare Borgia, l'altro, Lodovico, da Niccol\u00f2 Bonafede, cardinale legato dello Stato della Chiesa. Le cronache narrano che Ludovico, in contrasto aperto con i pontifici, nel febbraio del 1520 entra a Falerone con un esercito di 200 cavalli e 2000 fanti, accolto dai suoi partigiani e dalla popolazione a lui fedele. Nel marzo dello stesso anno, in seguito al rifiuto di resa da parte del legato pontificio, viene assalito da Giovanni de' Medici (Giovanni delle Bande Nere) che lo costringe ad uscire fuori dal castello di Falerone, e a darsi battaglia lungo la valle del Tenna. Lo scontro gli \u00e8 fatale; le sue milizie in netta inferiorit\u00e0 numerica rispetto all'esercito pontificio guidato da Niccol\u00f2 Bonafede, Giovanni de' Medici e Brancadoro da Fermo, vengono disperse e Loduvico rimane ucciso da un colpo di picca infertogli da Carlo d'Offida. Quest'ultimo poi, con la vittoria, entra in Falerone e si abbandona al saccheggio della localit\u00e0, distruggendo ulteriori incartamenti e documenti della Comunit\u00e0. Con la morte di Ludovico, i beni degli Euffreducci e i diritti sul castello di Falerone, valutati intorno ai 40000 ducati, passano in possesso di Giovanni de' Medici per ordine di suo cugino, papa Leone X, come risarcimento per le spese militari affrontate insieme ad un premio di 6000 ducati per la repressione dei focolai d'insurrezione nelle Marche. Molti dei partigiani degli Euffreducci sono fatti fuori, altri fuggono a Venezia e in Romagna, per poi , assumendo cos\u00ec una denominazione trasformata; , \u00e8 il primo ad assumere dopo il suo ritorno, il cognome \"Emiliano\" dando inizio a una dinastia che in breve tempo ascende ai maggiori gradi della nobilt\u00e0 locale, conseguendo il patriziato fermano.\nNel \"Codex.Dipl.\" il castello di Falerone risulta quindi presidiato militarmente dai Fermani; distrutti i Castelli di Bascione, Castelnuovo e Agello nel territorio faleronese.\nNegli Statuti di Fermo del 1507 Falerone \u00e8 tra i Castelli maggiori, ma la sua prevedibile decadenza in uno Stato Pontificio ostile, dirotta su altre citt\u00e0 le classi dirigenti e la funzione amministrativa, quando la sede del Governatore viene trasferita prima da Falerone a Montappone, per poi insediarsi definitivamente a Montegiorgio. Decadenza visibile anche in et\u00e0 napoleonica: Montegiorgio \u00e8 riconosciuto come capo cantone sui comuni di Magliano di Tenna, Falerone, Montappone, Monte Vidon Corrado, Francavilla d'Ete, Mogliano e Loro Piceno.\nFalerone \u00e8 localit\u00e0 tra le pi\u00f9 rappresentative del Piceno: unisce testimonianze importanti dell'et\u00e0 romana e altomedievale e medievale, con tradizioni persistenti della civilt\u00e0 contadina e con un precoce inserimento gi\u00e0 nel XVIII secolo delle manifatture del settore della paglia e dei cappelli, attorno al quale ricostruisce il suo distretto con Monte Vidon Corrado, Montappone e Massa Fermana.\nGli antichi Signori feudatari di Falerone.\nNel Basso Medioevo, dal Mille al Rinascimento, la Storia di Falerone \u00e8 tutta imperniata sulla Signoria Locale;tale dinastia numerosa si arricch\u00ec nel tempo di rami collaterali, che finirono per insediarsi nei castelli e comuni del circondario della Media Val Tenna, creando quindi una propria influenza su gran parte del territorio della Marca Fermana; sar\u00e0 quindi doveroso presentare la Tavola Genealogica illustrando solo i personaggi pi\u00f9 importanti, coloro che hanno fatto parlare maggiormente le cronache del tempo. Conviene iniziare dal suo capostipite, creato feudatario della Chiesa dal Vescovo fermano Gaidolfo e nominato conte dall'imperatore germanico Ottone I, probabilmente nel 962, quando egli sost\u00f2 per alcuni giorni a Fermo. La notizia di tale nomina ci perviene dal pi\u00f9 antico documento dell'Archivio Statale di Fermo, il \"codex 1030\"; le parole che contiene sono solenni, l'atto \u00e8 del X sec.,\"anno abbazia incarnatione nonagesimo septuagesimo septimo...\" (977): \"...Nos Gaidulphus episcopus sanctae firmanae ecclesiae...dedimus tibi Mainardo comes filii quondam Sifredi et filiis et nepotis tuis usque ad tertiam generationem ad usufruendum rem iuris sanctae firmanae ecclesiae...\" \"...Noi Gaidolfo vescovo della Santa Chiesa Fermana diamo a te conte Mainardo, figlio del fu Sigfrido, a ai tuoi figli e ai tuoi nipoti fino alla terza generazione, il patrimonio della Chiesa Fermana...\" ...che si estende da capo \"fine Alpi Montis de pede fino rigo Scave qui venit in Tenna maiore...de uno lato fluvio Aso...\", \"da una parte dalle vette dei Sibillini e dall'altra circa a met\u00e0 della valle del Tenna (tra Santa Vittoria in Matenano e Curetta di Servigliano) e a sud del fiume Aso...\" e altri punti di riferimento.\nSulla nomina di Mainardo, non vi \u00e8 alcun dubbio che tra la sua famiglia fosse proprio lui il primo a fregiarsi del titolo di conte, n\u00e9 suo padre Sifredo, n\u00e9 suo nonno, l'omonimo Mainardo, vengono citati con titoli nobiliari, ma solamente come semplici cittadini, mentre quando si nomina il nostro Mainardo, lo si fa sempre con il suo titolo di conte. D'altra parte \u00e8 sicuro che il conte Mainardo fosse assai ricco, sia per meriti che per eredit\u00e0 potendo disporre, all'atto della convenzione con il vescovo fermano di oggetti d'oro e d'argento per il valore complessivo di 2000 soldi, oltre le terre date in compenso e parte in cambio di quella della Chiesa fermana, con un censo annuo di 5 soldi di corso legale.\nCon i figli di Mainardo hanno inizio due fra le dinastie pi\u00f9 potenti e feconde che partendo dai castelli originari, amplieranno le loro dipendenze verso le medie valli, occupando con i loro discendenti ogni spazio. Offone dunque, verso Fiastra e il Chienti, Giberto nella parte centrale del Tenna, La loro denominazione dai Castelli: \"\u201cdomini de Moellano, domini de Monteverde, de Fallerono, de Lauro, de\" \"Smerillo\u201d\" non inficia la sostanziale unit\u00e0 del loro sistema politico e l'azione comune che essi perseguono appoggiandosi e collegandosi. In ogni momento politico, in ogni patto di pace o conflitto, li troviamo tutti uniti e schierati con i rispettivi castelli, rappresentati da coloro che considerano i loro capi: i \"Brunforte\", i \"Mogliano\", i \"Monteverde\", i \"Falerone\", che appaiono come le diramazioni e le famiglie pi\u00f9 potenti. Tali signori, per mezzo di matrimoni, accordi ed usurpazioni, si allargano fino a controllare tutto il Territorio della Marca Meridionale, dal Chienti al Tronto, creando un grande stato feudale retto da una fitta rete di vassalli e famiglie. Dei Signori di Falerone, successore di Giberto I \u00e8:\nDei figli di Giberto II morto intorno al 1150 sono da ricordare Rinaldo il Vecchio, Baligano di Fermo, Bernardo di Monteverde e Ruggero di Fallerone.\nDei figli di Fallerone I citiamo quindi i pi\u00f9 noti e considerevoli di memoria:\nTra i figli di Fallerone I sono da ricordare anche due di loro, che passeranno alla storia per aver dato i loro nomi a due castelli nei pressi di Falerone (castelli che oggi sono comuni): Corrado e Guidone, che legarono il proprio titolo alla storia di Monte Vidon Corrado e Monte Vidon Combatte.\nNel maggio del 1274, i Signori di Falerone, compresi Pietro I ed Ofreduccio I, procedettero all'amichevole divisione dei loro numerosi beni: il paese di Falerone con i suoi abitanti, quali sudditi tenuti al pagamento delle imposte, , i paesi di Belluco e Servigliano, i proventi della chiesa di Santa Margherita di Falerone, met\u00e0 del castello di Loro Piceno, essendo l'altra parte destinata ai signori di Mogliano, il villaggio di Cerreto di Montegiorgio meno la quarte parte, donata a Gualtiero da Brunforte come dote della moglie Agnese, figlia di Corrado fu Fallerone I; i castelli e il territorio di San Costanzo e Colonnalto presso San Ginesio, il villaggio di Bascione di Falerone, i proventi della chiesa di Sant'Angelo di Piane di Montegiorgio, il villaggio di Piobbico di Sarnano, i beni e i diritti goduti in Tolentino, Ascoli Piceno, Amandola, Montefortino, San Ginesio, Bolognola, Acquacanina, Fiastra e Caldarola con circa 300 vassalli, tenuti ai doveri di fedelt\u00e0 e sudditanza. Altri beni ricordati nell'atto sono i molini, tra cui quello della Madonnetta a Piane di Falerone (Madonna del Molino), le fornaci di laterizi, il bestiame da cortile e da pascolo.\nCon il cambiare dei tempi, il sorgere dei liberi comuni e l'affermarsi delle corporazioni, anche i Signori di Falerone videro diminuire sempre pi\u00f9 le loro rendite, per cui furono costretti a rivedere il proprio patrimonio, cedendo e vendendo privilegi e beni alle comunit\u00e0 locali ed adattandosi a vivere come semplici cittadini, accettando uffici civili e cariche amministrative. La divisione dei beni fu quindi lo strumento per cominciare alla vendita dei loro cospicui beni lontani dalla residenza faleronese, determinando cos\u00ec il sorgere di molteplici famiglie di proprietari terrieri e nobili nei rispettivi castelli e paesi.\nIn tale operazioni, i fratelli Pietro e Ofreduccio cedettero i beni siti in Cerreto e Villa Colle al Comune di San Ginesio, vendendo altres\u00ec i diritti e i beni goduti presso il castello di San Costanzo; cedettero al comune di Amandola le loro porzioni di propriet\u00e0 sul Colle Agello e sul Monte Amandola, compresi vassalli e pertinenze, e con i soldi ricavati comprarono dai loro parenti il castello di Castelnuovo di Falerone. Nunzio (o Nuccio) di Pietro vendette i beni e i diritti in contrada Aiello al comune di Penna San Giovanni.\nLa divisione di tali beni inoltre, permise l'espansione del paese di Falerone, con la costruzione di un nuovo asse viario verso il borgo di Santa Rosa e l'inclusione dentro la nuova cinta muraria del Convento francescano e della Piazza di San Fortunato. L'espansione del borgo verso Ovest, favor\u00ec l'apertura di un nuovo accesso al Castello (Porta Santa Rosa) e la costruzione di una nuova strada verso la frazione di Piane detta di Castelnuovo, riferibile al nuovo Castello.\nCultura.\nFeste.\nIl patrono \u00e8 san Fortunato di Todi (bench\u00e9 probabilmente sia una contaminazione avvenuta nel XV secolo che port\u00f2 a sostituire l'originario patrono San Fortunato di Montefalco) famoso per i numerosi miracoli compiuti a Falerone. Il santo \u00e8 festeggiato dal paese il 1\u00ba giugno, con una grande festa e con una processione accompagnata dal corpo bandistico \"Citt\u00e0 di Falerone\".\nIl Luned\u00ec dell'Angelo, nel \"Parco San Paolino\" (dell'omonima contrada), in cui \u00e8 presente una piccola chiesa dedicata al Santo, si svolge un gioco tradizionale simile alle bocce detto \"Totu\". Inoltre sono presenti stand per mangiare.\nContinuando c'\u00e8 la festa di San Giovanni Battista a giugno a Piane di Falerone e la castagnata ad ottobre.\nLa 'Nzegna.\nLa seconda settimana di agosto viene festeggiata la festa della \"Nzegna\" (da non confondere con la Nzegna di Carovigno) dove le otto contrade del paese realizzano dei carri allegorici fatti solo di grano ed altri derivanti. Insieme ad essi vengono scritte delle piccole \"Veglie\" dove si usano costumi dell'inizio del Novecento. La prima domenica viene svolto \"Il ballo della Nzegna\" nel quale ogni ballerino deve far girare una bandiera di 3\u00a0kg sotto le proprie gambe e resistere 5 minuti facendo toccare meno volte la bandiera per terra. Racconta la leggenda che quando San Fortunato evit\u00f2 l'invasione un contadino si mise a ballare con lo stendardo che rappresenta il patrono inventando il gioco. Essendo nata Falerone dall'antica colonia romana di Falerio Picenus, al di l\u00e0 della leggenda, probabilmente si tratta del salto della bandiera, famoso tra i legionari romani e rimasto vivo in altre poche comunit\u00e0 Italiane che traggono origine da colonie romane.\nLa seconda domenica invece si effettua la sfilata dove tutte le persone vestite in abiti di inizio novecento sfilano dietro i carri.\nCucina.\nI prodotti tradizionali del paese sono:\nArte.\nLa forte presenza francescana a Falerone \u00e8 documentata fin dal XIII secolo, mentre l'attivit\u00e0 monastica e la presenza di monaci e piccole abbazie su queste terre, risale all'epoca longobarda. Un primo convento di monaci sorgeva in contrada Piagge, in prossimit\u00e0 di un'antica chiesa longobarda detta di San Giovanni (oggi distrutta), poco distante dal luogo dove ancora oggi, sorge la millenaria Chiesa di San Paolino anch'essa di et\u00e0 longobarda. Inoltre, erano edifici abbaziali, oltre ad essere luoghi di culto, le Chiese di Santa Margherita e di Santo Stefano; la prima dipendeva dai monaci di San Pietro in Ferentillo, la seconda rappresentava la Pieve principale dell'antica diocesi di Falerone (oggi scomparsa insieme alla pieve). \u00c8 chiaro quindi che il monachesimo faleronese deriva in gran parte dall'influsso dei Benedettini che dall'Umbria emigrarono su queste terre, fondando conventi e introducendo il culto per i loro santi (il culto di San Fortunato da Montefalco sostituito con il santo da Todi patrono di Falerone fu importato dall'Umbria in epoca antichissima). I primi Francescani si stabilirono a Falerone a met\u00e0 del XIII secolo, fondando un loro monastero sul colle del Cimitero costruendo la loro Chiesa dedicata al patrono del Paese (da qui la denominazione del luogo: colle San Fortunato). Solo nel 1292 i Francescani si inurbarono dentro le mure trasferendosi presso la Chiesa di Santa Maria ribattezzandola nel 1352 Chiesa di San Fortunato, anche se ancora oggi i faleronesi la chiamano di San Francesco. \u00c8 della stessa epoca la costruzione del monastero annesso. La Chiesa sul colle rimase tale finch\u00e9 non venne abbattuta per l'erezione della cappella del Cimitero; il titolo di San Fortunato venne trasferito alla Chiesa di San Francesco che ancora oggi \u00e8 ricordata come Tempio di San Fortunato detto di San Francesco. Nel 1542, alcuni monaci appartenenti all'ordine dei Clareni abbandonarono il convento delle Piaggie e fondarono una Chiesina su un colle presso il Paese, dedicandola alla Madonna degli Angeli e costruendovi una residenza annessa (Da notare l'affresco interno alla chiesa sopra l'altar maggiore; opera di Vincenzo Pagani). Nel 1568 l'ordine dei Clareni venne fuso con quello dei Frati Francescani e la Chiesa sul colle e il piccolo monastero annesso, entrarono nelle propriet\u00e0 del Convento del Paese; mentre solo intorno al XVI secolo anche il monastero delle Piagge fu abbandonato e i pochi frati l\u00ec rimasti si trasferirono in San Francesco. Rimasero sue rovine fino agli inizi del Novecento, oggi sono scomparse del tutto. Resta in piedi la Chiesa della Madonna degli Angeli che dal 1860, in seguito alla vendita dei beni ecclesiastici pass\u00f2 in mano ai privati ed ancora oggi appartiene a una facoltosa famiglia faleronese.\nSport.\nCalcio a 11.\nSono tre le societ\u00e0 di calcio, la ASD Piane di Falerone, il Falerone Social Club militante in terza categoria e l'Union 2000 che cura il settore giovanile.\nCalcio a 5.\nIl paese ha anche due squadre di calcio a 5, la Folgore Falerone C5 e la Folgore Piane di Falerone che giocano i campionati CSI."}
{"id": "4405057", "revid": "125637648", "url": "https://it.wikipedia.org/wiki?curid=4405057", "title": "Paul Fedor", "text": ""}
{"id": "4405061", "revid": "1573940", "url": "https://it.wikipedia.org/wiki?curid=4405061", "title": "Amphiprion polymnus", "text": "Il pesce pagliaccio sellato (Amphiprion polymnus () \u00e8 un pesce d'acqua salata appartenente alla famiglia Pomacentridae.\nDescrizione.\nLa livrea \u00e8 molto varia e i colori dipendono dalla zona in cui vive. Gli esemplari delle Filippine sono quasi completamente neri con due marcate fasce bianche, mentre in altre zone il pesce pu\u00f2 avere una terza banda oppure avere sfumature marroni o arancioni nelle zone nere.\nDistribuzione e habitat.\n\u00c8 originario delle barriere coralline dell'oceano Pacifico occidentale.\nBiologia.\nVive simbiosi con gli anemoni \"Heteractis crispa\" e \"Stichodactyla haddoni\". \u00c8 stato frequentemente osservato mentre mangia le parti di cibo rimasto sui tentacoli del celenterato ma non utilizzato da esso.\nRiproduzione.\nQuesto pesce \u00e8 oviparo ed ermafrodita, e i pesci pi\u00f9 grandi sono femmine. Le uova vengono deposte sul substrato e sorvegliate dai maschi.\nAcquariofilia.\nPu\u00f2 essere allevato in acquario."}
{"id": "4405064", "revid": "685869", "url": "https://it.wikipedia.org/wiki?curid=4405064", "title": "I Coccodrilli (gruppo musicale)", "text": ""}
{"id": "4405066", "revid": "1902167", "url": "https://it.wikipedia.org/wiki?curid=4405066", "title": "Carlo Vigni", "text": "La sua ricerca fotografica si muove da sempre nel campo della fotografia artistica e documentaria, attestata da pubblicazioni e progetti editoriali incentrati sul tema del lavoro e delle tracce che questo lascia nel paesaggio e nelle architetture.\nBiografia.\nNato a Siena nel 1973, inizia a frequentare la facolt\u00e0 di Giurisprudenza presso l'Universit\u00e0 degli Studi di Siena per poi abbandonarla e dedicarsi completamente alla fotografia, iniziando come autodidatta dal 1991. \nA partire dal 1997 fa parte di Fabrica, centro creativo di ricerca del Gruppo Benetton diretto da Oliviero Toscani.\nDal 1999, dopo aver ricevuto una borsa di studio a cura di Nikon Italia e Agfa,inizia a occuparsi professionalmente di fotografia che inizia ad insegnare dal 2005 presso la University of California EAP Italy,\nDal 2003 al 2012 vince alcuni premi nazionali ed internazionali, tra cui l'ADCI Awards nel 2012 ed il Silver Award nell'ambito del Prix de Photographie Paris 2011.Nel 2010, per la seconda volta dopo il 2003, \u00e8 tra i 200 Best Ad Photographers per Luerzer's ARCHIVE viene premiato da Graphis Inc. NY, mentre nel 2007 da Corbis Awards a Londra; nel 2005 il suo lavoro \u00e8 pubblicato nel Graphis Photo Annual e nel 2004 viene invitato a partecipare all'ADC Photography Portfolio Review nell'ambito del The Art Directors Club of New York e riceve il Photography Award of Excellence del Californian magazine Communication Arts.\nA partire dal 1998 lavora a progetti e monografie come \"La Popolare\", La Nuova Immagine Editrice e \"Vicini Paesaggi\", Betti Editrice, catalogo dell'omonima mostra con Carlo Carletti, entrambi del 2001. Al 2004 risalgono la monografia \"L'esperienza delle cose\", Protagon Editore, a cura di G. Molteni, con testi di P. Clemente e A. Prete, catalogo della mostra presso il Museo della Mezzadria di Buonconvento (SI); \"Rifiuto d'autore\", Fratelli Alinari, Firenze; \"La traccia delle cose e i segni del corpo\", Ed. Galleria Michelangelo, Roma, a cura di G. Nerli; \"Liminalia\", a cura di L. Scelfo, Krak\u00f2w, Wroclaw, Siena, Roma, Paris.\nNel 2006 \"La Cattedrale del Tabacco\", Gli Ori, viene premiato come secondo miglior libro fotografico dell'anno dall'International Photographic Awards IPA di Los Angeles; risale al 2009 \"La fabbrica al nuovo\", Protagon Editore; la pubblicazione \"Miti di Citt\u00e0\" del 2010, per arrivare a \"Ganga Fuji Home\", Gli Ori, 2011, che presenta un carteggio inedito con il fotografo di origine siciliana Ferdinando Scianna."}
{"id": "4405068", "revid": "805244", "url": "https://it.wikipedia.org/wiki?curid=4405068", "title": "Il Codice di Perel\u00e0", "text": ""}
{"id": "4405069", "revid": "767487", "url": "https://it.wikipedia.org/wiki?curid=4405069", "title": "Atomic Garden", "text": "Gli Atomic Garden sono un gruppo musicale francese indie rock formatosi nel 2006 a Clermont-Ferrand."}
{"id": "4405074", "revid": "729019", "url": "https://it.wikipedia.org/wiki?curid=4405074", "title": "Linea Keisei Chihara", "text": "La , gestita dalle Ferrovie Keisei, \u00e8 una ferrovia a scartamento normale che collega le stazioni di Chihara-dai e di Chiba-Ch\u016b\u014d, entrambe nella citt\u00e0 giapponese di Chiba, nella prefettura omonima.\nStoria.\nLa linea fu inizialmente progettata dalla Ferrovia Kominato che ottenne dal governo la licenza per realizzare la nuova linea dalla stazione di Hon Chiba fino a quella di Amaariki, sull'esistente ferrovia di Kominato nel dicembre 1957. Dopo alcuni anni di sospensione del progetto, nel dicembre 1975 la licenza venne trasferita alla societ\u00e0 che venne realizzata dalla Ferrovia Kominato e dalle Ferrovie Keisei con dei sussidi pubblici.\nAttorno agli anni settanta la necessit\u00e0 di una linea ferroviaria era estremamente sentita nello sviluppo della nuova citt\u00e0 di Chiba Ichihara. Il progetto venne modificato per connettere la ferrovia con la linea Keisei Chiba alla stazione di Chiba-Ch\u016b\u014d, e la costruzione inizi\u00f2 nell'agosto 1977 per la sezione fra quest'ultima e la stazione di Chiharadai, per un percorso di 10,91\u00a0km.\nLa societ\u00e0 Chiba Ky\u016bk\u014d apr\u00ec la nuova linea fra Chiba-Ch\u016b\u014d e \u014cmoridai (4,2\u00a0km) il 1\u00ba aprile 1992. L'estensione fino a Chiharadai venne completata lo stesso giorno del 1995.\nA causa delle condizioni economiche, la Chiba Ky\u016bk\u014d venne sciolta e la linea trasferita alle Ferrovie Keisei il 1\u00ba ottobre 1998, prendendo il nome di \"Linea Chihara\"."}
{"id": "4405076", "revid": "1318658", "url": "https://it.wikipedia.org/wiki?curid=4405076", "title": "Via San Giovanni in Laterano", "text": "Via San Giovanni in Laterano \u00e8 una strada del centro storico di Roma, nel rione Monti, che collega il Colosseo a piazza San Giovanni in Laterano. Dal 2007 \u00e8 ufficialmente riconosciuta come \"gay Street\" di Roma, sull'esempio di altre strade e quartieri nelle capitali europee.\nStoria.\nLa via costituiva l'ultimo tratto della via Papalis, ovvero il tragitto percorso dal corteo pontificio in occasione dell'insediamento del nuovo pontefice da San Pietro alla basilica di San Giovanni in Laterano.\nVenne ampliata e selciata nel 1588 da papa Sisto V che volle aprire una grande arteria di collegamento tra il Colosseo ed il Laterano. In seguito alle comodit\u00e0 apportatevi da Sisto V, la via si popol\u00f2 e divenne sede di importanti edifici, chiese e ville. \nAncora oggi \u00e8 detta, popolarmente, \"lo stradone di san Giovanni\". \nGay street di Roma.\nNel 2004 dalle pagine di Repubblica Fabrizio Marrazzo, all'epoca presidente di Arcigay Roma lancia l'idea della Gay Street di Roma in via di San Giovanni in Laterano, come luogo aperto alla citt\u00e0 ed espressione della cultura LGBT.\nLa gay street venne ufficialmente inaugurata, alla presenza di rappresentanti della comunit\u00e0 LGBT, il 2 marzo 2007..\nLa zona venne parzialmente pedonalizzata, ovvero nelle ore notturne dal gioved\u00ec alla domenica, dal 27 luglio al 16 settembre dello stesso anno. In occasione di questa pedonalizzazione la via venne nuovamente inaugurata con il supporto di Fabrizio Marrazzo portavoce di Gay Center, con Arcigay Roma e Arcilesbica Roma, il 2 agosto con padrino Alessandro Cecchi Paone.\nAttualmente la Gay Street ospita nel tratto iniziale (fino a piazza di S. Clemente) diversi bar e ristoranti LGBT, come il Coming Out, il My Bar, o il Colosseum."}
{"id": "4405078", "revid": "228587", "url": "https://it.wikipedia.org/wiki?curid=4405078", "title": "Ty Uan/Ty Uan (strumentale)", "text": "Ty Uan/Ty Uan (strumentale) \u00e8 un singolo discografico attribuito a Gli Atomi (in questo caso pseudonimo di Bruno D'Andrea) pubblicato nel 1980. Il brano, scritto da Luigi Albertelli su musica di Giuseppe Tavernese, era la sigla della trasmissione televisiva 3, 2, 1... contatto! .\nLa sigla era dedicata a due personaggi che comparivano nell'animazione, la sirena Ty e il fauno Uan, creati dai fratelli Pagot. Questi due personaggi erano i \"conduttori\" dal luned\u00ec al gioved\u00ec e comparivano anche negli intermezzi tra un cartone e l'altro. La sigla venne riutilizzata nel 1986 per la serie animata \"I fantastici viaggi di Ty e Uan\".\nSul lato B \u00e8 incisa la versione strumentale.\nEdizioni.\nEntrambe le versioni del brano sono state inserite contemporaneamente nella compilation \"Supersigle TV vol. 4\" e in numerose raccolte."}
{"id": "4405083", "revid": "685869", "url": "https://it.wikipedia.org/wiki?curid=4405083", "title": "Gli Atomi", "text": ""}
{"id": "4405084", "revid": "729019", "url": "https://it.wikipedia.org/wiki?curid=4405084", "title": "Linea Keisei Kanamachi", "text": "La , gestita dalle Ferrovie Keisei, \u00e8 una ferrovia urbana a scartamento normale che collega le stazioni di Keisei-Kanamachi e di Keisei-Takasago, entrambe nel quartiere di Katsushika di Tokyo, in Giappone. La linea \u00e8 totalmente a binario singolo ed elettrificata a 1500 volt a corrente continua."}
{"id": "4405098", "revid": "599013", "url": "https://it.wikipedia.org/wiki?curid=4405098", "title": "Memoriale", "text": ""}
{"id": "4405104", "revid": "640277", "url": "https://it.wikipedia.org/wiki?curid=4405104", "title": "Unukalhai", "text": ""}
{"id": "4405105", "revid": "767487", "url": "https://it.wikipedia.org/wiki?curid=4405105", "title": "TPB AFK", "text": "TPB AFK: The Pirate Bay Away From Keyboard \u00e8 un documentario diretto da Simon Klose, uscito l'8 febbraio 2013 e basato sulle vite dei tre fondatori del sito internet bit torrent The Pirate Bay: Peter Sunde, Fredrik Neij e Gottfrid Svartholm.\nProduzione e raccolta fondi.\nLe riprese sono cominciate nell'estate del 2008 e si sono concluse il 25 agosto 2012.\nIl lancio del sito del film \u00e8 avvenuto il 28 agosto 2010, attraverso una campagna sul sito di raccolta fondi Kickstarter, con l'obiettivo di raggiungere 25.000 $, ma gi\u00e0 dopo tre giorni vennero raggiunti 51.424 $. Nel febbraio 2011 la commissione governativa svedese delle arti \"Konstn\u00e4rsn\u00e4mnden\" ha concesso al progetto 200.000 corone svedesi, pari a 30.000 $. Ha inoltre ricevuto fondi dalle reti televisive BBC (Regno Unito), ARTE (Germania), SVT (Svezia), NRK (Norvegia), DR (Danimarca), VPRO (Paesi Bassi). La presentazione ufficiale \u00e8 avvenuta l'8 febbraio 2013 al Festival internazionale del cinema di Berlino.\nRiproduzione.\nIl documentario, che originariamente doveva uscire sotto licenza CC BY-SA, \u00e8 stato distribuito sotto licenza CC BY-NC-ND. Pu\u00f2 essere scaricato o visto in streaming per scopi non commerciali, ma \u00e8 anche possibile supportare gli autori acquistando la versione digitale (10 $) o il DVD (23 $) del film. \u00c8 infine scaricabile tramite BitTorrent, dato che \u00e8 stato caricato su The Pirate Bay dallo stesso regista."}
{"id": "4405106", "revid": "287204", "url": "https://it.wikipedia.org/wiki?curid=4405106", "title": "Eta Serpentis", "text": "Eta Serpentis (\u03b7 Ser, \u03b7 Serpentis) \u00e8 la seconda stella pi\u00f9 luminosa della costellazione del Serpente; pi\u00f9 precisamente \u00e8 posta nella \"coda\" del Serpente, nella parte della costellazione denominata \"Serpens Cauda\". Di magnitudine apparente 3,26, dista 60,5 anni luce dal sistema solare.\nOsservazione.\nSi tratta di una stella situata nell'emisfero australe celeste, ma molto in prossimit\u00e0 dell'equatore celeste; ci\u00f2 comporta che possa essere osservata da tutte le regioni abitate della Terra senza alcuna difficolt\u00e0 e che sia invisibile soltanto molto oltre il circolo polare artico. Nell'emisfero sud invece appare circumpolare solo nelle aree pi\u00f9 interne del continente antartico. Essendo di magnitudine +3,26, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra fine giugno e novembre; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche fisiche.\nIl database stellare Simbad classifica di tipo spettrale K0III-IV; si tratta cio\u00e8 di una gigante o subgigante arancione. Possiede una massa 1,84 volte quella del Sole, un raggio 6 volte superiore e irradia 17 volte pi\u00f9 luce della nostra stella. Ha un'et\u00e0 stimata che va da 1,4 a 2,8 miliardi di anni, ma essendo pi\u00f9 massiccia del Sole ha terminato l'idrogeno interno nel suo nucleo circa 150 milioni di anni fa, e ora, avendo un nucleo interno inerte di elio in contrazione, sta probabilmente aumentando la sua luminosit\u00e0."}
{"id": "4405109", "revid": "104458", "url": "https://it.wikipedia.org/wiki?curid=4405109", "title": "Ann Kristin Aafedt Flatland", "text": ""}
{"id": "4405113", "revid": "113894106", "url": "https://it.wikipedia.org/wiki?curid=4405113", "title": "Memoriale (romanzo)", "text": "Memoriale \u00e8 il primo romanzo di Paolo Volponi, pubblicato per la prima volta nel 1962. Il tema principale attorno al quale ruota il testo \u00e8 l'alienazione del lavoratore, con particolare riferimento all'Italia nel boom economico del secondo dopoguerra.\nTrama.\nIl protagonista, Albino Saluggia, \u00e8 un reduce della seconda guerra mondiale, assunto come operaio in una grande fabbrica del Nord Italia. Albino \u00e8 un uomo solitario e nevrotico, un narratore inattendibile: assediato da incubi paranoici, immagina che i medici della fabbrica abbiano ordito una congiura contro di lui, falsificando i referti per allontanarlo dal luogo di lavoro e poi licenziarlo. Il tema della trasformazione della realt\u00e0 e la denuncia della condizione opprimente del lavoro trovano espressione nella Fabbrica, luogo emblematico apparentemente moderno e comprensivo. Che li imprigiona in un sistema di produzione alienato, trasformando l'individuo in appendice delle macchine."}
{"id": "4405118", "revid": "599013", "url": "https://it.wikipedia.org/wiki?curid=4405118", "title": "Chiyoda (T\u014dky\u014d)", "text": ""}
{"id": "4405121", "revid": "2091899", "url": "https://it.wikipedia.org/wiki?curid=4405121", "title": "Alfa Indi", "text": "Alfa Indi (\u03b1 Ind, \u03b1 Indi) \u00e8 la stella pi\u00f9 luminosa della costellazione dell'Indiano. Di magnitudine apparente +3,12, dista 98 anni luce dal sistema solare.\nOsservazione.\nSi tratta di una stella situata nell'emisfero australe. La sua posizione decisamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata; avendo una declinazione di -47\u00b0 la stella risulta invisibile pi\u00f9 a nord del parallelo 43\u00b0N. Essendo di magnitudine +3,12, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nCaratteristiche.\nLa stella \u00e8 classificata come gigante (o subgigante) di tipo spettrale K0III-IV; ha una massa doppia rispetto a quella solare e un raggio 11 volte superiore. Potrebbe avere un paio di nane rosse legate gravitazionalmente ad essa, in direzioni opposte e comunque ad una distanza di almeno 2000 UA da essa."}
{"id": "4405123", "revid": "110157", "url": "https://it.wikipedia.org/wiki?curid=4405123", "title": "Contesto della forma", "text": "Il contesto della forma (in inglese: \"Shape Context\") \u00e8 un descrittore di caratteristica usato nel riconoscimento di oggetti. Serge Belongie e Jitendra Malik proposero il termine nel loro articolo \"Matching with Shape Contexts\" (in italiano: \"Confronto con i contesti di forma\") nel 2000.\nTeoria.\nIl contesto della forma \u00e8 inteso come un modo di descrivere le forme che permette la misura della similarit\u00e0 di una forma e il recupero dei punti corrispondenti. L'idea base \u00e8 di prendere \"n\" punti sui contorni di una forma. Per ogni punto \"pi\" sulla forma si considerano gli \"n\u00a0\u2212\u00a01\" vettori ottenuti dalla connessione di \"pi\" agli altri punti. L'insieme di tutti questi vettori \u00e8 una ricca descrizione della forma localizzata in quel punto ma non \u00e8 ancora molto dettagliata.\nL'idea chiave \u00e8 che la distribuzione sulle posizione relative \u00e8 un descritto altamente discriminativo, robusto e compatto.\nCos\u00ec per il punto \"pi\", l'istogramma delle relative coordinate dei rimanenti \"n\u00a0\u2212\u00a01\" punti,\n\u00e8 definito per essere il contesto di forma di \"pi\".\nIl fatto che il contesto di forma \u00e8 un descrittore ricco e discriminativo pu\u00f2 essere visto nella figura seguente."}
{"id": "4405124", "revid": "54354", "url": "https://it.wikipedia.org/wiki?curid=4405124", "title": "Shape context", "text": ""}
{"id": "4405125", "revid": "729019", "url": "https://it.wikipedia.org/wiki?curid=4405125", "title": "Donnarumma all'assalto", "text": "Donnarumma all'assalto \u00e8 un romanzo autobiografico dello scrittore e sociologo italiano Ottiero Ottieri, scritto durante la sua esperienza di lavoro presso lo Stabilimento Olivetti di Pozzuoli e pubblicato per la prima volta nel 1959. Dal libro \u00e8 stato tratto l'omonimo film del 1972.\nTrama.\nNel romanzo sono registrate le osservazioni di uno psicologo selezionatore del personale, assunto presso un nuovo stabilimento nel Mezzogiorno di una grande industria italiana. Il periodo storico \u00e8 quello degli ultimi anni cinquanta, in pieno boom economico del secondo dopoguerra.\nProtagonista del romanzo \u00e8 dunque lo psicologo, (dietro il quale si cela lo stesso Ottieri), il quale durante il suo\nincarico si rende conto di una grande contraddizione: nonostante i buoni propositi iniziali, la nuova fabbrica per\nvia della sua matrice capitalistica si trova comunque in necessit\u00e0 di dover discriminare tra chi \u00e8\nadatto a lavorare e chi no; il selezionatore si sente quindi a disagio, poich\u00e9 tra le sue mani passa la decisione\ndel destino di poche famiglie che si salveranno e di molte altre che andranno in rovina.\nIl personaggio di Donnarumma, che suggerisce il titolo del romanzo, incarna l'essenza\ndel lavoratore del Sud, interessato semplicemente a fornire la sua manodopera in cambio di una\npaga e che non concepisce le lunghe trafile burocratiche e i test attitudinali, tipici dell'industria del\nNord, che a sua volta eredita dal modello statunitense:\nDonnarumma pretende di lavorare per diritto naturale, per il solo fatto di essere vivo, non perch\u00e9\nabbia particolari attitudini o abilit\u00e0 e, vedendo violato questo suo diritto, si sente attaccato e reagisce violentemente, minacciando di picchiare lo psicologo e il direttore. Si ha quindi lo scontro tra la fredda e rigorosa selezione scientifica del personale, dettata dalla base capitalistica di ogni impresa, e la problematica del garantire a tutti un impiego.\nNel romanzo, l'episodio di Donnarumma \u00e8 incorniciato da un suicidio appena compiuto per disperazione e dal rifiuto della proposta di far intervenire la polizia dopo la minaccia di Donnarumma - tutti episodi lontani ben distanti dall'ottimismo olivettiano.\nRiaffiora inoltre, nell'atteggiamento di Donnarumma, la diffidenza che la civilt\u00e0 contadina ha da sempre nutrito verso la parola scritta, ritenendola un inganno ordito dal potere contro gli analfabeti o i meno colti.\nLa censura mancata.\nInizialmente il libro fu sottoposto a Innocenti, dirigente Olivetti, che ne blocc\u00f2 la pubblicazione, come si scopr\u00ec pi\u00f9 tardi analizzando una lettera rinvenuta negli archivi dell'azienda:\nPi\u00f9 tardi, fu lo stesso Adriano Olivetti - \"pi\u00f9 intelligente di alcuni suoi collaboratori\", come il critico letterario Geno Pampaloni volle sottolineare - ad autorizzarne la pubblicazione.\nLa prima edizione:\nEdizione scolastica:"}
{"id": "4405126", "revid": "1149807", "url": "https://it.wikipedia.org/wiki?curid=4405126", "title": "Bloody Roar 3", "text": " \u00e8 un videogioco arcade picchiaduro sviluppato da Eighting e Hudson Soft. \u00c8 il primo della serie ad apparire su PlayStation 2. Il suo sequel, \"\" fu creato per il Nintendo GameCube e fu in seguito portato su Xbox con il titolo \"Bloody Roar: Extreme\".\nModalit\u00e0 di gioco.\nIl gameplay ha sei differenti tasti che sono: pugno, calcio, presa, trasformazione e movimento laterale a destra e a sinistra con L2 ed R2, eseguibili anche con doppio movimento in su o in gi\u00f9. La caratteristica principale rimane sempre quella di trasformarsi in bestie, mantenuta in tutti i titoli \"Bloody Roar\". Una volta trasformati, i personaggi recuperano tutta l'energia perduta diventando molto pi\u00f9 forti e potenti di prima.\nColonna sonora.\nLa musica \u00e8 stata composta da Takayuki Negishi e registrata al MIT Studio con Jun Kajiwara alla chitarra, Michio Nagaoka al basso, Atsuo Okamoto alla batteria e Negishi al sintetizzatore."}
{"id": "4405129", "revid": "647919", "url": "https://it.wikipedia.org/wiki?curid=4405129", "title": "Andrey Kalonov", "text": ""}
{"id": "4405135", "revid": "627948", "url": "https://it.wikipedia.org/wiki?curid=4405135", "title": "Penha de Fran\u00e7a (India)", "text": ""}
{"id": "4405137", "revid": "1159029", "url": "https://it.wikipedia.org/wiki?curid=4405137", "title": "Fortuna (Catanzaro)", "text": "Fortuna \u00e8 un quartiere di Catanzaro, ubicato nella zona sud della citt\u00e0, \u00e8 immediatamente confinante con il popoloso quartiere litoraneo di Catanzaro Lido.\nFacente parte dell'ex IV circoscrizione comunale, ha una popolazione di abitanti. Insieme ai quartieri Corvo, Aranceto, Pistoia e Santa Maria forma un agglomerato periferico di circa 20.000 abitanti.\nStoria.\nLa storia e l'evoluzione urbanistica del quartiere sono immediatamente correlate alla vicina Catanzaro Lido. Il quartiere nacque negli anni sessanta proprio dall'esigenza di espansione di quest'ultima, non accompagnata a dovere dagli amministratori cittadini che preferirono direzionare l'espansione urbanistica di Catanzaro verso nord. Nel 1961 arrivarono a Lido i Frati Minori che favorirono lo sviluppo di nuove parrocchie ubicate lungo tutto il territorio del quartiere; fra di esse vi fu la Parrocchia di Sant'Anna, eretta a met\u00e0 degli anni sessanta su un terreno donato dalla famiglia Colosimo, con decreto del Mons Armando Fares datato 7 agosto 1965. La consacrazione dell'edificio avvenne il 22 agosto 1970 con conseguente apertura al culto.\nNel corso degli anni il quartiere svilupp\u00f2 la sua vocazione popolare e commerciale, soprattutto grazie alla presenza di numerosi magazzini facenti capo a marche della grande distribuzione (Interspar, Penny Market, Lidl). Nella zona si stabil\u00ec anche parte dell'enclave Rom (oltre 1200 unit\u00e0) che risiedono nel territorio comunale di Catanzaro, palesando, anche in questo caso, difficolt\u00e0 di integrazione con la popolazione locale.\nNegli anni ottanta parte dei Rom che popolavano l'enorme accampamento ubicato alle porte del quartiere Lido, in un'estrema condizione di disagio, furono trasferiti nei nuovi edifici popolari dei quartieri Corvo, Aranceto e Pistoia.\nNegli anni novanta viene intrapresa una massiccia riqualificazione dell'area su cui sorgeva la fornace di laterizi, importante espressione industriale della zona, aperta nel secondo dopoguerra. Nel mese di marzo del 1993 viene dunque inaugurato il centro commerciale \"Le Fornaci\", primo shopping center della Calabria.\nNel 2000 fu inaugurata l'Area Magna Graecia, imponente arena polifunzionale capace di ospitare ventimila persone, costruita sfruttando i fondi provenienti dalla Comunit\u00e0 economica europea per il recupero delle aree degradate. Il concerto d'inaugurazione fu condotto dallo showman Fiorello e dalla conduttrice ed ex modella Samantha de Grenet. L'arena sorge sull'area precedentemente occupata dal campo rom, dismesso a partire dagli anni ottanta.\nIl 28 maggio del 2004 viene assassinato, nel parcheggio del centro commerciale \"Le Fornaci\", Salvatore Pil\u00f2, elemento ritenuto vicino alla cosca degli Arena, a causa della faida fra i sodalizi mafiosi del comune di Borgia e della sua frazione litoranea di Roccelletta.\nNel 2017 iniziano i lavori per la riqualificazione dell'Area Magna Graecia, nel frattempo caduta in un profondo stato di abbandono, che permetteranno la costruzione del polo fieristico della citt\u00e0 di Catanzaro.\nTrasporti.\nIl quartiere \u00e8 servito dalla stazione ferroviaria di Catanzaro Lido, posta sulla Ferrovia Jonica, e dalla stazione di Catanzaro Lido (FC), capolinea della linea per Cosenza.\nSport.\nNel 2015 nasce l'A.S.D. Futsal Fortuna militante nel campionato regionale di calcio a 5 di Serie C2, prima squadra sportiva a rappresentare il quartiere. "}
{"id": "4405144", "revid": "287204", "url": "https://it.wikipedia.org/wiki?curid=4405144", "title": "Sylveon", "text": ""}
{"id": "4405145", "revid": "1543377", "url": "https://it.wikipedia.org/wiki?curid=4405145", "title": "Barrel shifter", "text": "Un barrel shifter \u00e8 un circuito digitale progettato per eseguire operazioni di bit shift (spostamento di bit) su un data word (costituito da un numero specifico di bit) in un tempo corrispondente ad un ciclo di clock. Pu\u00f2 essere implementato come una sequenza di multiplexer in cui l'uscita di un dato multiplexer \u00e8 connessa all'ingresso di quello successivo.\nCome esempio, si consideri un barrel shifter che opera su una word di 4 bit \"ABCD\": il circuito pu\u00f2 ruotare l'ordine dei bit \"ABCD\" effettuando uno o pi\u00f9 spostamenti verso destra senza alcuna perdita di bit, in modo da ottenere in uscita \"DABC\", \"CDAB\", \"BCDA\" o \"ABCD\". Il barrel shifter viene impiegato in diverse applicazioni, in particolare come componente nei microprocessori (insieme all'ALU).\nImplementazione.\nUn barrel shifter \u00e8 spesso implementato come collegamento in parallelo di multiplexer a 2 ingressi ed 1 uscita. In un barrel shifter con 4 bit in ingresso viene usato un segnale intermedio che effettua lo shift di 2 bit, o fa passare lo stesso dato, in base al valore di S[1]. Questo segnale viene poi spostato da un altro multiplexer, controllato da S[0]:\n im = IN, if S[1] == 0\n = IN \u00ab 2, if S[1] == 1\n OUT = im, if S[0] == 0\n = im \u00ab 1, if S[0] == 1\nBarrel shifter di dimensioni maggiori presentano dei passi aggiuntivi.\nCosti.\nIl numero di multiplexer richiesti per elaborare una word di \"n\" bit \u00e8 formula_1. A seconda della dimensione della word in ingresso (solitamente 128, 64, 32, 16 o 8 bit), per realizzare un barrel shifter ci vorranno:\nUsi.\nUn barrel shifter viene usato comunemente per l'implementazione hardware dell'aritmetica in virgola mobile. In un'operazione di addizione o sottrazione in virgola mobile, le mantisse dei 2 operandi devono essere allineate, il che richiede lo shift del pi\u00f9 piccolo dei 2 operandi verso destra, incrementando il suo esponente, finch\u00e9 non coincide con l'esponente dell'operando pi\u00f9 grande. Ci\u00f2 viene realizzato sottraendo gli esponenti ed usando il barrel shifter per spostare l'operando pi\u00f9 piccolo verso destra in un solo ciclo di clock. Impiegando un semplice shifter, uno spostamento di \"n\" bit richiedebbe invece \"n\" cicli di clock."}
{"id": "4405151", "revid": "110157", "url": "https://it.wikipedia.org/wiki?curid=4405151", "title": "Episodi di Zero Hour", "text": "La prima ed unica stagione della serie televisiva Zero Hour viene trasmessa negli Stati Uniti dall'emittente ABC dal 14 febbraio 2013. La serie \u00e8 stata cancellata e rimossa dai palinsesti dopo soli tre episodi trasmessi; la trasmissione degli episodi rimanenti gi\u00e0 prodotti viene poi pianificata a partire dal 15 giugno al 3 agosto 2013.\nIn Italia, la stagione \u00e8 andata in onda in prima visione sul canale satellitare Fox dal 19 giugno al 24 luglio 2013."}
{"id": "4405152", "revid": "785616", "url": "https://it.wikipedia.org/wiki?curid=4405152", "title": "Leggenda metropolitana giapponese", "text": ""}
{"id": "4405153", "revid": "19901", "url": "https://it.wikipedia.org/wiki?curid=4405153", "title": "Colonia della corona britannica", "text": "La colonia della corona britannica (in inglese: \"Crown colony\"), nota anche nel XVII secolo come Colonia reale (in inglese: \"Royal colony\"), \u00e8 stato un tipo di amministrazione coloniale del Regno di Gran Bretagna prima e dell'Impero britannico poi.\nLe colonie della corona, o reali, erano amministrate da un governatore nominato dal monarca. Dalla met\u00e0 del XIX secolo, il sovrano nomin\u00f2 i governatori reali su consiglio del Segretario di Stato per le Colonie. La prima \"Colonia reale\" (quelle che sarebbero poi diventate note come Colonie della corona) fu la Colonia della Virginia, negli attuali Stati Uniti, dopo che la Corona ne assunse il controllo dalla Virginia Company nel 1624.\nFino alla met\u00e0 del XIX secolo, l'espressione \"Colonia della corona\" era soprattutto utilizzata per riferirsi a quelle colonie che erano state ottenute attraverso le guerre, come Trinidad e Tobago e la Guyana britannica, ma in seguito trov\u00f2 diffusione pi\u00f9 ampia, venendo applicato ad ogni colonia ad eccezione dell'India britannica e delle colonie di insediamento, come l'Alto e il Basso Canada, Terranova, il Nuovo Galles del Sud, il Queensland, l'Australia Meridionale, la Tasmania, Victoria, l'Australia Occidentale e la Nuova Zelanda, che sarebbero pi\u00f9 tardi diventati i dominion britannici.\nL'espressione continu\u00f2 ad essere utilizzata fino al 1981, quando la nuova legge sulla nazionalit\u00e0 britannica (\"British Nationality Act\") riclassific\u00f2 le rimanenti colonie britanniche come \"Dipendenze britanniche\" (\"British Dependent Territories\"). Dal 2002 questi sono noti come \"Territori britannici d'oltremare\" (\"British Overseas Territories\").\nTipi di colonie della corona.\nA partire dal 1918, esistettero \"tre\" tipi di colonie della corona, con diversi gradi di autonomia:"}
{"id": "4405156", "revid": "2045910", "url": "https://it.wikipedia.org/wiki?curid=4405156", "title": "L'\u00c9cole des points vitaux", "text": "L'\u00c9cole des points vitaux \u00e8 l'album di debutto del gruppo hip hop francese Sexion d'Assaut dopo vari \"street album\" e mixtape pubblicati. Il gruppo \u00e8 composto da 8 MC's: Ma\u00eetre Gims, Lefa, Barack Adama, Maska, JR O Crom, Black M, Doomams e L.I.O. (Quest'ultimo compare solo in una traccia, la nona, \"Paname l\u00e8ve-toi\")."}
{"id": "4405157", "revid": "729019", "url": "https://it.wikipedia.org/wiki?curid=4405157", "title": "Genoma sociale della famiglia", "text": "Per genoma sociale della famiglia si intende la struttura relazionale che interconnette fra loro quattro dimensioni di vita:\nQuesto sistema relazionale \u00e8 la dotazione specifica e originale della famiglia.\nIl genoma sociale della famiglia include gli aspetti relazionali, che sono comunque influenzati da quelli biologici e psicologici. Per questo lo studio del genoma famigliare si collega al campo di studi sul genogramma (o studio di McGoldrick-Gerson) che \u00e8 una visualizzazione grafica delle relazioni familiari di un soggetto e della sua storia medica. Non si tratta di un semplice albero genealogico tradizionale. Infatti il genogramma consente di visualizzare i modelli ereditari e i fattori psicologici che caratterizzano i rapporti famigliari nella loro dinamica processuale."}
{"id": "4405158", "revid": "14691", "url": "https://it.wikipedia.org/wiki?curid=4405158", "title": "Glass box testing", "text": ""}
{"id": "4405159", "revid": "300067", "url": "https://it.wikipedia.org/wiki?curid=4405159", "title": "Risto Kala", "text": "Carriera.\nHa giocato nel Pantterit fino al 1970. Con la ha disputato 37 partite, realizzando 154 punti."}
{"id": "4405161", "revid": "599013", "url": "https://it.wikipedia.org/wiki?curid=4405161", "title": "The Mischief Maker", "text": ""}
{"id": "4405162", "revid": "599013", "url": "https://it.wikipedia.org/wiki?curid=4405162", "title": "Kauko Kauppinen", "text": "Carriera.\nHa giocato nel Helsingin NMKY dal 1960 al 1966. Con la ha disputato 35 partite tra il 1962 e il 1965."}
{"id": "4405163", "revid": "287204", "url": "https://it.wikipedia.org/wiki?curid=4405163", "title": "Luca Grimaldi (trovatore)", "text": "Di questo trovatore non si hanno notizie omogenee e coerenti sia per quanto concerne le date biografiche di riferimento che l'identificazione precisa della persona. Del suo corpus poetico letterario non \u00e8 rimasta traccia alcuna e tutto quello che sappiamo in merito \u00e8 dovuto a fonti documentali terze.\nBertoni sembra identificarlo con tale Luca Grimaldi morto nel 1275 di cui sembra si abbiano le prime notizie a cominciare dal 1240, anno in cui si troverebbe \"presente alla stipulazione della lega stretta da Milano e Genova con Federico II\". Durante questo lasso di tempo il nome di \"Luca Grimaldi\" figura oltretutto in altri atti genovesi del \"Liber Jurium Januae\". (ma anche qui le \"fastidiose omonimie\" non dissolvono certo le ambiguit\u00e0). Lo Schultz-Gora lo distingue nettamente dall'omonimo Luchetto Grimaldi, figlio di un tale Oberto, che, come riporta il Bertoni \"a torto Il Desimoni e il Belgrano identificarono come poeta\". Un Luca Grimaldi appare in documenti che vanno dal 1242 al 1252, ma non si \u00e8 certi si tratti del trovatore. Il nome compare ancora in un documento del 1267 insieme a Simone Doria e Luchetto Gattilusio, anch'essi trovatori in lingua occitana.\nNel 1258 lo troviamo come ambasciatore presso il papa Alessandro IV.\nNel 1262 fu nominato reggitore della citt\u00e0 con Giacomo Grillo e con altri cittadini.\nNel 1269, insieme al fratello Bovarello, viene incaricato da Carlo d'Angi\u00f2 per \"ricevere con onore in Genova gli ambasciatori del Soldano di Babilonia\".\nNel 1271 fu nominato podest\u00e0 di Ventimiglia.\nBertoni conclude che:\nViene menzionato da Nostradamus fra i poeti provenzali che scrissero in lingua occitana. Ma la data di morte (1308) non lo identificherebbe con il Luca Grimaldi proposto da Bertoni.\nA seguire Nostradamus sono anche Michele Canale e Giovanni Battista Spotorno:\nIl Canale lo cita insieme ad altri attestando che \"sono questi tutti poeti provenzali\": Lanfranco Cicala, Bonifazio Calvi, Alberto Quaglia, Percivalle Doria, Jacopo Grillo e Ursone Notaro.\nInoltre varie fonti riportano la voce della sua romanzata morte nell'anno 1308 (data non avvalorata come abbiamo detto da Bertoni), tra cui Nostradamus, Canale, Spotorno...\nSi ritiene che Lucas de Grimalti debba \"essere diventato un simbolo dell'amante disperato, che soffre idescrivibili tormenti subendo una morte degna di commiserazione per il suo amore nei confronti di un'impietosa bellezza. Questo esempio, uno dei tanti di questa tematica, si amplific\u00f2 attraverso la letteratura cortese\". Alain Chartier ne trasse spunto per la sua \"La Belle Dame sans mercy\", mentre Juan de Flores venne a identificarsi in questo amante sfortunato s\u00ec da cambiare il suo nome in \"Grimalte\", associando la donna crudele che amava alla \"insensibile Gradissa della novella."}
{"id": "4405164", "revid": "1590006", "url": "https://it.wikipedia.org/wiki?curid=4405164", "title": "Ufficio esecutivo del Presidente degli Stati Uniti d'America", "text": ""}
{"id": "4405165", "revid": "767487", "url": "https://it.wikipedia.org/wiki?curid=4405165", "title": "Raimo Vartia", "text": "Carriera.\nHa giocato nell'Helsingin Kisa-Toverit dal 1953 al 1968. Con la ha disputato 85 partite tra il 1954 e il 1964, realizzando 328 punti."}
{"id": "4405166", "revid": "228587", "url": "https://it.wikipedia.org/wiki?curid=4405166", "title": "Casquette \u00e0 l'envers", "text": ""}
{"id": "4405176", "revid": "584834", "url": "https://it.wikipedia.org/wiki?curid=4405176", "title": "National Intelligence Agency (Stati Uniti)", "text": ""}
{"id": "4405181", "revid": "300067", "url": "https://it.wikipedia.org/wiki?curid=4405181", "title": "Teijo Finneman", "text": "Carriera.\nIn carriera ha giocato nell'Helsingin Kisa-Toverit. Con la ha disputato 117 partite tra il 1963 e il 1971, realizzando 537 punti."}
{"id": "4405183", "revid": "552841", "url": "https://it.wikipedia.org/wiki?curid=4405183", "title": "Nuoto ai Campionati mondiali di nuoto 2011 - 50 metri delfino maschili", "text": ""}
{"id": "4405185", "revid": "552841", "url": "https://it.wikipedia.org/wiki?curid=4405185", "title": "Nuoto ai Campionati mondiali di nuoto 2011 - 50 metri delfino femminili", "text": ""}
{"id": "4405186", "revid": "552841", "url": "https://it.wikipedia.org/wiki?curid=4405186", "title": "Nuoto ai Campionati mondiali di nuoto 2011 - 100 metri delfino maschili", "text": ""}
{"id": "4405187", "revid": "552841", "url": "https://it.wikipedia.org/wiki?curid=4405187", "title": "Nuoto ai Campionati mondiali di nuoto 2011 - 100 metri delfino femminili", "text": ""}
{"id": "4405189", "revid": "552841", "url": "https://it.wikipedia.org/wiki?curid=4405189", "title": "Nuoto ai Campionati mondiali di nuoto 2011 - 200 metri delfino maschili", "text": ""}
{"id": "4405190", "revid": "228587", "url": "https://it.wikipedia.org/wiki?curid=4405190", "title": "Luca Grimaldi (disambigua)", "text": ""}
{"id": "4405191", "revid": "552841", "url": "https://it.wikipedia.org/wiki?curid=4405191", "title": "Nuoto ai Campionati mondiali di nuoto 2011 - 200 metri delfino femminili", "text": ""}
{"id": "4405194", "revid": "62748", "url": "https://it.wikipedia.org/wiki?curid=4405194", "title": "Luca di Grimaudo", "text": ""}
{"id": "4405201", "revid": "1543377", "url": "https://it.wikipedia.org/wiki?curid=4405201", "title": "Direzione generale per la promozione del sistema paese", "text": "La Direzione Generale per la promozione del Sistema Paese (DGSP) \u00e8 una delle otto Direzioni Generali in cui si articola la struttura del Ministero degli Affari Esteri. Nell'attuale ripartizione delle funzioni e competenze tra gli uffici del Ministero, la DGSP \u00e8 la direzione che, in linea generale, tratta la promozione estera delle componenti del Sistema Paese (economia, cultura e scienza) nel loro insieme, incluse le attivit\u00e0 delle Regioni e di altre Autonomie territoriali ed assicura il sostegno ai loro interessi ed alle loro esigenze complessive di internazionalizzazione.\nRiforme.\nLe aree tematiche attualmente di competenza della DGSP, rispondendo alle nuove esigenze della politica estera, riflettono la riorganizzazione del Ministero degli esteri contenuta nel decreto del Presidente della Repubblica 19 maggio 2010, n. 95. che d\u00e0 attuazione alle norme della legge 133/2008 le quali impongono la riduzione degli assetti organizzativi delle Amministrazioni centrali dello Stato. Con la riforma del 2010 \u00e8 stata abbandonata la precedente distinzione, in vigore dal 2001, tra Direzioni Generali con competenze geografiche e Direzioni Generali con competenze tematiche, e viene adottata invece, in analogia a quanto avviene nei Ministeri degli Esteri dei principali altri Paesi europei, una nuova articolazione fondata su un numero pi\u00f9 ridotto di Direzioni Generali divise per macro-aree tematiche, coincidenti con le aree di priorit\u00e0 della politica estera: Affari politici e sicurezza, Mondializzazione e questioni globali, promozione del Sistema Paese, Unione europea, Direzione Generale per gli italiani all'estero e le politiche migratorie e Direzione generale per la cooperazione allo sviluppo.\nIn tale contesto, al direttore generale per la promozione del Sistema Paese spetta la competenza primaria nella trattazione delle questioni tematiche e geografiche riguardanti la promozione nel loro insieme delle componenti del sistema Paese e il sostegno alle loro esigenze complessive.\nFunzioni.\nLa Direzione Generale per la promozione del Sistema Paese:\na) assicura, d'intesa con le altre Direzioni generali competenti, anche attraverso la rete degli uffici all'estero, la coerenza complessiva delle attivit\u00e0 di promozione, sostegno e valorizzazione con\nl'estero del Paese e di tutte le sue componenti;\nb) cura la diffusione della lingua, della cultura, della scienza, della tecnologia e della creativit\u00e0\nitaliane all'estero, anche attraverso il coordinamento e la gestione della rete degli istituti di cultura e\ndegli addetti scientifici; tratta le questioni culturali e scientifico-tecnologiche in relazione a enti e\norganizzazioni internazionali;\nc) promuove, nel rispetto delle competenze delle altre amministrazioni dello Stato e d'intesa con\nqueste, anche in relazione ad enti di rispettivo riferimento, l'internazionalizzazione del sistema\nPaese e segue i rapporti con le realt\u00e0 produttive italiane e le relative associazioni di categoria,\nnonch\u00e9 con le Regioni e le altre autonomie locali per quanto attiene alle loro attivit\u00e0 con l'estero;\nd) promuove e sviluppa, d'intesa con le altre competenti amministrazioni dello Stato, iniziative\ndirette a sostenere l'attivit\u00e0 all'estero delle imprese italiane ed a favorire gli investimenti esteri in\nItalia;\ne) partecipa alle attivit\u00e0 e si coordina con gli enti ed organismi di diritto italiano che assolvono a\ncompiti relativi alla materia del credito e degli investimenti all'estero;\nf) adotta le opportune iniziative per agevolare l'attivit\u00e0 presso universit\u00e0 ed enti di ricerca italiani di\ndocenti e ricercatori stranieri, nonch\u00e9 l'attivit\u00e0 presso universit\u00e0 ed enti di ricerca straniera di\ndocenti e ricercatori italiani;\ng) cura le attivit\u00e0 di competenza del Ministero degli affari esteri relative alle borse di studio, nonch\u00e9\nagli scambi giovanili;\nh) promuove, d'intesa con le competenti amministrazioni pubbliche, la collaborazione\ninternazionale e bilaterale nel settore dello sport;\ni) sovrintende all'attivit\u00e0 svolta per le autorizzazioni dei materiali di armamento e segue, d'intesa\ncon le altre competenti amministrazioni dello Stato, le questioni di competenza attinenti alla politica\ndi esportazione ed importazione degli armamenti e dei materiali a doppio uso.\nOrganizzazione.\nA capo della Direzione Generale per la promozione del Sistema Paese, cos\u00ec come delle altre Direzioni Generali del Ministero Affari Esteri, vi \u00e8 un Direttore Generale.\nLa Direzione Generale per la promozione del Sistema Paese (DGSP) si articola in otto uffici e in due unit\u00e0.\nUffici.\nLe competenze degli otto uffici in cui si articola la DGSP sono le seguenti.\nL'ufficio I cura la promozione e il coordinamento delle iniziative di internazionalizzazione del sistema economico italiano. \nL'ufficio II si occupa di armonizzare e valorizzare le iniziative internazionali delle autonomie territoriali italiani, favorendone il raccordo in una cornice ordinata e condivisa.\nL'ufficio III opera per la promozione della lingua e dell'editoria italiane, mentre l'ufficio IV ha la responsabilit\u00e0 per la promozione culturale e la rete degli Istituti Italiani di cultura.\nL'ufficio V coordina le politiche e le azioni relative alle istituzioni scolastiche italiane all'estero. L'ufficio VI \u00e8 competente in materia di promozione e cooperazione nel quadro degli accordi culturali multilaterali e di relazioni con l' UNESCO.\nL'ufficio VII cura i rapporti con universit\u00e0 ed istituti di istruzione superiore, nonch\u00e9 l'erogazione di borse di studio in favore di cittadini stranieri e di italiani residenti all'estero, mentre l'uff. VIII ha la responsabilit\u00e0 per la conservazione e valorizzazione del patrimonio artistico della Farnesina. \nUnit\u00e0.\nFa parte della DGSP anche un'Unit\u00e0, che si distingue dagli Uffici per il maggior numero di risorse umane impiegate e per il fatto di essere direttamente dipendenti dal Direttore Generale. \nL'Unit\u00e0 per la Cooperazione scientifica e tecnologica bilaterale e multilaterale ha l'obiettivo di favorire la diffusione della scienza e della tecnologia italiana all'estero, attraverso programmi di cooperazione bilaterali, nonch\u00e9 per il tramite della rete di addetti scientifici presso le rappresentanze diplomatiche all'estero."}
{"id": "4405213", "revid": "1343317", "url": "https://it.wikipedia.org/wiki?curid=4405213", "title": "Cipolla rossa di Acquaviva delle Fonti", "text": " \nCaratteristiche.\nFamosa per la sua dolcezza, la cipolla rossa di Acquaviva delle Fonti, presidio Slow Food, \u00e8 riconoscibile per la tipica forma appiattita e per la sua colorazione rosso/violaceo: un grosso disco dello spessore di 6-7 centimetri, larga fino a una spanna, e con un peso di circa 500 grammi. Il suo colore tra il rosso carminio e il violaceo si schiarisce verso l'interno, sino a divenire completamente bianca. La coltivazione avviene nel rispetto della tradizione antica e in modo del tutto naturale. \u00c8 seminata in settembre, all'imbrunire, e raccolta dai primi giorni di luglio sino ad agosto. La coltivazione della cipolla d'Acquaviva \u00e8 limitata al territorio del Comune: la superficie investita \u2014\u00a0e conseguentemente anche la produzione\u00a0\u2014 \u00e8 calata negli ultimi anni e la resa media per ettaro \u00e8 molto inferiore alla media nazionale, 200 quintali contro i circa 300 quintali della media nazionale. La ragione \u00e8 nelle caratteristiche intrinseche della variet\u00e0 e nel tipo di coltivazione, che rimane in gran parte manuale. Mantenendo al minimo gli interventi di tipo chimico, si rende necessaria una dose supplementare di lavoro in campo: le sarchiature e le scerbature (operazioni di diserbo manuale dei filari) devono essere frequenti e questo si riflette anche sul costo del prodotto finale.\nLa cipolla rossa di Acquaviva viene celebrata ogni anno durante il mese di luglio in una manifestazione enogastronomica denominata \"Festa della cipolla rossa di Acquaviva\", inoltre il mese di ottobre alla Sagra del Calzone viene utilizzata per farcire questo prodotto tipico della cucina acquavivese.\nLa ricetta del Calzone di Cipolla rossa di Acquaviva delle Fonti\nPer la pasta: farina, olio, sale acqua.\nPer il ripieno: cipolla d'Acquaviva, ricotta forte (\"ashku\u00e0nde\", ovvero piccante), uova, formaggio pecorino.\nPreparazione: affettare finemente la cipolla e farla cuocere a fuoco lento con olio e sale in un tegame con coperchio fino a quando l'acqua delle cipolle si assorbe, far raffreddare la cipolla cotta e aggiungere la ricotta forte, uova e pecorino mescolando il tutto sino a ottenere un impasto omogeneo. Versare la farina a fontana e mettere al centro l'olio e un bicchiere di acqua tiepida. Lavorate gli ingredienti e impastate per 15 minuti circa. Dividere l'impasto in due parti e stenderle. Ungere una teglia con un po' d'olio e foderarla con la sfoglia tagliando le parti in eccesso. Versare all'interno il composto e livellarlo. Tirare la seconda parte di sfoglia e coprire la preparazione pizzicando bene i bordi. Cuocere in forno gi\u00e0 caldo (180 \u00b0C) per circa un'ora."}
{"id": "4405218", "revid": "599013", "url": "https://it.wikipedia.org/wiki?curid=4405218", "title": "Fred Ingaldson", "text": "Carriera.\nNato a Pontiac (Michigan), si trasfer\u00ec ben presto in Canada a Winnipeg dove inizi\u00f2 a giocare a pallacanestro. Dal 1948 al 1952 gioc\u00f2 per la squadra della Isaac Newton High School, e dopo il diploma milit\u00f2 nei Bobcats di Montana State University.\nTerminati gli studi, scelse di tornare a Winnipeg; in seguito gioc\u00f2 con i St. Vital Bulldogs, i Tillsonburg Livingston e i St. Andrew's Super Saints.\nCon il disput\u00f2 il Torneo Pre-Olimpico FIBA 1960, senza riuscire a centrare la qualificazione per i Giochi di Roma 1960. Partecip\u00f2 invece ai Giochi di Tokyo 1964, in cui la squadra si classific\u00f2 al 14\u00ba posto. Fu convocato anche per i Giochi panamericani 1967."}
{"id": "4405242", "revid": "287204", "url": "https://it.wikipedia.org/wiki?curid=4405242", "title": "Dubini", "text": "Dubini \u00e8 un cognome italiano."}
{"id": "4405252", "revid": "174925", "url": "https://it.wikipedia.org/wiki?curid=4405252", "title": "Shalom Zachar", "text": "Shalom Zachar (anche: \"Sholom Zochor\", \"Shulem Zucher\" \u2013 (ebraico: \u05e9\u05dc\u05d5\u05dd \u05d6\u05db\u05e8; trad. \"benvenuto al maschio\"), \u00e8 un raduno festivo che avviene nelle comunit\u00e0 ebraiche aschenazite durante il primo venerd\u00ec sera, dopo la nascita di un maschio. Sebbene sia intesa come occasione per \"consolare\" il neonato, la riunione viene considerata una occasione di gioia e felicit\u00e0.\nBrit Yitzchak.\nGli ebrei sefarditi non osservano lo \"Shalom Zachar\". La loro tradizione invece richiede di condurre una riunione chiamata \"Brit Yitzchak\" nella sera precedente al brit milah del neonato."}
{"id": "4405256", "revid": "463686", "url": "https://it.wikipedia.org/wiki?curid=4405256", "title": "Montepulciano (Filottrano)", "text": ""}
{"id": "4405260", "revid": "124123", "url": "https://it.wikipedia.org/wiki?curid=4405260", "title": "Federigo Wilson", "text": " \nFederico Wilson.\nFederico nacque a Hull, nella contea di York, in Inghilterra nel 1828. Il padre Thomas aveva costituito un'importante attivit\u00e0 di spedizione, la Wilson shipping line Company. All'epoca Kingston upun Hull era un importante porto e citt\u00e0 commerciale e a fine secolo la compagnia fondata da Thomas divenne tanto florida che al maggiore dei figli Charles fu dato il titolo di baronetto.\nThomas aveva sposato Susanna West nel 1814 e dal matrimonio erano nati quindici figli. Fredrick era il decimo bambino. Mentre i fratelli si dedicarono all'attivit\u00e0 imprenditoriale fondata dal padre Fredrick si dimostr\u00f2 diverso fin da bambino e senza nessuna attitudine per il commercio e ben presto lasci\u00f2 l'Inghilterra con il sogno di divenire un artista. Come molti inglesi della sua epoca elesse l'Italia e Firenze a sua nuova patria.\nPoco sappiamo per ora dei primi anni fiorentini di Wilson, partecip\u00f2 all'Esposizione del Circolo degli Artisti di Firenze nel 1860. Con i lavori per Firenze capitale a Fredrick fu espropriata la propria residenza in corso Tintori e decise cos\u00ec di costruirsi su suo disegno una dimora nella novella piazza d'Azeglio, l'odierno palazzo Wilson Gattai, dove affid\u00f2 il decoro del soffitto della sala principale ad Annibale Gatti, considerato all'epoca il pittore pi\u00f9 rinomato della citt\u00e0. L'artista forlivese nel 1872 vi realizz\u00f2 a buon fresco un affresco grandioso rappresentante \"il Trionfo dell'Amore\".\nNel 1887 Wilson pot\u00e9 riavere dalla Municipalit\u00e0 l'originario palazzo in Corso Tintori, e forse anche a causa della costruzione della Sinagoga, alien\u00f2 il palazzo di piazza d'Azeglio.\nSpos\u00f2 allora una giovane italiana Maria Musetti di quasi quarant'anni pi\u00f9 giovane di lui. Nonostante la differenza d'et\u00e0 fu un matrimonio felice. Alla sua morte nel 1908 la moglie gli eresse un monumento sepolcrale al cimitero degli Allori a Firenze. Lo scultore Antonio Natali scolp\u00ec i ritratti dei coniugi a mezzobusto: Fredrick con pennello e tavolozza a ricordo della sua passione di artista."}
{"id": "4405263", "revid": "36426", "url": "https://it.wikipedia.org/wiki?curid=4405263", "title": "Storie della Vergine (Siena)", "text": ""}
{"id": "4405274", "revid": "36426", "url": "https://it.wikipedia.org/wiki?curid=4405274", "title": "Oratorio della Visitazione (Siena)", "text": ""}
{"id": "4405275", "revid": "123315276", "url": "https://it.wikipedia.org/wiki?curid=4405275", "title": "Canal 13", "text": ""}
{"id": "4405280", "revid": "6923", "url": "https://it.wikipedia.org/wiki?curid=4405280", "title": "Porta a Ovile", "text": "La Porta a Ovile \u00e8 una porta cittadina di Siena che fa parte delle mura cittadine nel rione Borgo d'Ovile, tra via di Vallerozzi e via Simone Martini.\nStoria e descrizione.\nCompletata nel 1246 e rimaneggiata nel Trecento, \u00e8 tra le meglio conservate della citt\u00e0. Ha un antemurale merlato, nella cui parete interna si trova un affresco con la \"Madonna col Bambino\" di Sano di Pietro."}
{"id": "4405282", "revid": "36426", "url": "https://it.wikipedia.org/wiki?curid=4405282", "title": "Porta Ovile", "text": ""}
{"id": "4405286", "revid": "729019", "url": "https://it.wikipedia.org/wiki?curid=4405286", "title": "Ute Christensen", "text": "Complessivamente, ha recitato, tra la fine degli anni settanta e la fine degli anni novanta, in oltre una trentina di differenti produzioni. \u00c8 apparsa, tra l'altro, in vari episodi della serie televisiva \"L'ispettore Derrick\".\nIl cognome Christensen \u00e8 quello dell'ex-marito, Alain Christensen, grazie al quale riusc\u00ec a fuggire nel 1975 dalla nativa DDR, nascondendosi nel bagagliaio della sua autovettura."}
{"id": "4405287", "revid": "287204", "url": "https://it.wikipedia.org/wiki?curid=4405287", "title": "Fonte d'Ovile", "text": "La Fonte d'Ovile \u00e8 un bacino idrico storico di Siena, situato in via Baldassare Peruzzi appena fuori dalla Porta a Ovile.\nStoria e descrizione.\nLa fonte risale al 1262 ed \u00e8 caratterizzata da una doppia arcata ogivale che introduce alla grande vasca, utilizzata per l'abbeveraggio e come lavatoio. "}
{"id": "4405288", "revid": "63756", "url": "https://it.wikipedia.org/wiki?curid=4405288", "title": "Norman Brown", "text": ""}
{"id": "4405290", "revid": "599013", "url": "https://it.wikipedia.org/wiki?curid=4405290", "title": "Love's Masquerade", "text": ""}
{"id": "4405295", "revid": "404449", "url": "https://it.wikipedia.org/wiki?curid=4405295", "title": "Fonte Nuova (Siena)", "text": "La Fonte Nuova \u00e8 un bacino idrico storico di Siena, situato in via Pian d'Ovile.\nStoria e descrizione.\nLa fonte risale al Trecento e fu costruita su progetto di Camaino di Crescentino e Sozzo di Rustichino. \u00c8 caratterizzata da una doppia arcata ogivale in laterizi che introduce alla grande vasca, utilizzata per l'abbeveraggio e come lavatoio. L'archiettura risente dell'influenza del cosiddetto gotico cistercense. "}
{"id": "4405297", "revid": "1442080", "url": "https://it.wikipedia.org/wiki?curid=4405297", "title": "Infrastrutturazione sociale", "text": "Il termine infrastrutturazione sociale \u00e8 dato dall'unione di due parole: la prima richiama qualcosa di materiale e concreto come strade, ponti, ferrovie o simili; la seconda, invece, evoca qualcosa di pi\u00f9 astratto che riguarda gli uomini e il loro vivere insieme. Le infrastrutture sono anche reti di comunicazione e, come tali, non sono necessariamente solo fisiche. Il termine infrastrutturazione sociale assume significato e rilevanza dal momento in cui queste reti di comunicazione consentono di mettere in collegamento diversi luoghi e soggetti favorendo cos\u00ec la coesione sociale, tramite la conoscenza reciproca, il dialogo e la modalit\u00e0 del lavorare insieme, collaborando allo sviluppo del territorio e alla promozione del bene comune.\nIl settore dei servizi volto all'infrastrutturazione sociale include la pubblica amministrazione, il settore dei servizi di welfare, cultura, istruzione, le organizzazioni sindacali ed economiche e del tempo libero. Si tratta di servizi non di mercato cio\u00e8 rivolti a soddisfare un insieme di bisogni collettivi e di sicurezza sociale: questa caratteristica non implica l'assenza di operatori privati, presenti soprattutto nel settore dell'assistenza sociale, sanitaria e dell'istruzione, ma che i livelli di dotazione minima e di distribuzione delle singole attivit\u00e0 sul territorio siano direttamente sottoposti ad un controllo pubblico. Questa interazione tra pubblico e privato, ad esempio in campi come quello sanitario o dell'istruzione, \u00e8 legata alla necessit\u00e0 di garantire buoni livelli di servizio, sia dal punto di vista qualitativo che quantitativo."}
{"id": "4405298", "revid": "767487", "url": "https://it.wikipedia.org/wiki?curid=4405298", "title": "Mr. Vampire", "text": "Mr Vampire \u00e8 un film del 1985 diretto da Ricky Lau e prodotto da Sammo Hung, noto particolarmente in patria e con una discreta nomea da film di culto anche oltreoceano.\nIl successo in patria del film ha dato origine a una saga con 4 seguiti (1986, 1987, 1988, 1992) sempre diretti da Ricky Lau e numerosi simili che ne ricalcano gli elementi fondamentali. Tra questi ricordiamo i pi\u00f9 noti al pubblico internazionale, anche per la ricorrente presenza dell'attore Lam Ching-ying: \"Vampire Vs. Vampire\" (1989) diretto dallo stesso Lam Ching-ying; \"Encounters of the Spooky Kind II\" (1990) e \"Magic Cop\" (1990).\nTrama.\nIl saggio monaco taoista Kau viene ingaggiato da un ricco possidente per riesumare il corpo del padre deceduto. Assistito dai suoi discepoli incapaci, Man-choi e Chau-sang, Kau scopre che la salma nel tempo non si \u00e8 consumata e ipotizza che si tratti ormai di un vampiro. Per impedire che resusciti e metta in pericolo i viventi, Kau cerca di mantenerlo prigioniero nella bara con talismani e pratiche magiche ma una volta lasciato in custodia agli assistenti inetti il vampiro riesce a liberarsi e a creare scompiglio in citt\u00e0. Il monaco tenter\u00e0 allora di fermarlo, districandosi tra contrattempi terreni (l'ispettore di polizia locale ostacoler\u00e0 la caccia) e ultraterreni (Chau-sang subir\u00e0 il fascino di una donna-fantasma mentre Man-choi verr\u00e0 infettato dal vampiro).\nSoggetto.\nUna delle maggiori fonti di ispirazione per il film \u00e8 la raccolta di racconti sovrannaturali di epoca Qing, \"Racconti straordinari dello studio Liao\" dello scrittore Pu Songling.\nRiprese e location.\nLe riprese si sono svolte in 5-6 mesi. Sul set gli attori erano soliti farsi scherzi e battute che a volte il regista inseriva anche nel film.\nGli scenografi hanno ricreato in studio il villaggio che compare a inizio e fine film, mentre altre scene sono state girate a Taipei non essendoci a disposizione altri set soddisfacenti per riprendere una lunga strada che si perde in lontananza (oggi ricreabile tramite CGI). Altre scene, tra cui quella della riesumazione e della polizia a caccia del vampiro nella grotta, furono girate nei Nuovi Territori.\nNon potendosi permettere un finto serpente sufficientemente realistico, la produzione ripieg\u00f2 su uno vero, ucciso a favore di camera e in seguito cotto per farne una zuppa. Sorte analoga tocc\u00f2 al gallo sgozzato dal monaco per ricavarne il sangue in funzione anti-vampiro.\nIl film \u00e8 ambientato durante la dinastia Qing ma il vampiro indossa abiti di quella precedente, la Dinastia Ming.\nPremi e riconoscimenti.\nMr. Vampire \u00e8 stato nominato per numerosi premi alla quinta edizione (1986) degli \"Hong Kong Film Awards\", ricevendo per\u00f2 solo un riconoscimento per Miglior Colonna Sonora Originale. Le altre nomination:\nCritica.\nIl film \u00e8 stato ben accolto a Taiwan, nel Sud-est Asiatico e in particolare in Giappone, dove ha ispirato linee di giocattoli e oggettistica commerciale a tema."}
{"id": "4405300", "revid": "1543377", "url": "https://it.wikipedia.org/wiki?curid=4405300", "title": "Giuseppe Boffa", "text": "Biografia.\nNel gennaio 1944 venne arrestato per renitenza alla leva (della Repubblica di Sal\u00f2), a Milano e caricato su un treno diretto in Germania. In seguito al bombardamento del convoglio venne trasferito in una scuola di Verona e da l\u00ec fugg\u00ec scappando sui tetti. A Intra si un\u00ec alla Resistenza partigiana e, con lo pseudonimo di \"Rilke\", divenne commissario politico della brigata Cesare Battisti.\nNel 1946 divenne redattore dell\"l'Unit\u00e0\" che lo invi\u00f2 a Parigi (1949-1953) e a Mosca (1953-1958 e 1963-1964). Fu il primo giornalista italiano a partire per l'URSS del dopoguerra, nove mesi dopo la morte di Stalin, e ne scopr\u00ec la reale fisionomia al di l\u00e0 delle mitizzazioni comuniste. Scrisse i suoi primi due libri su quell'esperienza, e contribu\u00ec a tessere i rapporti tra URSS e PCI. Sempre per l'Unit\u00e0 e come \"ambasciatore\" del PCI fu inviato speciale in Cina, Vietnam, Asia, Europa Orientale e Stati Uniti d'America. Nel \"Pioniere dell'Unit\u00e0\" del 1964 al n\u00b0 34 venne pubblicato l'articolo \"L'addio dei ragazzi di tutto il mondo al Pioniere d'Onore\".\nNegli anni settanta si concentr\u00f2 sulla ricerca storica e pubblic\u00f2 nel 1976 la sua opera pi\u00f9 importante: la \"Storia dell'Unione Sovietica\". Nelle parole di Giorgio Napolitano: \"In quel periodo venne pubblicata in Italia la storia dell'Unione Sovietica di Giuseppe Boffa, uno storico comunista italiano. Nell'Urss venne tradotta solo per i membri del comitato centrale, perch\u00e9 si pensava che solo le persone 'vaccinate' potessero leggerla (fu poi Gorbacev che la fece pubblicare normalmente). La direzione del Pcus elabor\u00f2 un documento nel quale alcuni dirigenti del partito italiano furono accusati, insieme a Boffa, di antisovietismo. Tra quei nomi c'era anche il mio\". Gorbacev dir\u00e0 dell'importanza di questa lettura a Boffa incontrandolo 10 anni pi\u00f9 tardi. Ammiratore di Kruscev e soprattutto di Gorbacev, Boffa non rinunci\u00f2 mai alla convinzione che il comunismo fosse riformabile in senso democratico.\n\u00c8 stato membro del comitato centrale del PCI e DS, senatore nella X legislatura, membro dell'Assemblea parlamentare della CSCE e ha presieduto il CeSPI (Centro studi di politica internazionale).\nSposatosi nel 1948 con Iris Laura Zoffoli, staffetta partigiana, ha avuto con lei due figli: Massimo e Alessandro."}
{"id": "4405301", "revid": "174925", "url": "https://it.wikipedia.org/wiki?curid=4405301", "title": "Nome ebraico", "text": "I nomi ebraici sono nomi che hanno origine nella lingua ebraica e aramaica, e tradizionalmente dal Tanakh (Bibbia ebraica). Sono nomi usati soprattutto da persone che vivono in parti del mondo con predominanza ebraica o cristiana, sebbene alcuni nomi vengano adattati anche in alcuni contesti islamici, specialmente se un nome ebraico \u00e8 citato nel Corano. Quando i musulmani che parlano ebraico danno un nome, non usano nomi specificamente cristiani o ebraici, ci\u00f2 dipendendo anche dalla pronuncia o dall'uso etimologico od omofono.\nA causa della loro origine molto antica, i nomi presenti nei libri composti in ebraico, attraversando secoli, civilt\u00e0 diverse e lingue con alfabeti e grammatica profondamente diversi, hanno subito forti modifiche alla fonetica, a volte perdendo anche il legame con l'etimologia e il significato di origine. Un aspetto integrale della cultura ebraica \u00e8 il legame, quasi sostanziale, tra la parola e la cosa: nella stessa Bibbia i nomi di Dio, di Ges\u00f9, degli angeli e dei demoni sono la principale e pi\u00f9 sintetica fonte di informazione sul fine e sul modo immutabili che dirigono la loro opera verso il genere umano e verso la natura, orientata al pro o contro Dio Creatore. Anche per gli uomini e donne della Bibbia il nome \u00e8 spesso rivelatore e profetico, oltre ad avere il suo valore storico di nome proprio di persona realmente utilizzato dai contemporanei. Il nome ha tale importanza che nello stesso capitolo (Luca 1) non Giuseppe e Zaccaria secondo l'uso secolare della legge mosaica, ma l'angelo stesso rivela a Elisabetta e a Maria i nomi scelti da Dio per i loro figli, Ges\u00f9 e Giovanni, una notizia all'interno di un messaggio fatto di pochissime parole contate.\nCristianit\u00e0 e Islam hanno un comune nome di Dio (El, Elohim, Allah) di cui sono figli spirituali, un comune nome degli angeli (da El derivato), hanno un comune testo sacro biblico, e si proclamano figli di Abramo mediante Ismaele o mediante Giacobbe e i suoi dodici figli: un legame di spirito e di sangue con la religione ebraica, e per la diffusione del popolo ebraico in tutto il mondo, \u00e8 un uso molto comune dare un nome ebraico al neonato durante il rito che lo presenta alla comunit\u00e0 dei credenti (per i cristiani \u00e8 il battesimo), e tale nome \u00e8 poi riconosciuto anche dalla autorit\u00e0 statale, divenendo quello che la persona porter\u00e0 per tutta la vita. \nTuttavia, come detto all'inizio, nell'islam questa tradizione \u00e8 poco diffusa: progenitori, compagni (anche non arabi), figli e discendenti del Profeta hanno nomi arabi, ma non nomi di \u1e24an\u012bf (precursori, padri spirituali) comuni con l'Ebraismo e la Cristianit\u00e0. La Bibbia \u00e8 oggetto di fede nell'islam, \u00e8 tradotta in arabo e di conseguenza anche i nomi ebraici esistono da secoli in lingua araba. Per l'importanza che ha il nome proprio nella cultura ebraica e nella cultura araba, oltre alla devozione religiosa presente per questi nomi biblici, un dato pi\u00f9 rilevante \u00e8 quanto di frequente questi nomi biblici siano poi scelti anche come nome proprio di persona.\nNon tutti i nomi ebraici sono strettamente di origine ebraica; certi nomi possono essere stati presi da altre lingue (cfr Mos\u00e8 e Popolo ebraico) in tempi antichi, tra cui l'egiziano, aramaico, fenicio, greco, latino, arabo, spagnolo, tedesco e inglese.\nSpesso vengono utilizzati anche nomi di pi\u00f9 facile riconoscimento od utilizzo per i non ebrei, comunque sempre originariamente ebraici (cfr Ghiur, Messia, Teshuvah e Tannaim o Nevi\u00ecm).\nSecondo un'antica tradizione, il nome dei nascituri viene rivelato anche ai genitori da Dio (cfr Popolo d'Israele).\nI nomi biblici sono composti da una sola parola, in onomastica detta \"mononimo\".\nEssa ha un significato in lingua madre, spesso dato dall'unione (in fonetica, crasi) di due brevi parole comuni: esempio \"Emmanuele\",\"Dio-con-noi\", nome attribuito a Ges\u00f9 Cristo. \nCome in lingua greca antica i nomi propri sono mononimi, con l'aggiunta di un patronimico. Spesso il mononimo, il nome vero e proprio, \u00e8 un teoforico, un nome in onore di Dio, ottenuto dall'unione di un nome di Dio in suffisso al nome di una qualit\u00e0 umana: \n-\u03b9\u03b1\u03c2 \"-ias\" trasmesso all'inglese -iah, che generano nomi propri come \u03a4\u03c9\u03b2\u03b9\u03b1\u03c2 \"T\u014dbias\" (Tobia, Tobi), e \u0399\u03b5\u03c1\u03b5\u03bc\u03af\u03b1\u03c2 \"Ieremias\" (Geremia profeta; e in inglese: Jeremiah, Jeremy).\nAlcune parole o concetti importanti di derivazione ebraica, che si ritrovano anche nei nomi: Ben (patronimico: \"figlio di\", equivalente di \"Bar\"), \"Barekhu\" (lett. benedizione liturgica, che introduce la lettura nella sinagoga, e alcuni momenti della liturgia delle ore), \"Bin\u00e0\" (intelletto), \"Chassid\" (lett. pio, chassidismo), dibbuq (lett. \"possessione\": demone ovvero anima di una persona morta che inabita un vivo, associato al vampiro), \"G\u00f2lem\" (materia o massa senza forma; essere di creta animato dal soffio divino), \"Keneset ha-ghedo\u00e0\" (assemblea di 120 anziani del popolo al tempo di Esdra e Neemia), Kippur (lett. \"espiazione\"), \"Mazal Tov\" (\"buona stella\"), Mazz\u00e0 (Pane azzimo del Pesach), \"Nef\u00e8sh-Ruach- Nesham\u00e0\" (livello dell'anima pi\u00f9 unito al corpo, spirito che vivifica le emozioni, terzo livello), \"S\u00e8der\" (\"ordine\" della prima sera della Pesach, per riti e cerimonie), \"Shevat\" (11\u00ba mese ebraico, equivalente a Gennaio-Febbraio), \"Shiv'\u00e0\" (settimana di lutto), \"Shlemiel\" (sciocco del villaggio, caduto di schiena), \"Sukk\u00e0\" (capanna), \"Tikk\u00f9n \"(restaurazione dell'ordine creato).\nNomi di origine aramaica.\nAlla fine del periodo del Primo Tempio, il Regno di Giuda fu distrutto ed inizi\u00f2 la cattivit\u00e0 babilonese\nDurante tale periodo, l'aramaico divenne la prima lingua degli Ebrei. Il giudeo-aramaico era la lingua nativa al tempo di Ges\u00f9, ed \u00e8 la lingua in cui furono scritte alcune parti del Libro di Daniele, Libro di Esdra e il Talmud babilonese. L'aramaico rimase la lingua franca del Medio Oriente fino all'et\u00e0 islamica.\nEsempi di nomi giudeo-aramaici, sono: \u05e2\u05d1\u05d3\u05be\u05e0\u05d2\u05d5 Sgadrach, Meshach e Abednego (\u02bb\u0102\u1e07\u0113\u1e0f-n\u0259\u1e21\u00f4), \u05d1\u05e8\u05be\u05ea\u05dc\u05de\u05d9 \"Bartholomeo, Bar-Talmay\", \u05ea\u05d5\u05dd \"T\u00f4m\", e Bar Kochba.\nNomi greco-ebraici.\nA causa dell'ellenizzazione del Mediterraneo orientale e dei flussi migratori di ebrei in queste aree, molti nomi ebraici furono tradotti in greco, fenomeno rafforzato dalla traduzione del Tanakh ebrwico nella Septuaginta greca.\nMolti dei nomi nell'Antico Testamento sono di origine ebraica e aramaica, e furono adattati al greco da altri autori cristiani come Paolo di Tarso.\nFra questi nomi ebreo-greci troviamo: \u0399\u03b7\u03c3\u03bf\u03c5\u03c2 \"Ges\u00f9, traslitterato: I\u0113sous\" (dall'ebraico \u05d9\u05e9\u05c1\u05d5\u05e2 \"Y\u0113\u0161\u00fb\u00aa\u02bb\"), \u039d\u03c9\u03b7 \"No\u00e8, trasl. N\u014d\u0113\" (in origine \u05e0\u05d7 \"N\u014d\u00aa\u1e25\"), \u0399\u03c3\u03b1\u03b9\u03b1\u03c2 \"Isaia, trasl. Isaias\" (in origine \u05d9\u05e9\u05c1\u05e2\u05d9\u05d4\u05d5 \"Y\u0259\u0161a\u02bb\u00aay\u0101h\u00fb\"), \u0399\u03c3\u03c1\u03b1\u03ae\u03bb \"Israele, trasl. Isra\u0113l\" (derivato da \u05d9\u05e9\u05e8\u05d0\u05dc \"Yi\u015br\u0101'\u0113l\" che probabilmente significa \"persona (anima) che vede Dio\" . \"Emanuele, trasl. Emmanu\u0113l\" (derivato dall'ebraico \u05e2\u05b4\u05de\u05b8\u05bc\u05e0\u05d5\u05bc\u05d0\u05b5\u05dc \"\u02bbImm\u0101n\u00fb\u02bc\u0113l\" \"Dio [\u00e8 ] con noi\" o dal Greco \u0395\u03bc\u03bf\u03af \u03b5\u03bd \u0397\u03bb(\u03af).\nIn quel periodo, anche gli Ebrei adottavano nomi greci detti Gentili, come l'evangelista Luca (\u039b\u03bf\u03c5\u03ba\u03b1\u03c2, trasl. \"Loukas\"). Esistono traduzioni in ebraico di questi nomi greci, ma sono estremamente rare.\nNomi ebraico-latini.\nLa maggioranza dei nomi ebraici fu adattata alla lingua greca della Septuaginta. Alcuni nomi furono tradotti una seconda volta dal greco al latino.\nQuesti nomi comprendono: Jesus (dal greco \u0399\u03b7\u03c3\u03bf\u03c5\u03c2 \"I\u0113sous\") e Maria (dal greco \u039c\u03b1\u03c1\u03b9\u03b1\u03bc \"Mariam\", una prima volta tradotto dall'ebraico \u05de\u05e8\u05d9\u05dd \"Miriam, trasl. Miry\u0101m\").\nAlcuni Ebrei al tempo dell'Impero romano avevano nomi propri di origine latina, come l'evangelista Marco (in latino \"Marcus\"). Come i nomi ebraici di quel periodo e di origine greca, cos\u00ec anche sono molto rari nei secoli successivi i nomi ebraici di origine latina.\nNomi ebraico-arabi.\nUn esempio noto \u00e8 l'ebraico \u0160\u0259m\u00fb\u02bc\u0113l (Samuele), proverbiale per la sua fedelt\u00e0 ai suoi fratelli in spirito.\nL'espansione dell'Islam e la creazione di un Califfato arabo, imposero la lingua araba come lingua franca del Medio Oriente e dei popoli Berberi del Nord Africa. Il Corano presenta nomi di origine ebraica, tradotti dall'aramaico in arabo, oltre al ruolo storico delle comunit\u00e0 ebraiche e cristiane per secoli convissute in pace e totale libert\u00e0 religiosa, sotto un dominio islamico (come il Sultanato di Granada).\nEssendo l'arabo la lingua comune, ebrei e cristiani si adeguarono ad utilizzare la traduzione araba dei nomi ebraici, come nel XX secolo ebrei di lingua inglese (e talora anche musulmani) utilizzano traduzione in inglese dei nomi ebraici o dei nomi arabi: ad esempio, Joshua anzich\u00e9 Y\u0259h\u00f4\u0161\u00fa\u00aa\u02bc.\nAlcuni nomi ebraico-arabi:\nL'influenza dell'aramaico \u00e8 testimoniata da numerosi nomi, come \u02bcIs\u1e25\u0101q che nella forma siriaca \u00e8 semplicemente \"\u00ces\u1e25\u0101q\", in contrasto con forme pi\u00f9 fedeli alla limfua ebraica come Ya\u02bbq\u016bb (Giacobbe).\nAlcuni di questi nomi ebraici conservano la pronuncia originale ebraica che fu in seguito modificata da regolari cambiamenti fonetici. \nTipicamente, l'ebraico \u05d0\u05dc \"-\u02bc\u0113l\" diveniva l'arabo \u0640\u0627\u064a\u0644 \"-\u012bl\", el'ebraico \u05d9\u05d4 \"-y\u0101h\" diveniva l'arabo \u0640\u064a\u0627 \"-y\u0101\u02bc\".\nNomi ebraici inglesi.\nGiacomo I d'Inghilterra fece tradurre il Tanak dall'ebraico in inglese, divenendo la parte dell'Antico Testamento \"interna\" alla Bibbia di re Giacomo (Bibbia KJV, King James Version of the Bible).\nLa diffusione della Bibbia di re Giacomo fece tornare nella lingua comune una serie di nomi ebraici, come suono molto pi\u00f9 simili all'origine rispetto alla loro traduzione latina precedente (che non potevano essere resi nell'alfabeto e nelle regole di pronuncia latine): \"Asshur\" da \u05d0\u05e9\u05d5\u05e8 \"\u02bcA\u0161\u0161\u00fbr\" invece di \u0391\u03c3\u03c3\u03c5\u03c1\u03b9\u03b1 \"Assyria\", e \"Shem\" da \u05e9\u05dd \"\u0160\u0113m\" invece di \u03a3\u03b7\u03bc \"S\u0113m\". Negli anni della delicata questione religiosa, questo era anche un atto di distacco dalla lingua latina della Chiesa cattolica romana, da parte di un monarca amante della politica e del potere assoluto.\nPur tuttavia, alcuni nomi della KJV risentirono dell'influenza del nome del greco. L'influsso ha interessato soprattutto le vocali, pi\u00f9 facili a subire nel tempo delle variazioni fonetiche, lasciando intatte le consonanti dei nomi originari, e soltanto in misura minima adeguate alla fonetica delle consonanti che esistevano nell'alfabeto inglese del tempo.\nTutti i nomi della KJV furono tradotti rispettando la convenziome greca di non distinguere fra consonante dolce e \"d\u0101\u1e21e\u0161\" per l'ebraico: \u05d1 \"b\u00ea\u1e6f\", \u05d2 \"g\u00eemel\" e \u05d3 \"d\u0101le\u1e6f\", cos\u00ec come per la \u05d2 \"g\u00eemel\" seguita dalla consonante \u05e2 \"\u0121\u00e1yin\".\nQuesti costumi di ebraico-greco-inglesi sono documentati dalle traduzioni di \"Judah, Isaiah,\" e \"Jeremiah\". Altri nomi furono adattati direttamente dal greco in inglese, senza alcuna influenza dell'originale ebraico: \"Isaac, Moses\" e \"Jesse\".\nInsieme ai nomi tradotti nel Nuovo Testamento dalla King James Version, essi costituiscono la stragrande maggioranza dei nomi ebraici viventi nella lingua inglese parlata del secondo millennio.\nVoci correlate.\nAnche:"}
{"id": "4405305", "revid": "717966", "url": "https://it.wikipedia.org/wiki?curid=4405305", "title": "Onomastica ebraica", "text": ""}
{"id": "4405306", "revid": "767487", "url": "https://it.wikipedia.org/wiki?curid=4405306", "title": "Vallo Canavese", "text": "Vallo Canavese (pi\u00f9 comunemente Vallo o Vallo di Caluso, \"Val\" in piemontese) \u00e8 una frazione di Caluso, in provincia di Torino e fa parte del territorio del Canavese.\nDislocazione geografica e Viabilit\u00e0.\nIl paese \u00e8 collocato geograficamente a sud del suo capoluogo, dal quale dista circa 5 km, ed \u00e8 attraversato dalla Strada Provinciale 86 che congiunge la Strada statale 26 della Valle d'Aosta al comune di Montanaro.\nPer quanto concerne le principali vie di comunicazione, Vallo \u00e8 situato a circa 9 km (in direzione nord) dall'uscita di Chivasso Centro dell'Autostrada A4 Torino-Milano, e dista circa 1 Km dalla stazione FS di Rodallo della Ferrovia Chivasso-Ivrea-Aosta.\nEtimologia.\nIl nome \"Vallo\" (dal latino \"vallum\", ovvero muro, linea fortificata) si pensa derivi dal periodo medievale o dai secoli immediatamente successivi in cui il paese fungeva da primo sbarramento fortificato a difesa di Caluso, che all'epoca era un ricco borgo al centro di lotte sanguinose per il suo controllo."}
{"id": "4405312", "revid": "102650396", "url": "https://it.wikipedia.org/wiki?curid=4405312", "title": "CUS Bologna Hockey", "text": "Il CUS Bologna Hockey \u00e8 una societ\u00e0 italiana di hockey su prato con sede a Bologna.\nVincitrice di 2 scudetti e 2 coppe Italia nella sua storia, negli ultimi anni si dedica esclusivamente al campionato indoor, competizione nella quale ha vinto 5 titoli."}
{"id": "4405316", "revid": "767487", "url": "https://it.wikipedia.org/wiki?curid=4405316", "title": "Ruby Richman", "text": "Carriera.\nAi Giochi di Tokyio 1964 ha ricoperto l'incarico di allenatore-giocatore del ."}
{"id": "4405326", "revid": "1573940", "url": "https://it.wikipedia.org/wiki?curid=4405326", "title": "Trypoxylus dichotomus", "text": "Trypoxylus dichotomus () \u00e8 un coleottero appartenente alla famiglia Scarabaeidae, diffuso in Asia.\nDescrizione.\nI maschi di questa specie raggiungono gli 8\u00a0cm di lunghezza e presentano un lungo corno cefalico che si divide all'estremit\u00e0 formando una \"Y\". Oltre a questa vistosa protuberanza presentano anche un piccolo corno toracico, anch'esso biforcuto. Il dorso \u00e8 di color marrone scuro opaco, mentre la parte ventrale del corpo \u00e8 nero, brillante e le zampe anteriori sono insolitamente lunghe. Come tutti i Dynastinae sono abili volatori, anche se non coprono mai grandi distanze durante il volo.\nBiologia.\nRiproduzione.\nDopo l'accoppiamento, la femmina depone circa 50 uova direttamente sul terreno nelle aree dove ci sono grandi accumuli di materia organica. Dopo circa due settimane le larve, della tipica forma a \"C\" con capo e zampe chitinose e di color arancione, escono e iniziano a mangiare la materia organica in decomposizione. Lo stadio larvale si pu\u00f2 suddividere in tre momenti fondamentali:\nGli adulti escono in estate e danno il via a un nuovo ciclo, per poi morire poco dopo l'accoppiamento (esemplari di sesso maschile) e la deposizione delle uova (esemplari di sesso femminile).\nMeccanismi di difesa.\nGli scarabei adulti, viste le loro dimensioni e le loro vistose corna, non hanno molti nemici naturali. Per difendersi essi compiono violenti movimenti con zampe e corna e questo talvolta pu\u00f2 bastare perch\u00e9 il predatore rinunci. Altra strategia usata dagli scarabeidi di quasi tutte le famiglie \u00e8 quella di sfregare le ali con la parte inferiore dell'addome producendo un suono stridente. quest'ultima per\u00f2 non sempre funziona, specie se il predatore conosce bene la preda. Le larve, invece, non posseggono niente di tutto ci\u00f2 e questo le rende facili prede, tuttavia possono sferrare forti e violenti morsi con le possenti mandibole, che possono rivelarsi seriamente dannosi per i piccoli mammiferi. I nemici principali queste ultime sono uccelli (picchi) e piccoli mammiferi.\nDistribuzione e habitat.\n\"Trypoxylus dichotomus\" vive in Asia nelle zone corrispondenti alla Cina, Mongolia e al Giappone.\nNella cultura di massa.\nA questa specie di insetto sono ispirati Heracross, creatura della serie Pok\u00e9mon, e il livello evoluto di Tentomon, MegaKabuterimon, della serie Digimon. Anche Metabee, personaggio principale dell'anime Medarot, \u00e8 stato creato basandosi su di lui, mentre nella serie Il guardiano della Foresta - Mushiking il co-protagonista \u00e8 un \"Trypoxylus dichotomus\" senziente.\nCollegamenti esterni.\nJapanese rinocheros beetle"}
{"id": "4405327", "revid": "120630422", "url": "https://it.wikipedia.org/wiki?curid=4405327", "title": "Gruppo Editoriale Infomedia", "text": "Il Gruppo Editoriale Infomedia, noto pi\u00f9 semplicemente come Infomedia, \u00e8 una casa editrice italiana specializzata in pubblicazioni di riviste e libri tecnico-scientifici dedicati ai temi dell'innovazione, dell'informatica e di Internet.\nStando ai dati della cooperativa senza scopo di lucro che ha rilevato il catalogo dell'editore alla fine degli anni 2000, Infomedia ha ospitato nella sua storia circa ottocento autori e venduto oltre sei milioni di copie.\nStoria.\nNata nel 1992, Infomedia ha avuto la propria massima espansione nel corso degli anni novanta, a partire dal successo della rivista Computer Programming e, successivamente, con DEV, Login, VisualBasic Journal e Java Journal. Nel gennaio 1999 l'azienda si \u00e8 ampliata trasformandosi in Gruppo Editoriale Infomedia.\nSpecializzata in pubblicazioni tecnico-scientifiche, ha pubblicato e ristampato una serie di riviste specialistiche e collane di libri. Oltre all'attivit\u00e0 cartacea, il gruppo si \u00e8 occupato della pubblicazione di cd-rom, di formazione a distanza e distribuzione di libri tecnici esteri via posta. La divisione Infomedia Communications, inoltre, si \u00e8 occupata dell'organizzazione di conferenze e convegni.\nNel 2009, dopo un riassetto societario a causa della contrazione finanziaria, il Gruppo Editoriale Infomedia si \u00e8 trasformato in una societ\u00e0 cooperativa (\"Infomedia Editori Soc. Coop.\"), trasferendo le pubblicazioni alla versione pdf online. In attesa di un prospettato riassetto organizzativo, la pubblicazione di materiale originale \u00e8 stata sospesa attorno al 2011, mentre la commercializzazione cooperativa senza scopo di lucro di materiale gi\u00e0 edito prosegue per mezzo del sito ufficiale e della piattaforma lulu.com.\nTra gli autori storici di Infomedia: Yuri Bettini, Tony Mobily, Pancrazio De Mauro, Lorenzo Vandoni, Matteo Baccan, Carlo Pescio, Dino Esposito."}
{"id": "4405329", "revid": "1305772", "url": "https://it.wikipedia.org/wiki?curid=4405329", "title": "Upsherin", "text": "Upsherin o Upsherinish (yiddish: \u05d0\u05e4\u05e9\u05e2\u05e8\u05df, lett. \"tagliar via\") \u00e8 una cerimonia ebraica del primo taglio di capelli. Gli ebrei osservano tale costumanza quando il bambino maschio ha tre anni. La cerimonia \u00e8 nota anche come \"chalaqah\", scritto in ebraico \u05d7\u05dc\u05d0\u05e7\u05d4, da cui anche la parola araba \u062d\u0644\u0627\u0642\u0629.\nSviluppo storico.\nLa tradizione \"upsherin\" \u00e8 relativamente nuova per l'ebraismo e risale soltanto fino al XVII secolo."}
{"id": "4405330", "revid": "838137", "url": "https://it.wikipedia.org/wiki?curid=4405330", "title": "Trofeo Franco Balestra 2012", "text": "Il Trofeo Franco Balestra 2012, trentaseiesima edizione della corsa e valida come evento dell'UCI Europe Tour 2012 categoria 1.2, si svolse l'11 marzo 2012 su un percorso totale di circa 169\u00a0km. Fu vinto dall'italiano Patrick Facchini che termin\u00f2 la gara in 4h02'30\", alla media di 41,81\u00a0km/h.\nAl traguardo 90 ciclisti portarono a termine il percorso."}
{"id": "4405334", "revid": "599013", "url": "https://it.wikipedia.org/wiki?curid=4405334", "title": "John Dacyshyn", "text": "Carriera.\n\u00c8 stato convocato dal per i Giochi di Tokyio 1964. Ha disputato 2 incontri del Torneo Pre-Olimpico FIBA 1964, mettendo a segno 9 punti."}
{"id": "4405335", "revid": "729019", "url": "https://it.wikipedia.org/wiki?curid=4405335", "title": "SIAD Macchine Impianti", "text": "SIAD Macchine Impianti S.p.A. \u00e8 una azienda metalmeccanica italiana, con sede a Bergamo, attiva nella progettazione e costruzione di:\nFondata nel 1953 come Societ\u00e0 di ingegneria e costruzione del gruppo Siad, dalla quale ha ereditato l'attivit\u00e0 di progettazione e costruzione di impianti e compressori alternativi gi\u00e0 iniziata nel 1927 (il compressore SIAD per acetilene, realizzato in quell'anno, \u00e8 stato il primo compressore \"oil-free\" della storia) \u00e8 oggi leader mondiale nella fornitura di tutti i suoi prodotti nei diversi settori di applicazione, in particolare:\nDal 1997 SIAD Macchine Impianti \u00e8 presente in Cina, a Shanghai, e dal 2012 anche ad Hangzhou.\nIl 2007 ha visto la nascita dell'ufficio russo a Mosca e nel 2016 \u00e8 stato aperto il centro servizi di Ajman (Emirati Arabi Uniti)."}
{"id": "4405350", "revid": "640277", "url": "https://it.wikipedia.org/wiki?curid=4405350", "title": "Alpha Indi", "text": ""}
{"id": "4405353", "revid": "122459833", "url": "https://it.wikipedia.org/wiki?curid=4405353", "title": "Terremoto di Catania del 1169", "text": "Il terremoto del 1169 fu un evento sismico catastrofico che colp\u00ec Catania, la costa orientale della Sicilia e la Calabria meridionale all'alba del 4 febbraio 1169.\nStoria.\nLa scossa raggiunse il X grado della scala MCS e l'epicentro fu individuato nel mare Ionio lungo la costa tra Catania e Siracusa. In base alle testimonianze storiche dell\u2019epoca, la magnitudo momento (Mw) del fenomeno \u00e8 stata stimata dai ricercatori di geologia storica dell\u2019INGV in 7,5.\nIl numero delle vittime nel capoluogo etneo, venne stimato tra le 15.000 e le 20.000 persone (la quasi totalit\u00e0 della popolazione) .I paesi principali della provincia e le citt\u00e0 del Val di Noto, della Piana di Catania e della Val Demone furono falcidiati dal terribile sisma. Le citt\u00e0 di Catania, Lentini, Modica e Piazza Armerina vennero rase al suolo. Secondo alcune fonti antiche si verific\u00f2 anche un'eruzione dell'Etna con crollo parziale del versante orientale. \nAnche la citt\u00e0 di Messina sub\u00ec i danni di un maremoto provocato dall'evento sismico, che ancora pi\u00f9 intensamente colp\u00ec le coste ioniche della Sicilia risalendo per circa 6\u00a0km il corso del fiume Simeto. La furia delle acque distrusse il villaggio di Casal Simeto che non venne mai pi\u00f9 ricostruito.\nUn elevato numero di fedeli e del clero catanese, compreso il vescovo della citt\u00e0 Giovanni d'Aiello, morirono sotto il crollo della Cattedrale di Sant'Agata mentre era in corso una funzione religiosa alla vigilia della festa di Sant'Agata che ricorre il 5 febbraio (la cosiddetta \"Messa dell'aurora\"). Secondo una leggenda, solo quando i catanesi decisero di portare in processione le reliquie della Martire lo sciame sismico si arrest\u00f2."}
{"id": "4405356", "revid": "599013", "url": "https://it.wikipedia.org/wiki?curid=4405356", "title": "When Thieves Fall Out", "text": ""}
{"id": "4405364", "revid": "446353", "url": "https://it.wikipedia.org/wiki?curid=4405364", "title": "Battaglia di Vjaz'ma-Brjansk", "text": ""}
{"id": "4405365", "revid": "93556", "url": "https://it.wikipedia.org/wiki?curid=4405365", "title": "Pou (videogioco)", "text": "Pou (IPA: ) \u00e8 un popolare videogioco per sistemi Android, iOS e BlackBerry, sviluppato e pubblicato nel 2012 dal programmatore libanese Paul Salameh (Zakeh). Nel 2014 \u00e8 risultato il secondo videogioco per iPad/iPhone pi\u00f9 scaricato al mondo.\nStruttura del gioco.\nLo scopo del videogioco \u00e8 di far crescere e accudire una creatura, chiamata \"Pou\", inizialmente di piccole dimensioni. Il giocatore ha a disposizione diversi ambienti:\nNella schermata di gioco si possono visualizzare il numero di monete possedute, un riepilogo degli obbiettivi del livello, un'icona a quattro quadranti (verde, giallo, arancione, rosso) con il riepilogo delle condizioni fisiche del Pou (fame, salute, divertimento, stanchezza). Infine, \u00e8 possibile interagire online fra pi\u00f9 giocatori, facendo visitare al proprio Pou le case di quelli degli altri giocatori. Grazie ai nuovi aggiornamenti si pu\u00f2 sbloccare il bagno, con doccia e sapone. Il laboratorio possiede gli scaffali e le pozioni con i quali \u00e8 possibile lavare Pou con la nuvola in giardino.\n\u00c8 considerato la versione moderna del Tamagotchi.\nMini-giochi.\nTraduzioni.\nTraduzione Italiano Paolo Di Bello."}
{"id": "4405366", "revid": "125629577", "url": "https://it.wikipedia.org/wiki?curid=4405366", "title": "'Ndrina Belcastro", "text": "I Belcastro sono una 'ndrina di Sant'Ilario dello Ionio (RC).\nStoria.\nAnni '90.\nIl 15 agosto 1990 scoppia la cosiddetta Faida di Sant'Ilario.\nQuel giorno, viene ucciso Emanuele Quattrone (mandato dai De Stefano per proteggerlo dalla faida con gli Imerti) e secondo l'operazione \"Primaluce\" si apre una nuova faida tra i Belcastro-Romeo (Giuseppe Belcastro e Tommaso Romeo) che si vogliono distaccare dai D'Agostino.\nNella faida, al capobastone Giuseppe D'Agostino sono stati imputati ben 10 omicidi, compresa l'uccisione su commissione della cosca Bellocco.\nIl 9 luglio 1990 avviene la strage di Barbasana."}
{"id": "4405369", "revid": "1543377", "url": "https://it.wikipedia.org/wiki?curid=4405369", "title": "Wimpel", "text": "La wimpel (ebraico: \u05d5\u05d5\u05d9\u05de\u05e4\u05dc, dal tedesco, \"panno\", derivato dal tedesco antico, \"bewimfen,\" che significa \"coprire\" o \"celare\") \u00e8 una fascia lunga di lino usata per legare la pergamena del Sefer Torah dagli ebrei aschenaziti di origine tedesca (\"Yekke\"). \u00c8 fatta dello stesso panno usato per fasciare i neonati alla cerimonia di brit milah, simbolicamente unendo il mondo comunitario della sinagoga con il ciclo vitale della persona."}
{"id": "4405371", "revid": "1275524", "url": "https://it.wikipedia.org/wiki?curid=4405371", "title": "Trama de Il conte di Montecristo", "text": "In questa pagina \u00e8 riportata la trama de \"Il conte di Montecristo\" di Alexandre Dumas.\nDa marinaio a prigioniero.\nLo sbarco.\n28 febbraio 1815: Edmond Dant\u00e8s, marinaio diciannovenne a bordo della nave mercantile \"Pharaon\", ritorna a casa a Marsiglia. All'arrivo incontra il suo armatore, il signor Pierre Morrel, a cui comunica la morte del precedente comandante ed amico Lecl\u00e9rc. Nonostante il momento di lutto, Morrel fa capire a Edmond che il ruolo del defunto sar\u00e0 presto suo, essendo onesto e bravo, cosa che aveva gi\u00e0 dimostrato a bordo del \"Pharaon\" durante il viaggio, capitanando la nave in quanto secondo. Spinto dalle insinuazioni dettate dal feroce odio di Danglars, scrivano della nave, Morrel domanda a Dant\u00e8s perch\u00e9 aveva fatto fermare la nave all'isola d'Elba. Edmond racconta come dovesse consegnare un plico al gran Maresciallo Bertrand, eseguendo le ultime volont\u00e0 del comandante Lecl\u00e9rc, e come in quell'occasione avesse scambiato due parole con Napoleone. Come si verr\u00e0 a sapere in seguito, poi, durante l'incontro con il gran Maresciallo Edmond riceve l'ordine di portare una lettera confidenziale ad un uomo a Parigi, con l'assicurazione che il suo contenuto \u00e8 inoffensivo. Morrel \u00e8 soddisfatto della risposta, anche se teme, e glielo riferisce, che gli incontri fatti sull'isola potrebbero causare dei guai al giovane. Riconfermando nuovamente la promessa del suo prossimo incarico di comandante, Morrel lascia che Edmond torni a terra per incontrare il padre Louis e la sua futura sposa, la catalana Merc\u00e9d\u00e8s.\nIl ritorno a casa.\nLa prima visita di Edmond \u00e8 per il vecchio padre, che ritrova dimagrito e senza soldi nella sua piccola camera: infatti l'anziano si era incaricato di saldare il debito con il vicino di casa Gaspard Caderousse, e le finanze rimaste gli erano bastate appena per sopravvivere. Edmond rimprovera affettuosamente il padre, gli offre subito i pochi beni che ha \"contrabbandato\" oltre la dogana (piccole quantit\u00e0 di caff\u00e8, tabacco e altri generi di conforto) e gli mostra i soldi guadagnati con il viaggio, assicurandolo che con essi e i futuri compensi da comandante non vi saranno pi\u00f9 problemi economici. In quel momento entra il sarto Caderousse, che nonostante i complimenti affettuosi a Edmond, non riesce a celare del tutto l'invidia del benessere del vicino e la cupidigia per i denari che gli vede in possesso.\nUna volta che Dant\u00e8s esce per recarsi ai \"Catalani\", il villaggio spagnolo, e riabbracciare l'amata Merc\u00e9d\u00e8s, Caderousse e Danglars si incontrano, e parlando mostrano il loro odio per Edmond, augurandosi di tutto cuore che la sua fortuna termini al pi\u00f9 presto.\nNel contempo Edmond si \u00e8 recato ai \"Catalani\" dove incontra Merc\u00e9d\u00e8s e suo cugino Fernand Mondego (pure lui catalano), il quale non riesce a trattenere la sua rabbia verso il francese che ha rubato il cuore della sua amata. Merc\u00e9d\u00e8s, infatti, ha respinto di nuovo la sua richiesta di matrimonio, ribadendo la fortissima amicizia che li lega, ma negando di amare altri fuorch\u00e9 Dant\u00e8s.\nMentre i due innamorati passeggiano lungo il promontorio, tre uomini si incontrano; le fortune del protagonista, infatti, non passano inosservate a tre \"amici\" di Dant\u00e8s che stavano bevendo nelle vicinanze, all'osteria della \"Riserva\": Fernand, a cui ha sottratto l'amore di Merc\u00e9d\u00e8s, l'invidioso Caderousse e Danglars, che farebbe di tutto affinch\u00e9 il comando del \"Pharaon\" non andasse all'odiato Edmond.\nLa lettera.\nMentre Edmond e Merc\u00e9d\u00e8s si allontanano, Danglars stuzzica il giovane Fernand sul matrimonio tra i due, mentre Caderousse, alticcio, segue la conversazione con vago interesse. Danglars nasconde ai due amici la sua invidia per la promozione a comandante di Dant\u00e8s, sottolineando il fatto di non voler fare del male al suo futuro superiore, ma di essere dispiaciuto per la situazione di Mondego. Cos\u00ec i due, quasi per scherzo, arrivano a concludere che la soluzione migliore sarebbe mandare Edmond in prigione per lungo tempo, allontanandolo cos\u00ec da Merc\u00e9d\u00e8s senza ucciderlo. Sempre con fare scherzoso Danglars, a conoscenza del fatto che all'Elba Edmond avesse ricevuto una lettera da recapitare in Francia, si fa portare carta e penna e scrive, con la sinistra per modificare la propria grafia, una lettera anonima che denuncia Edmond come agente bonapartista.\nUna volta scritta, Danglars si rivolge ai due compari: Caderousse, nonostante il vino, si rende conto dell'atto infame che potrebbe essere la spedizione della lettera, al che Danglars gli ripete che nemmeno lui vuole male a Dant\u00e8s, e spiegazza il foglio gettandolo in un angolo. Poco dopo i tre si separano, Danglars e Caderousse tornano a Marsiglia; Mondego invece fa finta di tornare ai \"Catalani\" mentre, dopo aver raccattato da terra il foglio, si reca in citt\u00e0 per spedirlo. Danglars voltandosi e vedendo le mosse del giovane catalano si rende conto che il suo piano \u00e8 ormai avviato. Adesso deve solo aspettare l'evolversi della situazione.\nL'arresto.\nIl giorno seguente Edmond e Merc\u00e9d\u00e8s festeggiano il loro fidanzamento all'osteria della \"Riserva\", dove annunciano agli amici e parenti l\u00ec presenti (tra cui il vecchio Dant\u00e8s, Fernand, Caderousse, Morrel e Danglars) il loro matrimonio, che avrebbero celebrato il pomeriggio stesso. La notizia suscita sorpresa fra i presenti e sgomento per Mondego. Mentre la coppia e il seguito sta per partire alla volta del Palazzo della citt\u00e0 per la cerimonia di nozze, un commissario e quattro soldati traggono in arresto Edmond. Se da una parte Merc\u00e9d\u00e8s e Louis Dant\u00e8s sono sconvolti, dall'altra Danglars e Fernand vedono realizzarsi i loro intenti (con Edmond fuori gioco, Danglars viene nominato da Morrel comandante della \"Pharaon\", almeno fino alla soluzione della faccenda); il solo Caderousse \u00e8 sinceramente preoccupato della situazione e sulle prime vorrebbe spiegare tutto, ma Danglars lo fa desistere.\nVillefort e l'interrogatorio.\nLa lettera spedita da Fernand era stata, infatti, consegnata al sostituto procuratore del re e magistrato pubblico G\u00e9rard de Villefort. Costui, a soli ventisette anni, era giunto ad un importante posto nella magistratura, e stava, con sua grande felicit\u00e0, per sposare Ren\u00e9e, erede dei Marchesi di Saint-M\u00e9ran, ricchi e molto legati alla monarchia (quindi particolarmente severi verso i bonapartisti). L'unico suo motivo di preoccupazione \u00e8 il padre, Noirtier, ex membro del governo napoleonico e bonapartista, che era stato quasi rinnegato dal figlio per preservarsi la carriera e i rapporti con la famiglia della fidanzata (aveva addirittura mutato il nome da Noirtier a Villefort). Ed \u00e8 proprio durante il pranzo di fidanzamento tra Ren\u00e9e e G\u00e9rard che Villefort deve assentarsi per interrogare Edmond. Nonostante il Marchese e la Marchesa di Saint-M\u00e9ran ricordino al futuro genero di tenere un atteggiamento non indulgente, il giovane (rispondendo alla richiesta della fidanzata) si reca ben disposto, nei limiti del possibile, all'interrogatorio.\nDopo aver incontrato Morrel, che cerca di mettere una buona parola sul giovane agli arresti, Villefort inizia a interrogare Dant\u00e8s: \u00e8 subito colpito dalla sincerit\u00e0 del giovane, dalla sua onest\u00e0 e, comprendendo la sua situazione e la certa innocenza, cerca di fare il prima possibile per risolvere il problema. Villefort comunica quindi ad Edmond che se gli avesse reso la lettera che avrebbe dovuto consegnare a Parigi sarebbe stato libero ma, una volta avutala tra le mani, rimane sgomento: il destinatario \u00e8 suo padre!\nVillefort cade nello sconforto; bench\u00e9 riconosca l'innocenza di Edmond e sia sul punto di rilasciarlo, sa che il legame tra il padre e il possibile complotto, se scoperto, potrebbe portare ad una speculazione mortale per la sua carriera e l'imminente matrimonio. Per seppellire questo segreto Villefort decide che vi \u00e8 un'unica via, bench\u00e9 a discapito del povero Dant\u00e8s, l'unico a conoscenza del destinatario della lettera e, forse, del contenuto. Villefort rassicura Edmond sulla sua situazione, promettendogli a breve la libert\u00e0, anche se dovr\u00e0 trattenerlo ancora un poco al Palazzo di Giustizia. Detto ci\u00f2 brucia la lettera diretta al padre e convince il giovane a non parlarne pi\u00f9, assicurandogli in questo caso la sicura salvezza; Edmond, credendo che l'uomo davanti a lui si stia adoperando con ogni mezzo per la sua scarcerazione, giura di fare ci\u00f2 che gli \u00e8 stato consigliato. Villefort fa cos\u00ec condurre Dant\u00e8s nella prigione del Palazzo di Giustizia, e poi comincia a mettere in atto il piano che potr\u00e0 salvarlo dalla catastrofe che pochi minuti prima si prospettava davanti a lui.\nLa prigionia di Dant\u00e8s.\nVerso le dieci di sera del 1\u00ba marzo Edmond viene prelevato dalla prigione e portato al porto, dove una barca lo porta verso il Castello d'If, terribile prigione su una roccia in mezzo al mare. Edmond durante il viaggio \u00e8 inizialmente ottimista sul suo destino, ma una volta venuto a sapere la meta del viaggio cade nello sconforto: arrivato al castello \u00e8 rinchiuso in una cella. Il giorno seguente domanda al suo carceriere di poter incontrare il governatore del carcere; per la disperazione arriva a minacciarlo se non gli dar\u00e0 una mano, e per pronta risposta viene rinchiuso nelle segrete.\nVillefort alle Tuileries.\nIntanto a Marsiglia Villefort rientra in casa del Marchese di Saint-M\u00e9ran e, dopo aver ricevuto una lettera che gli permetteva di essere ricevuto dal re, si congeda dalla fidanzata e dai suoi genitori, e si prepara per andare a Parigi. Prima di prendere la carrozza incontra per\u00f2 Merc\u00e9d\u00e8s, che gli chiede notizie sul fidanzato, senza ottenere nulla; l'incontro con la catalana colpisce Villefort, che per qualche minuto \u00e8 indeciso sul da farsi, capendo la proporzione del suo misfatto, poi per\u00f2 non arretra e parte per Parigi.\nVillefort giunge all'ufficio di gabinetto di Luigi XVIII al Palazzo delle Tuileries il 4 marzo, mentre il sovrano sta analizzando la situazione di Napoleone, che si teme possa compiere qualche azione per andarsene dall'Isola d'Elba e destabilizzare la situazione francese. Villefort riferisce al re di aver arrestato un bonapartista legato ad una pericolosissima cospirazione, che avrebbe portato in quei giorni alla fuga di Bonaparte dall'Elba e alla sua discesa in qualche zona dell'Italia o della Francia. Proprio mentre Luigi XVIII rassicura il giovane magistrato sulla poca pericolosit\u00e0 di un'azione del genere, entra nella sala il Ministro della polizia comunicando al sovrano che Napoleone ha lasciato l'Elba il 26 febbraio, ed \u00e8 sbarcato in Francia (iniziavano quelli che passeranno alla storia come i \"Cento giorni\") dove ha trovato subito uomini e sostegno popolare. Il re, incollerito ancora di pi\u00f9 sapendo che Napoleone marcia verso Parigi, comincia a rimproverare aspramente il Ministro, facendogli notare anche come Villefort, semplice magistrato di provincia, fosse maggiormente informato di lui. Durante la discussione Villefort apprende con orrore che un uomo la cui descrizione corrisponde a quella del padre, il signor Noirtier, \u00e8 accusato dell'omicidio, ai margini di una riunione bonapartista in data 5 febbraio, del generale Flaviano Quesnel d'Epinay. Con lo sconforto dovuto alla paura che il padre possa essere catturato, Villefort lascia poco dopo le Tuileries, non prima che Luigi XVIII gli consegni la croce della Legion d'onore.\nRientrato in albergo, Villefort riceve inaspettatamente la visita del padre, con cui ha modo di parlare degli ultimi eventi: la lettera che doveva ricevere da Leclerc, la ricerca dell'assassino di Epinay, e l'imminente arrivo nella capitale di Napoleone. Una volta rassicurato il figlio che in caso di un ritorno al potere di Bonaparte la sua persona sar\u00e0 salvaguardata, Noirtier si separa da G\u00e9rard de Villefort (non prima di essersi cambiato d'aspetto per non essere riconosciuto e catturato da chi, certo, lo stava seguendo).\nIl ritorno di Napoleone e la seconda Restaurazione.\nIl 20 marzo 1815 Napoleone entra trionfalmente a Parigi: sotto il suo secondo e breve regno Villefort riesce comunque a conservare la sua posizione grazie all'influenza del padre, di nuovo alla corte dell'Imperatore. Un giorno riceve la visita di Morrel che, avvalendosi del prestigio acquistato in seguito al mutamento della situazione politica, cerca di far liberare Dant\u00e8s. Villefort si rende conto che accontentando l'armatore sarebbe finito, quindi gli fa scrivere una petizione al Ministro della giustizia, garantendogli il suo appoggio, in cui si sottolineano i meriti di Edmond come agente bonapartista, in modo che leggendola il ministro avrebbe dovuto scarcerarlo. In realt\u00e0 per\u00f2 Villefort non inoltra il documento, bens\u00ec lo tiene pronto nel caso in cui la monarchia torni, per avvalorare il provvedimento nei confronti di Dant\u00e8s.\nCome da molti previsto, poco tempo dopo Napoleone viene sconfitto (a Waterloo), e Luigi XVIII ritorna re di Francia: a questo punto il destino di Dant\u00e8s \u00e8 pi\u00f9 che mai segnato; Morrel non \u00e8 pi\u00f9 nei favori del regime, mentre dal canto suo Villefort gode di grande fiducia da parte del sovrano, e non deve preoccuparsi dell'innocente rinchiuso al Castello d'If.\nNello stesso periodo Danglars si reca in Spagna per lavorare come commesso presso un banchiere, mentre Caderousse e Fernand (che spera al ritorno di sposare Merc\u00e9d\u00e8s) sono coscritti. Il padre di Edmond dopo la seconda caduta di Napoleone perde ogni speranza e muore poco tempo dopo.\nFuga dalla prigione.\nDurante un'ispezione nella prigione, in data 30 luglio 1816, Edmond chiede disperatamente ad un funzionario di poter affrontare un regolare processo, cosa finora negatagli: l'ispettore, tale signor de Boville, colpito dalle parole del giovane, controller\u00e0 nel registro di consegna la situazione del detenuto \"numero 34\":\nQuesta nota, scritta da Villefort in un periodo successivo all'arresto di Edmond, tronca sul nascere ogni possibile iniziativa in suo favore, data la gravit\u00e0 dell'accusa. Durante l'ispezione il lettore fa la conoscenza di Faria, prigioniero numero 27, che dice di essere a conoscenza di un grande tesoro (appartenente alla famiglia Spada) di cui offrirebbe una parte a chi lo liberasse. Nemmeno questo ispettore per\u00f2 crede a Faria che, deluso, torna nel buio della sua cella alle prese con i suoi ragionamenti.\nL'incontro con Faria.\nIl tempo passa, e Dant\u00e8s diventa sempre pi\u00f9 afflitto: ogni giorno che passa la sua speranza di uscire dal castello d'If si attenua; a ci\u00f2 si aggiunge la solitudine a cui \u00e8 sottoposto nelle segrete. Edmond arriva a pregare intensamente Dio affinch\u00e9 venga rilasciato, ma la sua \u00e8 solo \"una fede passeggera\", a cui segue una rabbia incontenibile verso gli uomini e verso lo stesso Dio. Gli anni passano, il desiderio di suicidio cresce; decide infine di farla finita, e inizia a gettare via il cibo, con l'intenzione di lasciarsi morire di fame. Tuttavia, quando ormai il suo corpo sta per abbandonarlo, sente scavare sotto il pavimento. Spera sia opera di un prigioniero e questo gli d\u00e0 speranza.\nEdmond abbandona cos\u00ec il suo proposito suicida e comincia anch'egli a scavare per facilitare l'opera del prigioniero: dopo poco tempo riesce a scambiare alcune parole con l'uomo, convincendolo per il suo bene a raggiungerlo nella cella per parlare comodamente. Ecco che dal pavimento della prigione esce l'abate Faria.\nFaria, numero 27, \u00e8 imprigionato nel castello d'If fin dal 1811, e ormai da molti anni stava scavando un tunnel che lo doveva condurre fuori dalla prigione, permettendogli di fuggire a nuoto verso una delle isole l\u00ec vicino. Purtroppo i calcoli erano sbagliati e quindi il prigioniero finisce nella cella di Edmond, con grande disperazione.\nFaria e Dant\u00e8s.\nFin dal primo incontro Edmond \u00e8 colpito dalla figura di Faria: dotato di una tenacia e di una astuzia fuori dal comune, era riuscito a progettare ed eseguire il complesso piano di fuga, con pazienza in tanti anni. Ci\u00f2 risolleva le speranze del giovane e lo convince a non arrendersi. Faria, con il quale Dant\u00e8s instaurer\u00e0 un'amicizia profonda, gli mostra il suo arsenale di oggetti utilizzati per l'evasione, il trattato filosofico che ha scritto (con mille arguzie), gli narra della sua enorme cultura datagli dalla lettura assidua di classici nel periodo precedente alla prigione. Il giovane marinaio, impressionato dal sapere del vecchio, gli racconta allora la sua storia, nella speranza che quell'uomo straordinario trovi le cause delle peripezie che lo hanno portato al castello d'If. In pochissimo tempo, sfruttando il suo ingegno e alcune conoscenze personali, Faria ricostruisce il complotto che ha portato alla rovina il suo amico, compreso il ruolo di G\u00e9rard de Villefort. \u00c8 in seguito a questa atroce scoperta che Dant\u00e8s giura che, una volta uscito, la vendetta sarebbe caduta terribile e inesorabile su coloro che lo avevano privato di tutto ci\u00f2 che aveva caro al mondo.\nIn seguito Faria, su desiderio di Dant\u00e8s, lo istruisce in varie discipline, dall'economia, alla matematica, alle lingue straniere ed alla filosofia.\nIl secondo tentativo di fuga.\nFaria elabora un secondo piano di fuga, per il quale i due passano ore a scavare un tunnel: dopo quindici mesi di lavoro tutto \u00e8 pronto, ma il vecchio Faria viene colto sotto gli occhi di Edmond da un attacco apoplettico che lo rende infermo. Dant\u00e8s si rifiuta di fuggire senza l'amico, il quale si convince del tutto della bont\u00e0 d'animo del giovane, e della devozione che nutre per lui. Sentendo prossimo un terzo attacco, che lo ucciderebbe, Faria confida a Dant\u00e8s la posizione di un grande tesoro, appartenuto alla famiglia Spada (egli era stato segretario dell'ultimo discendente della casata), nascosto sull'isola di Montecristo. Inizialmente Edmond crede, come tutti, che sia una fandonia, ma la vista di un documento che indica la posizione del tesoro, oltre al rispetto per Faria, lo convince sulla veridicit\u00e0 del racconto.\nFaria fa imparare a memoria a Dant\u00e8s l'ubicazione del tesoro, in modo che, quando uscir\u00e0, con o senza lui, possa venirne in possesso.\nL'evasione.\nUna notte Dant\u00e8s viene destato dagli urli di Faria: giunto nella sua cella vede che sta per essere preso da un terzo attacco apoplettico. Dopo aver ricordato a Edmond del tesoro di Montecristo, e prima di essere colpito dalla crisi vera e propria, d\u00e0 l'addio all'amico.\nUna volta finito l'attacco Edmond spera che, come la volta precedente, la somministrazione di una medicina risvegli Faria, ma invece non funziona, confermando la morte del suo caro amico e maestro. Quando il carceriere si accorge di quello che \u00e8 successo al \"prigioniero 27\" avverte il Governatore, che predispone la sepoltura per la sera. Dant\u00e8s, ritrovatosi di nuovo solo, perde ogni speranza di uscire dalla prigione, ma poi la vista dell'amico defunto gli suggerisce un piano: si sostituisce al corpo di Faria nel sacco che ne contiene le spoglie e attende l'arrivo dei becchini, tenendo a portata di mano un coltello. Essi non si accorgono dello scambio, portano il sacco fuori dalla prigione e, legatogli una pietra ai piedi, lo gettano nel mare, il \"cimitero\" del Castello d'If. Per quanto sorpreso Dant\u00e8s, che pensava di essere sepolto sotto terra, con il coltello riesce faticosamente a uscire dal sacco e tagliare la corda alle gambe, risalendo in superficie appena in tempo per non affogare.\nDi nuovo marinaio.\nVedendo che il mare minaccia tempesta Edmond si dirige a nuoto all'isola di Tiboulen, dove aspetta un momento migliore per riprendere la fuga; il mattino dopo avvista una tartana genovese, la \"Giovane Amelia\", si tuffa in mare e appoggiato a una tavola di legno riesce a raggiungere l'imbarcazione. Il naviglio, con a bordo contrabbandieri, accoglie Dant\u00e8s, che riesce a entrare nell'equipaggio grazie alla sua bravura. Edmond, il 28 febbraio 1829, \u00e8 finalmente libero.\nGiunto a Livorno, dopo pochi giorni Edmond riparte per varie spedizioni, acquistando la fiducia di tutta la ciurma della \"Giovane Amelia\" e in particolare del giovane corso Jacopo. Durante questo periodo Dant\u00e8s si rende sempre pi\u00f9 conto di come la sua lunga esperienza in prigione lo abbia cambiato: sia fisicamente, dandogli vigore fisico e aspetto \"vampiresco\", sia mentalmente, dandogli una profondit\u00e0 e una ampiezza di conoscenza molto pi\u00f9 grandi, e pure socialmente, dal momento che ora possiede un'immensa ricchezza. Tuttavia il cambiamento pi\u00f9 grande \u00e8 psicologico: da giovane idealista \u00e8 diventato un uomo intenso, vicino all'ossessione per i suoi propositi di ripagare in natura ci\u00f2 che hanno fatto a lui, vendicandosi.\nIl tesoro degli Spada.\nEdmond coglie al volo l'occasione di una spedizione di contrabbando in cui si fa scalo all'isola di Montecristo per cercare il tesoro indicato da Faria. Durante la sosta nell'isola Edmond cerca il tesoro e, una volta trovata traccia sicura del luogo dove \u00e8 conservato, fa finta di farsi male cadendo da una sporgenza, in modo da essere lasciato per qualche giorno libero sull'isola per cercare il tesoro. Dopo affannose ricerche, finalmente Edmond trova l'apertura che dava accesso a un sotterraneo, all'interno del quale rinviene un baule, il favoloso tesoro di Guido Spada.\nLa ricompensa.\nIl ritorno a Marsiglia e l'incontro con Caderousse.\nQuando la \"Giovane Amelia\" ritorna in Italia, Dant\u00e8s ha con s\u00e9 alcune gemme con le quali si procura grandi liquidit\u00e0: acquista cos\u00ec due barche, una per Jacopo (con la quale deve recarsi a Marsiglia per avere informazioni su coloro che amava), ed uno yacht per s\u00e9 stesso con il quale prelevare indisturbato il tesoro dall'isola di Montecristo.\nSaputo della morte del padre e della scomparsa dell'amata Merc\u00e9d\u00e8s, Dant\u00e8s torna a Marsiglia per ottenere ulteriori informazioni su di essi e sui responsabili del complotto di cui \u00e8 stato vittima, e preparare cos\u00ec la sua vendetta. Si reca perci\u00f2 all'albergo del Ponte di Gard, gestito, con scarso successo, da Gaspard Caderousse, a cui si presenta sotto la falsa identit\u00e0 dell'abate Busoni.\nEdmond racconta al suo vecchio vicino di casa che Dant\u00e8s, in punto di morte, aveva affidato all'abate la missione di regalare un preziosissimo diamante, equamente diviso, al padre Louis, a Merc\u00e9d\u00e8s, a Fernand Mondego, a Danglars ed allo stesso Caderousse. I due cominciano cos\u00ec a parlare: Caderousse, sia per il desiderio di avere pi\u00f9 parti possibili del preziosissimo diamante, sia per render onore al vero, racconta all'abate la storia del complotto, oltre che i destini degli altri quattro destinatari del lascito di Dant\u00e8s.\nVinte le resistenze della moglie, la Carconta, e le personali paure di una vendetta da parte di Danglars e Fernand, diventati grandi e potenti personalit\u00e0, Caderousse comincia il suo racconto. Il vecchio Louis Dant\u00e8s, distrutto dal dolore, si era chiuso nella solitudine della sua camera, rifiutando di vedere chicchessia o di essere aiutato economicamente, fino, secondo il parere di Caderousse, a morire di fame. L'albergatore racconta poi per filo e per segno la storia del complotto.\nDopo aver ascoltato con dolore e odio la verit\u00e0 che gi\u00e0 Faria gli aveva raccontato in prigione, l'abate Busoni continua a interrogare Caderousse, scoprendo che tutti coloro che lo hanno denunciato hanno avuto fortuna. Danglars, con speculazioni e fortunati investimenti, \u00e8 milionario, il pi\u00f9 ricco banchiere di Parigi oltre che barone; Fernand Mondego, riverito come eroe di guerra, \u00e8 divenuto conte e Pari di Francia (deputato), ed ha sposato Merc\u00e9d\u00e8s, dalla quale ha avuto un figlio: Albert. Invece Pierre Morrel, ex armatore del \"Pharaon\", dopo l'imprigionamento di Edmond ha sub\u00ecto una serie di rovesci ed ora \u00e8 sull'orlo del fallimento.\nAlla fine l'abate si accomiata da Caderousse donandogli il diamante: l'albergatore in fondo \u00e8 gi\u00e0 stato punito in qualche modo (la sua vita familiare ed economica non sono certo rosee), ed il suo ruolo nel complotto \u00e8 stato marginale: \u00e8 giusto che abbia una possibilit\u00e0 di redenzione (anche se l'avidit\u00e0 dell'uomo lo potrebbe portare alla rovina).\nL'ufficio di de Boville.\nIl giorno dopo Dant\u00e8s si presenta, sotto le sembianze dell'inglese Lord Wilmore (primo commesso della casa Thomson e French di Roma) dal sindaco di Marsiglia, dal quale apprende che Pierre Morrel, per quanto onesto e probo, \u00e8 sull'orlo della bancarotta ed ha un grosso debito con il signor de Boville. Edmond si reca quindi nell'ufficio di de Boville, che altri non era che l'ispettore cui Dant\u00e8s aveva chiesto aiuto quando era rinchiuso al Castello d'If. De Boville conferma di dover ricevere duecentomila franchi da Morrel, ma di riporre poche speranze sul pagamento dato che il \"Pharaon\" non \u00e8 ancora giunto in porto, e che senza i soldi del suo carico Morrel non potr\u00e0 pagarlo. Lord Wilmore compra il credito da de Boville, e chiede un favore all'uomo, che ricopriva ancora l'incarico di ispettore delle prigioni: poter vedere i registri delle prigioni, con la scusa di consultare le note su Faria. Riesce anche a venire a sapere, con sua grande gioia, che la sua fuga dal Castello d'If \u00e8 stata archiviata con la sua dichiarazione di morte. Nei registri Dant\u00e8s trova la denuncia scritta da Danglars, di cui si appropria; scopre inoltre l'inganno tessuto da Villefort, come Faria aveva intuito, e come lui stesso, divenuto adesso Procuratore del Re, avesse sfruttato (dopo la caduta definitiva di Napoleone) la petizione di Morrel per evitare che Dant\u00e8s uscisse di prigione.\nLa salvezza di Morrel.\nDant\u00e8s entra in casa Morrel sotto le mentite spoglie di Lord Wilmore, e scopre che la famiglia \u00e8 ormai impoverita: due soli impiegati rimangono, Coclite, fedele contabile della famiglia, ed il giovane Emmanuel Herbault, innamorato della figlia dell'armatore, Julie. La casa \u00e8 ormai spoglia e pervasa da un'aria di tristezza. Mentre Morrel e Wilmore discorrono, giunge all'armatore la terribile notizia dell'affondamento del \"Pharaon\", che sancisce di fatto la bancarotta della \"Morrel e Figlio\".\nMorrel si comporta comunque molto bene nei confronti dell'equipaggio sopravvissuto, anche se \u00e8 costretto a licenziarli. Quando per\u00f2 Morrel rimane solo con il presunto inviato della Thomson e French scopre che quest'ultimo, rimasto suo unico creditore avendo rilevato i suoi debiti da de Bouville, ha deciso di offrirgli una dilazione del pagamento di tre mesi.\nNei successivi tre mesi Morrel riesce, con fatica, a pagare tutte le cambiali e le spese previste in quel periodo, per quanto la fiducia dell'ambiente commerciale nei suoi confronti sia crollata e ad ogni fine del mese ci si aspetti il fallimento della casa. Morrel \u00e8 sempre pi\u00f9 depresso e preoccupato, non sa che Dant\u00e8s, in nome di tutto quello che l'armatore aveva fatto per lui, della sua onest\u00e0 verso amici e dipendenti, della sua lealt\u00e0, si sta preparando a tirarlo fuori dai guai, nascondendo la sua vera identit\u00e0 dietro lo pseudonimo di \"Sinbad il marinaio\". Morrel, come ultima risorsa, decide di chiedere un prestito a Danglars, anche in nome dei loro vecchi rapporti, ma il rifiuto del banchiere \u00e8 un colpo durissimo alle speranza dell'uomo.\nLa situazione economica della casa \"Morrel e figlio\" ha le ore contate in vista della fatidica data del 5 settembre, quando Lord Wilmore verr\u00e0 a riscuotere i 287.500 franchi che Pierre Morrel, nonostante gli sforzi, non ha. Anche Coclite \u00e8 disperato perch\u00e9 conosce la situazione dei registri e la scadenza prossima della dilazione, mentre Julie Morrel e la madre richiamano a casa Maximilien, primogenito, per affrontare la situazione, e il giovane, brillante come il padre e con una sicura carriera militare, si precipita a Marsiglia. Nel momento in cui il giovane varca la porta di casa un messaggero consegna a Julie un biglietto (il cui arrivo a Julie era stato preannunciato alla prima visita di Lord Wilmore), in cui la si invita, per il bene del padre, a recarsi in un certo luogo per ritirare una borsetta. Intanto Maximilien, appresa la gravit\u00e0 della situazione, si precipita dal padre, che trova indaffarato negli ultimi preparativi per suicidarsi. Pierre Morrel spiega che questa \u00e8 l'unica soluzione rimastagli: solo il sangue avrebbe lavato il disonore della bancarotta. Egli ha fatto tutto ci\u00f2 che era in suo potere, si \u00e8 comportato sempre onestamente, non ha niente da rimproverarsi, ma ormai la situazione era compromessa. Il figlio in un primo momento vuole darsi la morte con il padre, ma poi viene convinto che rimanendo alla guida della casa potr\u00e0, forse, risollevare le sorti della \"Morrel e Figlio\". Maximilien lascia cos\u00ec il padre, che attende solo l'annuncio dell'arrivo di Lord Wilmore per spararsi. Mentre le lancette scorrono inesorabili, la voce piena di gioia della figlia Julie interrompe i suoi pensieri; la giovane porta al padre una borsa e gli mostra ci\u00f2 che vi \u00e8 dentro: un diamante dal grande valore con un biglietto sul quale \u00e8 scritto \"dote di Julie\".\nMorrel non si rende conto ancora di quello che sta accadendo, quando un annuncio giunge dalle scale: il \"Pharaon\" giunge in porto! Incredulo Morrel si precipita al porto, dove nello stupore di migliaia di persone, arriva una nave recante la scritta \"Pharaon: Morrel e Figlio di Marsiglia\", con a bordo la ciurma del \"Pharaon\" andato perduto ed un ricco carico nelle stive.\nLa famiglia Morrel passa cos\u00ec dal dolore alla gioia, mentre in disparte Sindbad il marinaio, alias Edmond Dant\u00e8s, assiste alla scena per poi salpare sul suo yacht, dove Jacopo lo attende.\nChi doveva \u00e8 stato ricompensato, adesso \u00e8 il momento della vendetta.\nFranz d'Epinay e Sinbad il marinaio.\nIl romanzo riprende a narrare facendo un salto temporale in avanti di dieci anni dagli eventi narrati, anni che Dant\u00e8s trascorre viaggiando, soprattutto in Oriente, per raccogliere tutte le informazioni necessarie alla sua vendetta.\nPrimi mesi dell'anno 1838: il barone Franz d'Epinay e il visconte Albert de Morcerf (figlio di Merc\u00e9d\u00e8s e Fernand Mondego, conte de Morcerf) stabiliscono di passare il carnevale a Roma: poich\u00e9 manca ancora del tempo a tale data, Franz compie alcuni viaggi nelle isole del Mar Tirreno, ed infine sbarca a Montecristo. Qui incontra Dant\u00e8s, che si presenta a lui come Sinbad il marinaio, in compagnia di alcuni banditi; Dant\u00e8s lo invita a cena nella sua lussuosissima grotta, in un'atmosfera da \"Mille e una notte\", con il muto servitore Al\u00ec, raffinatissima tappezzeria, hashish e piatti prelibati. I due parlano: Sinbad descrive se stesso come un filantropo molto particolare che non disdegna di dare una mano a coloro che sono in difficolt\u00e0.\nAl mattino Franz non trova pi\u00f9 colui che lo aveva ospitato, solo scorge il suo yacht allontanarsi all'orizzonte.\nLe peripezie romane.\nA Roma Franz e Albert si incontrano e alloggiano all'albergo Londra, in attesa dell'inizio del carnevale; dopo aver visitato la Basilica di San Pietro, i due vogliono ammirare il Colosseo, ma il proprietario dell'albergo li mette in guardia dai briganti che infestano le strade nei pressi del monumento. Tra essi c'\u00e8 il temibile Luigi Vampa, alla cui storia i due giovani si mostrano interessati, cosicch\u00e9 l'albergatore gliela narra. Con sua gran sorpresa Franz scopre come Vampa in giovent\u00f9 avesse incontrato Sinbad il marinaio, proprio colui che gli aveva fatto da anfitrione a Montecristo. Finito il racconto Franz ed Albert si recano in visita al Colosseo: qui Franz assiste inavvertitamente all'incontro tra Luigi Vampa e Sinbad, dove quest'ultimo promette di salvare dal patibolo un amico del brigante, sfruttando le sue conoscenze. La sera successiva Franz e Albert si recano a teatro, e mentre assistono alla \"Parisina d'Este\" di Donizetti, lo sguardo di Franz \u00e8 attratto da una giovane e bellissima donna dai lineamenti greci, seduta in un palco: alle sue spalle, nell'ombra, si trovava Sinbad il marinaio. Durante i preparativi per il carnevale i due giovani fanno la conoscenza del misterioso ed enormemente ricco e aristocratico Conte di Montecristo, cos\u00ec si faceva chiamare Sinbad il marinaio. Il Conte diventa loro amico, aiutandoli a passare con spensieratezza il carnevale romano, offrendo loro cene e passaggi in carrozza. La sera stessa in cui si chiude il carnevale, Albert si reca ad incontrare una donna che durante i giorni passati aveva dimostrato interesse per lui, sperando in un'avventura a lieto fine. Purtroppo per lui la donna era Teresa, compagna di Luigi Vampa, che in occasione dell'incontro lo fa rapire, e manda la richiesta di riscatto a Franz:\nIl giovane barone d'Epinay, non riuscendo a raggranellare la somma richiesta, chiede aiuto al Conte di Montecristo, che sapeva in buoni rapporti con il bandito avendo assistito all'incontro fra i due al Colosseo. Informatosi dal messaggero che aveva consegnato la richiesta di riscatto, lo stesso salvato da Dant\u00e8s dal patibolo, il Conte di Montecristo si reca insieme a Franz nelle catacombe di San Sebastiano, dove si rifugiava Vampa con la sua banda. L\u00e0 riesce facilmente ad ottenere la liberazione del giovane Morcerf.\nL'indomani, poich\u00e9 Albert deve tornare a Parigi, Dant\u00e8s si accomiata dai due giovani, chiedendo ad Albert un favore: quando verr\u00e0 a Parigi gradirebbe essere introdotto alle alte personalit\u00e0 della citt\u00e0, dato che laggi\u00f9 non era conosciuto. Albert accetta con entusiasmo la proposta, e d\u00e0 appuntamento al Conte per il 21 maggio di quell'anno nella sua dimora.\nVendetta.\nLa colazione in casa de Morcerf.\n21 maggio 1838: quasi dieci anni dopo il suo ritorno a Marsiglia, Dant\u00e8s inizia a mettere in atto il suo piano di vendetta. Con la solita falsa identit\u00e0 del Conte di Montecristo, si trasferisce a Parigi. Il primo evento mondano \u00e8 la mattina stessa, a colazione da Albert de Morcerf, assieme a Lucien Debray, il signor Beauchamp, il signor Ch\u00e2teau-Renaud e Maximilien Morrel. Durante il pasto Dant\u00e8s riesce a tessere i primi buoni rapporti con gli altri commensali, sfruttando, adesso come in seguito, la sua notevole cultura (arte, chimica, storia...) e la sua abilit\u00e0 retorica. Riesce inoltre ad ottenere preziose informazioni, quali il prossimo matrimonio del giovane de Morcerf con la figlia di Danglars, Eugenie, e la gi\u00e0 avvenuta unione tra Emmanuel Herbault e Julie Morrel.\nRimasto solo con il Conte, Albert lo introduce ai due genitori, Fernand Mondego e Merc\u00e9d\u00e8s: mentre la catalana sembra riconoscere Edmond, Mondego no, anzi ne ha un'ottima impressione, anche grazie alle lusinghe che il Conte gli fa.\nIl racconto di Bertuccio.\nEdmond si reca insieme al suo intendente corso, Giovanni Bertuccio, nella casa che ha acquistato ad Auteuil: qui il servitore \u00e8 preso dal panico. Cos\u00ec, costretto dal Conte a raccontare il perch\u00e9 del suo terrore, inizia una lunga storia. Siamo nel 1815: il fratello di Bertuccio parte per la guerra; dopo Waterloo rimane senza soldi, cos\u00ec Bertuccio parte dalla Corsica e si reca a N\u00eemes per aiutarlo, ma al suo arrivo scopre che \u00e8 stato assassinato. Si rivolge perci\u00f2 al procuratore del re della citt\u00e0, G\u00e9rard de Villefort, che si era fatto trasferire da Marsiglia dopo i fatti che ben conosciamo; il magistrato si rifiuta di aiutare Bertuccio a fare giustizia, sostenendo che l'uccisione di un soldato bonapartista da parte dei sostenitori del re \u00e8 cosa normalissima data la situazione. Infuriato dall'atteggiamento di Villefort, Bertuccio promette che lo uccider\u00e0. Un giorno, il 27 settembre 1817, Villefort si reca in una casa di Auteuil (la stessa acquistata da Dant\u00e8s) per incontrare una donna (che scopriremo essere la moglie di Danglars, all'epoca per\u00f2 sposata con un certo barone Louis de Nargonne), con cui aveva una storia e da cui stava per avere un figlio: mentre Villefort esce di casa per sotterrare una cassetta in giardino, Bertuccio esce dal nascondiglio e lo pugnala. Poi, aperta la cassetta, vede che dentro vi \u00e8 un bambino: Villefort stava infatti seppellendo suo figlio che credeva fosse nato morto, ma Bertuccio riesce a rianimarlo e, mentre fugge, lo lascia ad un ospizio.\nTornato in Corsica dalla cognata, Bertuccio le racconta tutta la storia, ed ella decide di riprendersi il figlio di Villefort per allevarlo come fosse suo (sotto il nome di Benedetto), mentre Bertuccio riprende la sua occupazione di contrabbandiere. Un giorno il carico di contrabbando viene intercettato dai doganieri, e Bertuccio fugge nei pressi dell'albergo del Ponte di Gard, gestito da Caderousse. \u00c8 la sera del 3 giugno 1829: Caderousse \u00e8 appena venuto in possesso, tramite l'abate Busoni/Edmond Dant\u00e8s, del diamante e ha fatto venire a casa sua un gioielliere per venderlo. Bertuccio assiste alla vendita del diamante, che per\u00f2 scontenta la cupidigia di Caderousse e della moglie. Costretto dal maltempo a passare la notte nell'albergo, il gioielliere viene assassinato e la moglie di Caderousse, la Carconta, viene uccisa, nella colluttazione, da un colpo di pistola. L'albergatore fugge all'arrivo dei gendarmi, che invece trovano Bertuccio e lo arrestano per l'assassinio.\nBertuccio racconta tutta la verit\u00e0, ma sar\u00e0 solo l'intervento dell'abate Busoni che, avvalorando la sua storia, permetter\u00e0 la cattura di Caderousse. Dant\u00e8s, nel ruolo del religioso, raccoglie la confessione dei crimini del corso, e decide di farlo entrare al servizio del Conte di Montecristo. La storia prosegue: Benedetto, ormai adolescente, \u00e8 un ragazzo cattivo, presuntuoso e avido, che tormenta la cognata di Bertuccio, approfittando dell'assenza di quest'ultimo, con richieste di denaro. L'autorit\u00e0 della povera donna non vale alcunch\u00e9, perch\u00e9 Benedetto \u00e8 a conoscenza che i due corsi non sono i suoi veri genitori. All'ennesimo rifiuto di fronte alle continue richieste di soldi, Benedetto si reca nottetempo con due compari in casa e tortura la donna per ottenere il denaro; durante la lotta l'abitazione prende fuoco, i tre fuggono con il denaro e lasciano bruciare la poverina dentro la casa. Al ritorno dalla prigione Bertuccio trova la cognata morta e Benedetto sparito; distrutto, decide di entrare al servizio del Conte.\nFinita la storia, il Conte consola Bertuccio: la verit\u00e0 ha fatto sparire i suoi dubbi su di lui, mentre le informazioni che ha appreso dal terribile racconto serviranno di certo per la vendetta.\nGli incontri con Danglars e Villefort.\nMontecristo incontra Danglars, divenuto un ricchissimo banchiere: Dant\u00e8s stupisce il barone con la sua parlantina; in seguito i due discutono sulla richiesta ricevuta da Danglars dell'apertura di un credito illimitato sulla sua casa in favore del Conte. All'inizio Danglars \u00e8 restio, ma la ricchezza apparentemente infinita del Conte, assieme al voler mantenere il suo prestigio, gli fanno cambiare idea. Il conte riesce ad estendere il suo credito fino a 6 milioni di franchi. Dopo aver discusso d'affari Danglars presenta ad Edmond la moglie, Hermine, in compagnia di Lucien Debray (suo amante), i quali, come tutti, rimangono stupiti dall'uomo.\nUn incidente a cavallo, abilmente orchestrato da Edmond, permette al Conte di Montecristo di guadagnare la riconoscenza di H\u00e9loise de Villefort, moglie del procuratore del re, e madre del secondo figlio di G\u00e9rard, lo scalmanato \u00c9douard. Ben presto quindi G\u00e9rard de Villefort si presenta in casa del Conte di Montecristo: i due iniziano a parlare di filosofia e Dant\u00e8s asserisce di essere investito di una specie di \"missione divina\", stupendo il magistrato, non preparato ad una situazione del genere.\nDopo l'incontro con Villefort, Dant\u00e8s si reca nella casa della famiglia Morrel, per vedere come erano andate le cose in seguito alla salvezza della \"Morrel e Figlio\" ad opera di Sindbad il marinaio: Julie Herbault ed Emmanuel Herbault sono felicemente sposati; il signor Morrel \u00e8 morto lasciando l'azienda con ottimi bilanci, anche se poi il genero e la figlia l'hanno venduta; infine Maximilien Morrel ha un'ottima posizione nell'esercito ed \u00e8 innamorato di Valentine de Villefort che, pur ricambiandolo, \u00e8 promessa (per ferrea volont\u00e0 del padre G\u00e9rard) al barone Franz d'Epinay. La povera giovane non ha amici, il padre non la considera, mentre la matrigna H\u00e9loise \u00e8 invidiosa del fatto che erediter\u00e0 un grande patrimonio a discapito del figlio \u00c9douard. Unica sua consolazione \u00e8 la presenza del nonno, Noirtier de Villefort, rimasto per\u00f2 muto e paralizzato in seguito a un colpo apoplettico.\nCattivi investimenti e fantasmi del passato.\nNei primi giorni a Parigi il Conte di Montecristo \u00e8 riuscito a fare colpo sull'alta societ\u00e0, e si \u00e8 facilmente procurato le informazioni necessarie sui suoi nemici. Dopo aver conquistato la fiducia di G\u00e9rard de Villefort e della moglie, dopo aver stretto l'accordo con Danglars, essersi guadagnato la riconoscenza della consorte, e dopo aver intessuto buoni rapporti con i Morcerf ed i Morrel, Dant\u00e8s pu\u00f2 proseguire nel suo piano di vendetta.\nDurante un incontro con la signora Villefort, Edmond le fornisce la ricetta di un potente veleno che non lascia tracce, a cui la donna sembrava molto interessata. Intanto la situazione in casa Villefort si evolve: il vecchio Noirtier, pur di non far sposare Valentine a Franz, provvede, nel suo testamento, a diseredare la nipote nel caso che le nozze si celebrino. G\u00e9rard per\u00f2 \u00e8 inflessibile e prosegue nell'intento di voler maritare i due, con grande dispiacere della moglie.\nNel contempo Edmond assolda un italiano ed un giovane, che altri non \u00e8 che Benedetto, figlio di G\u00e9rard de Villefort e Hermine Danglars. Per i due, dietro compenso, il Conte crea le false identit\u00e0 del maggiore Bartolomeo Cavalcanti e del figlio Andrea, sostenuti economicamente, nella loro finzione, dallo stesso Conte.\nDant\u00e8s organizza poi un ricevimento nella casa di Auteuil invitando Morrel, i Danglars, i Villefort ed i Cavalcanti. Durante la serata riesce ad instillare il germe della paura in Villefort e nella signora Danglars, riferendo tra l'altro di aver trovato nel giardino il cadavere di un neonato. Villefort per\u00f2 aveva gi\u00e0 scoperto da diversi anni che il figlio era sopravvissuto, anche se ne aveva perso le tracce: dunque il Conte di Montecristo non era una figura amica, bens\u00ec celava un segreto obiettivo, che il magistrato si impegna a scoprire. Purtroppo per lui gli incontri parigini con l'abate Busoni e Lord Wilmore (in entrambi i casi Edmond abilmente camuffato) non gli forniscono informazioni utili.\nNella stessa sera della festa ad Auteuil Andrea Cavalcanti viene fermato per strada da Caderousse, che aveva riconosciuto in lui l'ex compagno di carcere Benedetto e coglie l'occasione per ricattarlo. Dumas ci spiega che al tempo del processo istruito contro Caderousse per l'omicidio del gioielliere, viene riconosciuto come esecutore materiale del delitto la moglie Carconta, rimasta poi uccisa nella lotta. Caderousse viene condannato ai lavori forzati a vita. Trasferito al carcere di Tolone, l\u00ec conosce Benedetto, un prigioniero che diventa suo compagno di catena. Edmond Dant\u00e8s sa molto bene che la libert\u00e0 di Benedetto \u00e8 necessaria per la piena riuscita del suo piano di vendetta. Cos\u00ec, travestito da Lord Wilmore, consegna una lima ai due prigionieri che prontamente usano per segare la catena e fuggire poi a nuoto (in questo modo Dant\u00e8s concede l'ennesima possibilit\u00e0 di riscatto a Caderousse).\nIntanto Dant\u00e8s manipola, con astuti stratagemmi, il mercato azionario e inizia un'opera di distruzione del patrimonio di Danglars. Preoccupato per le sue finanze, Danglars medita di far sposare Eug\u00e9nie (in realt\u00e0 gi\u00e0 promessa ad Albert de Morcerf) ad Andrea Cavalcanti che, a dire del Conte, \u00e8 portatore di una ingente fortuna famigliare. Edmond inoltre afferma di aver udito alcune voci poco chiare su presunte malefatte compiute da Fernand, il conte de Morcerf, quando prestava servizio in Grecia, spingendo cos\u00ec Danglars a fare ricerche su questo evento. Inoltre il crollo economico incrina ancora di pi\u00f9 la relazione tra Danglars e la moglie, a cui il banchiere rinfaccia anche la relazione con Debray.\nI dubbi su Morcerf ed il terzo avvelenamento.\nMentre Villefort non riesce a capacitarsi del perch\u00e9 il Conte di Montecristo voglia rovinare la sua posizione con la storia del figlio illegittimo avuto da Hermine Danglars, giunge a casa Villefort la signora di S. M\u00e9ran. I marchesi di S. M\u00e9ran erano giunti a Parigi da Marsiglia per concludere il matrimonio della nipote Valentine con Franz d'Epinay, ma durante il viaggio il marchese era morto. A poche ore dalla firma del contratto matrimoniale, quando Valentine e Maximilien Morrel gi\u00e0 si preparavano alla fuga insieme per non essere separati, la signora di S. M\u00e9ran muore, in circostanze simili al marito. Stavolta per\u00f2 il signor d'Avrigny, il medico di famiglia che era in casa Villefort, comunica a G\u00e9rard i suoi forti sospetti sulla tesi dell'avvelenamento. In seguito ai funerali dei S. M\u00e9ran, Villefort cerca di concludere al pi\u00f9 presto il contratto di matrimonio di Valentine, ma un nuovo colpo di scena sconvolge i suoi piani. Il signor Noirtier rende nota, alla presenza di Franz, G\u00e9rard, Valentine e altri, il resoconto della riunione bonapartista del 5 febbraio 1815, quella che segu\u00ec la morte del generale d'Epinay, il padre di Franz. Dal documento si evince come il generale fosse stato ucciso in duello dal presidente del comitato bonapartista; su precisa domanda di Franz, Noirtier conferma di essere lui l'assassino: a quel punto \u00e8 Franz a rinunciare al matrimonio con Valentine.\nIntanto il signor Danglars \u00e8 sempre pi\u00f9 propenso a dare in sposa Eug\u00e9nie ad Andrea Cavalcanti. Rompe cos\u00ec l'accordo con Morcerf, causando la rabbia di Fernand su cui, come riferisce a Montecristo, ha ricevuto infauste notizie a proposito di un affare a Giannina, in Grecia. Albert stesso viene a conoscenza della storia: Dant\u00e8s gli presenta infatti Hayd\u00e9e, che gli narra la storia della caduta (e morte) del padre, il pasci\u00e0 Al\u00ec-Tebelen di Giannina, grazie al tradimento di un ufficiale francese in cui il padre aveva riposto grande fiducia. Il Conte di Montecristo fa omettere per\u00f2 il nome di Morcerf nel racconto della giovane greca, lasciando il dubbio in Albert. In quelle ore appare sul giornale gestito da Beauchamp un trafiletto in cui si afferma che il pasci\u00e0 Al\u00ec-Tebelen fu tradito da un ufficiale di nome Fernand.\nAlbert, infuriato, sfida a duello Beauchamp per difendere l'onore del padre, ma il giornalista prende tempo in attesa di avere maggiori informazioni sull'accaduto.\nIn casa Villefort la situazione \u00e8 mutata nuovamente: dopo la confessione di Noirtier dell'omicidio del padre di Franz e il progetto di matrimonio fallito, Valentine viene reinserita nel testamento del nonno. Valentine \u00e8 nuovamente destinata ad ereditare l'intera fortuna di suo nonno e dei genitori della madre (la famiglia Saint-M\u00e9ran). H\u00e9loise, che cerca fortuna per suo figlio \u00c9douard, non perde tempo. Dopo aver avvelenato mortalmente i Saint-M\u00e9ran, cerca di assassinare Nortier (per far ereditare tutto a Valentine e poi ucciderla lasciando il patrimonio a suo figlio), ma il suo servo beve accidentalmente il veleno e muore. L'omicidio per\u00f2 viene scoperto dal dottore, il signor d'Avrigny, che spiega a Villefort la situazione, incolpando la figlia Valentine: il magistrato, sconvolto, supplica l'uomo di tenere nascosto il triplice assassinio ancora per qualche tempo.\nLa fine di Caderousse.\nUscito dalla casa di Danglars, dopo aver ottenuto dal banchiere la sicurezza sul matrimonio con Eug\u00e9nie, Andrea Cavalcanti/Benedetto viene a sapere che Caderousse lo vuole vedere: i due parlano a lungo, e Gaspard, avido, gli dice che i soldi che gli dava mensilmente non sono pi\u00f9 sufficienti. Caderousse ha saputo inoltre del suo prossimo matrimonio con Eug\u00e9nie Danglars, e quindi sa che pu\u00f2 alzare il tiro nelle sue richieste di denaro. Andrea gli racconta di essere convinto che il suo vero padre sia il Conte di Montecristo, che lo mantiene come Andrea Cavalcanti, dopo averlo affidato al maggiore Cavalcanti di cui non \u00e8 figlio. Caderousse \u00e8 assai interessato alla fortuna del Conte, e si fa descrivere la casa dove alloggia, chiaramente per compiervi un furto. La sera del giorno successivo Caderousse penetra in casa di Montecristo, che per\u00f2 \u00e8 l\u00e0 presente assieme al servitore muto Al\u00ec, avvisato da un biglietto anonimo (scritto ovviamente da Benedetto). Edmond, sotto le mentite spoglie dell'abate Busoni, coglie il ladro in flagrante. Caderousse chiede piet\u00e0 a Edmond, che gli rimprovera di aver sempre seguito la via sbagliata tutte le volte che la fortuna lo aveva tratto dai guai: sia dopo il regalo del diamante da parte di Busoni sia dopo la liberazione (ad opera di Lord Wilmore) dalla prigione, Caderousse si era dato ad azioni criminali. Alla fine Edmond lascia andare il ladro, sapendo che probabilmente sarebbe caduto vittima di un attentato da parte di Benedetto, che stava appostato fuori casa. Appena uscito dalla villa, infatti, Caderousse viene pugnalato dal giovane. Dant\u00e8s soccorre Caderousse in fin di vita, riesce a fargli firmare la denuncia contro Benedetto, e un istante prima che spiri gli rivela la sua vera identit\u00e0, ottenendo il sincero pentimento da parte del malfattore.\nIl processo a Mondego.\nBeauchamp, di ritorno da Giannina, si reca a casa di Albert con un documento che provava il tradimento del padre:\nAlbert cade nello sconforto, ma Beauchamp, in nome della loro amicizia, promette di tenere il segreto su ci\u00f2 che ha scoperto e permette all'amico di bruciare il foglio, unica prova.\nAlbert e il Conte di Montecristo partono per un breve periodo lontano da Parigi, in Normandia, ma il loro soggiorno viene interrotto dalla notizia della pubblicazione dello scandalo; su un giornale si leggeva infatti: \"Quell'ufficiale francese al servizio di Al\u00ec-Pasci\u00e0 di Janina di cui parlava tre settimane fa il giornale \"L'Impartial\" e che non soltanto vend\u00e9 la fortezza di Janina, ma anche il suo benefattore ai turchi, si chiamava di fatto a quell'epoca Fernand, come bene hanno scritto i nostri stimabili colleghi; ma in seguito questo signore ha aggiunto al suo vero nome un titolo di nobilt\u00e0: oggi \u00e8 conosciuto come il conte Morcef e fa parte della Camera dei Pari\".\nAlbert si precipita a Parigi a casa di Beauchamp, e l'amico gli narra gli ultimi avvenimenti: il dossier su Morcerf era stato portato alla redazione di un importante giornale da un uomo venuto da Giannina, il quale aveva fatto intendere di essere pronto a rivolgersi ad un'altra testata in caso di rifiuto di pubblicazione. La notizia si era sparsa velocemente, arrivando alla Camera dei Pari dove, in presenza del conte Morcerf, era stato chiesto ed ottenuto un processo per stabilire la verit\u00e0. Il racconto di Beauchamp prosegue: la sera stessa il processo ha inizio e Fernand tesse un'apologia che, grazie alla sua parlantina, riesce a convincere molti membri della commissione, gi\u00e0 ben disposti in suo favore. Quando ormai la situazione sembra volgere al meglio per Morcerf, una lettera che annuncia una testimonianza diretta dei fatti viene posta all'attenzione del presidente della commissione. La commissione decide di ascoltare la testimonianza. Hayd\u00e9e, con sgomento di Morcerf, si presenta alla commissione, portando prove inconfutabili della sua identit\u00e0 regale. Inizia poi a raccontare la sua storia, partendo dal tradimento di Fernand, l'uccisione del padre, la sua vendita e quella di sua madre come schiave, fino al momento in cui venne comprata dal Conte di Montecristo al mercato degli schiavi di Costantinopoli. Nonostante Fernand si rifiuti di riconoscere Hayd\u00e9e, lei accusa davanti alla commissione il conte de Morcerf, reo di assassinio, tradimento e menzogna. Messo alle strette, Mondego si rifiuta di rispondere e scappa via dalla sala come un pazzo. Viene emessa dunque la sentenza: il conte Morcerf viene giudicato colpevole di tradimento.\nI Morcerf contro Montecristo.\nTerminato il racconto, Albert desidera compiere vendetta contro colui che ha scatenato questo inferno contro il padre: su indicazione di Beauchamp si reca da Danglars, il quale gli dice di aver chiesto informazioni su Morcerf a Giannina in seguito ad un dubbio instillatogli dal Conte di Montecristo. Allora Albert raggiunge il conte all'Op\u00e9ra, lo incolpa per la rovina di suo padre e pubblicamente lo sfida a duello per il mattino successivo: la rabbia di Albert si scontra con la placidit\u00e0 del Conte, sicuro della vittoria e ben intenzionato ad uccidere il giovane, fino a poche ore prima suo amico. Merc\u00e9d\u00e8s, che ha seguito il figlio a teatro, si reca segretamente a casa del Conte di Montecristo e, affrontandolo come Edmond Dant\u00e8s (era l'unica ad averlo riconosciuto), gli chiede di risparmiare Albert, in nome di quell'amore che un tempo li legava. Durante questo colloquio Edmond le rivela la verit\u00e0 sul suo arresto e sull'imprigionamento, le spiega che il suo compito adesso \u00e8 vendicarsi per quei quattordici anni di prigione, di dolore e di sofferenze. Ma alla fine il Conte cede davanti alle richieste di colei che ha tanto amato: affronter\u00e0 dunque Albert in duello, ma con l'intento di farsi uccidere. Edmond prepara tutto, scrive il testamento, dice addio a Hayd\u00e9e, si congeda da amici e servitori. Il mattino dopo, sul campo del duello e alla presenza di testimoni, inaspettatamente Albert si scusa pubblicamente con il Conte; Merc\u00e9d\u00e8s infatti, per salvare la vita ad Edmond, aveva rivelato tutta la verit\u00e0 al figlio.\nAlbert e Merc\u00e9d\u00e8s progettano poi di abbandonare la loro casa e di partire per ricostruirsi una vita. Mentre i due stanno facendo i preparativi per la partenza, il conte Morcerf, ormai caduto in disgrazia, si reca da Montecristo per affrontarlo. I due parlano, ed Edmond si rivela a Morcerf come Dant\u00e8s: sconvolto, Fernand fugge via ma, arrivato alla sua casa, vede il figlio e la moglie che se ne vanno senza un saluto. Distrutto per la perdita di tutto ci\u00f2 che aveva, Fernand si spara. Albert e Merc\u00e9d\u00e8s decidono di rifiutare l'eredit\u00e0 loro spettante (che viene donata in beneficenza) e si risolvono di alloggiare per qualche giorno in un piccolo albergo, poi decidono il da farsi: Albert partir\u00e0 per l'Africa come soldato affinch\u00e9 possa ricostruire il suo onore sotto il nome di Herrera (il cognome da nubile di sua madre), mentre Merc\u00e9d\u00e8s torner\u00e0 ad una vita solitaria a Marsiglia nella casa del vecchio padre di Edmond Dant\u00e8s, donatale da quest'ultimo.\nUn matrimonio all'aria.\nNello stesso periodo H\u00e9loise cerca di concludere il suo piano diabolico: tenta di uccidere Valentine, facendo in modo che \u00c9douard riceva tutta l'eredit\u00e0. Durante una visita a casa di Morrel la giovane viene presa dagli stessi attacchi che il veleno della signora Villefort procurava. Morrel si precipita da Montecristo, mentre Villefort va a chiedere aiuto al dottore d'Avrigny. Edmond dice a Morrel di essere a conoscenza del dramma mortale che colpisce la famiglia Villefort, e di esserne indifferente; quando per\u00f2 vede la disperazione del giovane e viene a sapere del suo amore per Valentine, lo assicura che far\u00e0 di tutto per risolvere la situazione. Intanto a casa Villefort ci sono buone notizie: Valentine \u00e8 ancora viva. Come Noirtier fa capire a d'Avrigny, egli da tempo aveva intuito che avrebbero avvelenato la nipote, e fino a quel momento era riuscito a salvarla dandole ogni giorno un poco della sostanza mortale, neutralizzandone cos\u00ec parzialmente gli effetti: infatti tale sostanza a base di brucnina (mortale per una persona in salute) viene utilizzata come medicinale per curare Noirtier.\nIntanto Danglars \u00e8 sull'orlo della rovina, l'unico modo per uscirne \u00e8 dare in sposa Eug\u00e9nie ad Andrea Cavalcanti, anche se la giovane non vuole, noncurante della distruzione del benessere della famiglia (anche se sa che la madre ha raggranellato abbastanza per tirare avanti). Infatti tutto quello che rimane a Danglars \u00e8 una buona reputazione e 5.500.000 franchi, di cui 5.000.000 da rendere a degli ospizi. Per questo motivo Danglars vuole dare la figlia in moglie al \"principe\" Cavalcanti: la dote in denaro che avrebbe ricevuto avrebbe di certo risollevato le sue finanze. Dietro alle pressanti richieste del padre, Eug\u00e9nie accetta di sposare Cavalcanti, o almeno cos\u00ec gli fa credere. Qualche giorno dopo gran parte della Parigi che conta \u00e8 a casa Danglars per assistere alla firma del contratto di matrimonio tra Eug\u00e9nie ed il principe Andrea Cavalcanti. Al suo arrivo nella casa il Conte di Montecristo racconta, mentre i preparativi per il contratto stanno per essere ultimati, che aveva fornito al Procuratore Villefort delle nuove prove sull'omicidio di Caderousse; sentendo questa notizia Andrea Cavalcanti si dilegua (verr\u00e0 per\u00f2 catturato la mattina dopo). Pochi istanti dopo i gendarmi irrompono in casa Danglars per arrestare Andrea, ovvero Benedetto, spiegando che si tratta di forzato fuggito dalla galera, ora accusato dell'omicidio di Caderousse. Approfittando della confusione generale Eug\u00e9nie, assieme alla sua amante lesbica d'Armilly, fugge via dalla Francia in panni maschili per vivere finalmente secondo i suoi desideri.\nIn una sera Danglars \u00e8 rovinato: ha perso la figlia e il matrimonio che doveva risollevare le sue finanze.\nIl funerale e il fallimento.\nLa signora Danglars si reca da Villefort per chiedergli se poteva rinviare il processo di Benedetto/Andrea Cavalcanti, per poter aver tempo di risistemare la situazione famigliare, ma il procuratore del re \u00e8 inamovibile.\nMontecristo affitta (sotto le mentite spoglie dell'abate Busoni) una casa confinante con quella dei Villefort e sorveglia la stanza di Valentine, impedendo pi\u00f9 volte che H\u00e9loise de Villefort la avveleni: si introduce infatti nella stanza e sostituisce le bevande mortali con sostanze benefiche. Una notte Edmond si rivela a Valentine, le fa scoprire l'identit\u00e0 del suo assassino e la rassicura sul fatto che presto tutti i problemi saranno risolti. Poi fa bere alla giovane una mistura che la fa cadere in un coma indotto: in questo modo tutti, compresa H\u00e9loise, credono che sia morta. La notizia della morte getta nella disperazione Morrel, Noirtier e Villefort; Morrel, disperato, chiede a gran voce che Villefort trovi l'assassino. Noirtier rivela al figlio l'identit\u00e0 dell'omicida (H\u00e9loise): G\u00e9rard, scioccato, chiede tre giorni di silenzio a Morrel e d'Avrigny, entro i quali avr\u00e0 punito il colpevole. Intanto le esequie della morta Valentine vengono affidate all'abate Busoni: in questo modo Edmond pu\u00f2 proseguire con il suo piano.\nMentre si svolge il funerale di Valentine, il Conte di Montecristo si reca da Danglars e gli chiede cinque milioni in ossequio al loro accordo: il Conte aveva infatti presso Danglars un credito di sei milioni di franchi e, avendone in precedenza presi novecentomila, poteva in qualsiasi momento chiederne il resto.\nLa reputazione di Danglars \u00e8 cos\u00ec destinata ad essere rovinata: \u00e8 costretto a venire meno alla richiesta del Conte oppure a quella degli ospizi; sceglie di pagare il Conte fornendo il denaro (cinque assegni da un milione di franchi l'uno) in cambio di una ricevuta generale di sei milioni con il quale il loro conto \u00e8 regolato. Danglars quindi fugge a Roma per riscuotere (dalla casa Thomson e French) la lettera di credito in contanti e poter vivere in maniera agiata ma necessariamente anonima con i cinque milioni che avrebbe dovuto rendere agli ospizi.\nLa rovina di Villefort.\nEdmond incontra Morrel dopo il funerale di Valentine e gli impedisce di suicidarsi: rivelatosi a lui come il salvatore di suo padre e come Edmond Dant\u00e8s, gli chiede un mese di tempo per sistemare le cose, promettendogli che al termine di quel periodo non si opporr\u00e0 al suo intento suicida, anzi lo aiuter\u00e0.\nIntanto il processo di Benedetto/Andrea si avvicina: in un colloquio in prigione Bertuccio gli rivela l'identit\u00e0 del vero padre. Arriva intanto il giorno fatidico, in cui G\u00e9rard de Villefort ha giurato di farla pagare all'assassino di Valentine. Villefort ha un confronto con H\u00e9loise: come un giudice elenca le accuse dei quattro omicidi, mentre la moglie attonita, non risponde. Alla fine, con fare terribile e risoluto, il procuratore pone davanti alla moglie due soluzioni per fare giustizia: o il processo e l'esecuzione pubblica, che disonorerebbe tutta la famiglia, o il suicidio tramite il suo stesso terribile veleno. Detto questo Villefort lascia la moglie per recarsi al processo di Andrea.\nDi fronte alla Corte d'assise e alle molte persone che erano venute ad assistere, il processo ha inizio: Villefort legge l'atto d'accusa, conciso ed eloquente, gi\u00e0 pronosticando la sentenza. Quando gli \u00e8 data la parola, Andrea rivela che \u00e8 in realt\u00e0 il figlio di Villefort salvato dopo che questi lo aveva seppellito vivo, nella famosa notte tra il 27 settembre e il 28 settembre 1817, nella casa d'Auteuil. Villefort, sorpreso e distrutto dalla rivelazione di quel terribile segreto, ammette la sua colpa e se ne va dal tribunale. Villefort, con il dolore e la disperazione nel cuore, si ricorda allora di ci\u00f2 che aveva detto alla moglie poche ore prima e, sentendosi colpevole quanto lei, decide di fermarne il suicidio. Il suo progetto \u00e8 di fuggire dalla Francia, e farsi una nuova vita, finalmente felice. Ma, tornato a casa, G\u00e9rard trova la moglie H\u00e9loise che spira pochi istanti dopo averlo visto; cerca disperatamente il figlio \u00c9douard ma lo trova senza vita, con un foglio sul petto.&lt;br&gt;Disperato, ed in cerca di conforto, Villefort si precipita a casa del padre: il vecchio Noirtier \u00e8 in compagnia dell'abate Busoni; quest'ultimo si toglie il travestimento e si mostra a Villefort come Edmond Dant\u00e8s. Dant\u00e8s si confronta con Villefort che, impazzito dal dolore, gli mostra la moglie ed il figlio morti:\nDant\u00e8s cerca di riportare in vita \u00c9douard, ma fallisce. Distrutto dallo spettacolo di morte lasciato in casa Villefort (che si chiude con la pazzia di G\u00e9rard), Edmond prende con s\u00e9 Morrel e assieme lasciano Parigi.\nRedenzione.\nL'addio a Merc\u00e9d\u00e8s.\nA Marsiglia, mentre Morrel va a trovare la tomba del padre, Edmond incontra Merc\u00e9d\u00e8s (che aveva appena salutato il figlio Albert in partenza per l'Africa) nella casa del vecchio Louis Dant\u00e8s. I due parlano a lungo: Merc\u00e9d\u00e8s non odia l'uomo che ha davanti, ma anzi rimprovera s\u00e9 stessa per le scelte sbagliate che ha fatto e per non aver avuto fede in Dio quando era il momento. Alla fine, le strade dei due, un tempo giovani e felicemente innamorati, si dividono: la catalana rester\u00e0 a Marsiglia, pregando per il figlio Albert (in missione con gli Spahis in Africa) e vivendo pensando ai momenti felici passati con Edmond Dant\u00e8s prima della prigionia. Edmond poi parte, per completare i suoi piani.\nI dubbi e il passato.\nLa morte inaspettata, e di certo non voluta, del figlio di Villefort, \u00c9douard, fa sorgere in Edmond Dant\u00e8s una serie di dubbi sulla sua opera di \"giustiziere divino\". \u00c8 vero che nei sei mesi trascorsi a Parigi egli \u00e8 riuscito a compiere quasi del tutto la sua vendetta, ma nel suo cuore sente che qualcosa non va e forse la sua vendetta si \u00e8 spinta troppo oltre.\nLe incertezze lo portano, cos\u00ec, ad un viaggio nel passato: si reca al Castello d'If, che ormai non \u00e8 pi\u00f9 una prigione, bens\u00ec una sorta di museo aperto ai turisti. Qui visita la sua vecchia cella e quella dell'amico Faria. Disperatamente in cerca di un segno che possa cancellare ogni dubbio e rimorso, Dant\u00e8s riesce a venire in possesso del trattato filosofico che il vecchio abate italiano aveva scritto durante la sua prigionia. L'epigrafe del manoscritto recitava:\n\u00ab Tu strapperai i denti al drago, tu calpesterai i leoni, ha detto il Signore. \u00bb \nTali parole rincuorano Edmond, che vi vede una conferma della giustizia per ci\u00f2 che aveva fatto ai suoi nemici, e del carattere divino che aveva dato alla sua missione di vendetta.\nDanglars e Dant\u00e8s.\nMentre il Conte di Montecristo si allontana da Marsiglia, Danglars giunge a Roma: subito si reca alla casa Thomson e French, dove si fa dare una lettera da cui risulta essere possessore di un credito di cinque milioni di franchi. Intenzione del banchiere \u00e8 passare da Venezia, riscuotere una parte del denaro, poi recarsi a Vienna per stabilirvisi. Partita da Roma, la carrozza viene per\u00f2 intercettata da Luigi Vampa e la sua banda, avvisati per tempo dal Conte di Montecristo. Ricondotto nelle campagne romane, Danglars viene portato alle catacombe di San Sebastiano e rinchiuso nella stessa cella in cui era stato rinchiuso mesi addietro Albert de Morcerf. La prigionia di Danglars risulta subito molto particolare: ad ogni richiesta di cibo o bevande, questi gli vengono serviti celermente e sono di grande qualit\u00e0, ma col difetto di avere un prezzo esorbitante, che Danglars, pur a malincuore, paga con assegni al portatore. Ben presto per\u00f2 il banchiere si stanca dello \"scherzo\", e domanda di parlare con il capo: Vampa allora gli chiede, in cambio della libert\u00e0, cinque milioni di franchi. Danglars rifiuta. Ma col passare dei giorni la fame e la sete diventano insopportabili, cos\u00ec il banchiere cede, tanto che, nel giro di meno di due settimane, non gli rimangono che cinquantamila franchi. Invece di spendere tale cifra, egli la conserva, sperando di essere liberato prima di morire di stenti, e poter cos\u00ec sopravvivere con quei denari.\nAlla fine, esausto, ridotto ad uno straccio, reso disperato dalla fame, Danglars supplica Vampa, pronto a cedere anche quegli ultimi soldi che gli restavano in cambio non gi\u00e0 della libert\u00e0 ma della vita; in quel momento giunge il Conte di Montecristo che, ottenuto il sincero pentimento del banchiere, lo perdona. Poi, svelatagli la sua identit\u00e0, gli lascia i cinquantamila franchi, mentre i cinque milioni vengono restituiti agli ospizi. Infine il Conte d\u00e0 ordine a Vampa di rifocillare bene Danglars, e poi di rendergli la libert\u00e0.\nUna nuova vita.\n\u00c8 il 5 ottobre 1838. Maximilien Morrel, sempre sconvolto per la perdita di Valentine, approda sull'isola di Montecristo, dove il Conte lo aspetta: la scadenza del mese \u00e8 finalmente arrivata, e l'ora della morte del giovane Morrel si avvicina. Il Conte lo fa accomodare nel suo palazzo sotterraneo: qui gli fa ingerire dell'hashish, e fa entrare Valentine. Morrel, sotto l'effetto della droga, vedendo l'amata defunta crede di essere morto. Intanto Dant\u00e8s affida Hayd\u00e9e a Valentine, chiedendole di proteggerla e di comportarsi con lei come una sorella. Egli, infatti, ora che la sua missione era definitivamente compiuta, ha intenzione di partire solo, ma Hayd\u00e9e, anche lei l\u00ec presente, si oppone alla partenza e gli schiude il suo cuore: la giovane greca offre ad Edmond un nuovo amore ed una nuova vita, che forse Edmond sente di meritarsi.\nFinito l'effetto della droga, Maximilien si sveglia e Valentine gli rivela come sia stata salvata dal Conte di Montecristo (dal tentativo di avvelenamento da parte della matrigna), e di come sia stata portata l\u00ec, dopo il finto funerale, in attesa di ricongiungersi con lui.\nL'indomani Montecristo e Hayd\u00e9e lasciano insieme l'isola. Prima di partire, Edmond lascia al servo Jacopo una lettera da consegnare a Maximilien e Valentine, in cui tra l'altro il Conte li rende eredi di parte della sua immensa fortuna."}
{"id": "4405378", "revid": "287204", "url": "https://it.wikipedia.org/wiki?curid=4405378", "title": "Movie Drugstore", "text": "Movie Drugstore \u00e8 un programma televisivo settimanale in onda su Rai Movie nel 2013.\nIl programma.\nIl programma \u00e8 l'evoluzione del magazine \"Drugstore\", andato in onda su Rai Movie nel 2012.\nIl programma va in onda dall'11 febbraio 2013, e viene trasmesso da Rai Movie, canale tematico RAI del digitale terrestre e/o della piattaforma satellitare Tiv\u00f9sat. \u00c8 condotto da Miriam Leone e Livio Beshir e va in onda ogni luned\u00ec in seconda serata, alle ore 23:10 circa.\nTra le novit\u00e0 del programma, la presenza di ospiti in studio e servizi esterni con Livio Beshir che segue festival, anteprime ed eventi legati al mondo della celluloide. Inoltre vi sono interviste esclusive, collegamenti via web con i grandi personaggi del cinema, brevi monografie su star e generi cinematografici, nuove rubriche e \"telecamere di sorveglianza\" per sapere ci\u00f2 che succede nel mondo del grande schermo.\nPer ventitr\u00e9 puntate Miriam Leone accompagna l'ospite della settimana tra i diversi \u2018reparti\u2019 del nuovo studio, un vero e proprio drugstore all'americana, dove ogni reparto \u00e8 una rubrica dedicata ad un genere cinematografico diverso - Romance, Action, Thriller, Comedy, il \u2018piccante\u2019 Reparto X e molto altro - per scoprire gli \"articoli in offerta\". Tra i reparti, anche i \u201cNuovi arrivi\u201d della settimana con un focus su tre trailer di tre generi cinematografici per conoscere i film da non perdere, in uscita o gi\u00e0 nelle sale, e la programmazione di Rai Movie, che propone i tre migliori film in onda sul canale. Nella rubrica anche highlights per scoprire ogni settimana una pellicola che ha fatto la storia del cinema attraverso le sue cinque scene pi\u00f9 forti e significative. Non mancher\u00e0 il reparto \u2018sorveglianza\u2019: sei \u2018telecamere\u2019 riveleranno cosa succede in altrettanti luoghi del mondo del cinema e dello showbiz internazionale, dalle principali rassegne cinematografiche al gossip."}
{"id": "4405383", "revid": "767487", "url": "https://it.wikipedia.org/wiki?curid=4405383", "title": "Trofeo Franco Balestra 2011", "text": "Il Trofeo Franco Balestra 2011, trentacinquesima edizione della corsa e valida come evento dell'UCI Europe Tour 2011 categoria 1.2, si svolse il 13 marzo 2011 su un percorso totale di circa 169,8\u00a0km. Fu vinto dall'italiano Alessandro Mazzi che termin\u00f2 la gara in 4h14'50\", alla media di 39,979\u00a0km/h.\nPartenza con 180 ciclisti, dei quali 76 portarono a termine il percorso."}
{"id": "4405390", "revid": "410660", "url": "https://it.wikipedia.org/wiki?curid=4405390", "title": "Il truffacuori - Professionista in separazioni", "text": ""}
{"id": "4405401", "revid": "28592", "url": "https://it.wikipedia.org/wiki?curid=4405401", "title": "Repubblica Autonoma dei Karakalpak", "text": ""}
{"id": "4405403", "revid": "28592", "url": "https://it.wikipedia.org/wiki?curid=4405403", "title": "Syrdar'ja", "text": ""}
{"id": "4405405", "revid": "486946", "url": "https://it.wikipedia.org/wiki?curid=4405405", "title": "Regione di Sirdarja", "text": ""}
{"id": "4405409", "revid": "125114732", "url": "https://it.wikipedia.org/wiki?curid=4405409", "title": "Caduta di Saigon", "text": "La caduta di Saigon o liberazione di Saigon fu la battaglia finale della guerra del Vietnam e della campagna di Ho Chi Minh, e diede il via alla riunificazione del Vietnam in un unico Stato socialista guidato dal Partito Comunista del Vietnam.\nLa caduta della capitale del Vietnam del Sud avvenne il 30 aprile 1975 quando le truppe dell'Esercito Popolare del Vietnam del Nord e dei Viet Cong superarono le ultime, deboli resistenze.\nIn seguito alla decisione del Congresso americano di annullare, per l'anno 1975-1976, ogni forma di sovvenzione al Vietnam del Sud, il Vietnam del Nord inizi\u00f2 da gennaio 1975 una campagna militare per la definitiva invasione del Sud. Le Forze nord vietnamite, sotto il comando del generale V\u0103n Ti\u1ebfn D\u0169ng, iniziarono il loro attacco finale su Saigon, la cui difesa era sotto il comando del generale Nguyen Van Toan, il 29 aprile, con un bombardamento di artiglieria pesante. Durante questo bombardamento, all'Aeroporto Internazionale Tan Son Nhat, furono uccisi Charles McMahon e Darwin Judge, le ultime vittime americane della Guerra del Vietnam.\nNel pomeriggio del giorno successivo, truppe corazzate nord vietnamite avevano occupato i punti pi\u00f9 importanti all'interno della citt\u00e0 senza incontrare particolari resistenze ed innalzavano la loro bandiera sul palazzo presidenziale sud-vietnamita. Il governo del Vietnam del Sud si arrese poco dopo. La citt\u00e0 fu subito ribattezzata Citt\u00e0 di Ho Chi Minh, in onore del capo storico comunista Ho Chi Minh.\nLa caduta della citt\u00e0 era stata preceduta dall'evacuazione di quasi tutto il personale civile e militare americano a Saigon, insieme a decine di migliaia di civili vietnamiti del Sud. L'evacuazione era culminata nell'operazione denominata \"Operation Frequent Wind\", la pi\u00f9 grande evacuazione della storia attuata per mezzo di elicotteri. Oltre alla fuga dei rifugiati, la fine della guerra e l'istituzione di nuove regole da parte del governo contribuirono poi ad un calo della popolazione della citt\u00e0. L'avvenimento diede inizio ad un periodo di transizione che port\u00f2 alla riunificazione formale del Vietnam del Nord e del Vietnam del Sud nella Repubblica Socialista del Vietnam.\nNomi storiografici internazionali.\nA questo evento sono stati applicati diversi nomi: il governo vietnamita solitamente si riferisce alla liberazione di Saigon con il termine \"la liberazione del Sud\" (\"Giai Phong o Mien Nam\"), ma l'evento \u00e8 conosciuto in patria anche come \"Incidente del 30 aprile\" (\"Su kien 30 thang 4\"). Mentre i dissidenti vietnamiti rifugiati d'oltremare si riferiscono a tale giorno come \"il giorno che abbiamo perso il nostro paese/nazione\", (\"Ngay mat n\u01b0oc\"), oppure \"giorno del ricordo\" (\"Ngay Quoc Han\") o \"aprile nero\" (\"Thang Tu Djen\"), nella storiografia occidentale prevale quasi unicamente l'espressione \"caduta di Saigon\".\nL'avanzata Nord Vietnamita.\nLa rapidit\u00e0 con la quale la posizione del Vietnam del Sud croll\u00f2 nel 1975 fu una sorpresa per la maggior parte degli osservatori americani e sudvietnamiti e, probabilmente, anche per i Vietnamiti del Nord e loro alleati. Ad esempio, in una nota preparata dalla CIA e dallo spionaggio dell'esercito pubblicata il 5 marzo, si indicava come il Vietnam del Sud avrebbe potuto resistere per l'attuale stagione secca, cio\u00e8 almeno fino al 1976. Queste previsioni si rivelarono un grave errore: il generale Dung stava preparando una grande offensiva nelle Montagne Centrali (\"Tay Nguyen\") del Vietnam la quale, iniziata il 10 marzo, port\u00f2 alla conquista di Buon Ma Thuot. L'esercito della Repubblica del Vietnam del Sud inizi\u00f2 una ritirata disordinata e costosa, sperando di ridistribuire le proprie forze e tenere la parte meridionale del Vietnam del Sud, forse in un'enclave a sud del 13\u00ba parallelo nord.\nAlla fine di marzo del 1975 il Vietnam del Nord, supportato da artiglieria e carri armati, continu\u00f2 a marciare verso Saigon catturando le principali citt\u00e0 del Vietnam del Sud poste nei pressi dei confini settentrionali, Hu\u1ebf il 25 e \u0110\u00e0 N\u1eb5ng il 28. Lungo la strada, si videro ritiri disordinati dei sudvietnamiti e la fuga dei profughi, con pi\u00f9 di 300.000 profughi dalla sola Da Nang annullando le prospettive di una controffensiva dei sudvietnamiti. Dopo la perdita di Da Nang, le possibilit\u00e0 di una controffensiva erano gi\u00e0 state dichiarate inesistenti dagli ufficiali della CIA presenti in Vietnam, i quali sostenevano che solo un bombardamento con i B-52 contro Hanoi avrebbe potuto fermare il Vietnam del Nord.\nA partire dall'8 aprile 1975 il Politburo del Vietnam del Nord, che a marzo aveva raccomandato a Dung cautela, telegraf\u00f2 allo stesso ordinandogli di continuare con \"vigore un incessante attacco fino al cuore di Saigon\". Il 14 aprile, l'ufficio politico ribattezz\u00f2 la campagna verso sud come \"campagna di Ho Chi Minh\", in onore del leader rivoluzionario Ho Chi Minh, morto nel 1969, nella speranza di vincere prima dell'anniversario del suo compleanno, il 19 maggio. Nel frattempo, il Vietnam del Sud falliva il tentativo di ottenere un aumento degli aiuti militari da parte degli Stati Uniti, nonostante il Presidente Nguy\u1ec5n V\u0103n Thi\u1ec7u sperasse in un rinnovato supporto americano.\nIl 9 aprile le forze nordvietnamite raggiunsero Xu\u00e2n L\u1ed9c, l'ultima linea difensiva prima di Saigon. Nella citt\u00e0 la 18\u00aa Divisione sudvietnamita port\u00f2 avanti l'ultima resistenza e mantenne la citt\u00e0, attraverso duri combattimenti, per diversi giorni. Le forze nordvietnamite presero Xu\u00e2n L\u1ed9c il 20 aprile dopo gravi perdite. La linea del fronte con il Vietnam del Nord era ora a 42\u00a0km (26 miglia) dal centro della capitale Saigon. La vittoria a Xu\u00e2n L\u1ed9c aveva allontanato molte truppe sudvietnamite dal delta del Mekong, aprendo cos\u00ec alle forze nordvietnamite la via per circondare la citt\u00e0. Il 27 aprile 100.000 soldati furono posti intorno alla citt\u00e0 e con le poche truppe del sud-vietnamite rimaste, la caduta della citt\u00e0 venne sostanzialmente dichiarata.\nIl generale Nguy\u1ec5n V\u0103n To\u00e0n, comandante del III Corpo delle forze sudvietnamite, aveva predisposto cinque centri di resistenza per difendere Saigon, collegati in modo da avvolgere l'intera area est, nord e ovest della citt\u00e0: il fronte Cu Chi a nordovest era difeso dalla 25\u00aa Divisione, il fronte Binh Duong a nord dalla 5\u00aa Divisione, il fronte Bien Hoa a nordest dalla 18\u00aa Divisione, i fronti Vung Tau e Linea 15 a sudest erano sotto la responsabilit\u00e0 della 1\u00aa Brigata aerotrasportata e da un battaglione della 3\u00aa Divisione. Il fronte Long An, sotto la responsabilit\u00e0 del Distretto militare della Capitale, era difeso da elementi della riorganizzata 22\u00aa Divisione. Le truppe sudvietnamite intorno a Saigon erano circa 60.000. I profughi che si erano diretti a Saigon, all'interno dei quali c'erano molti soldati sudvietnamiti, avevano aumentato il numero delle truppe oltre le 250.000 unit\u00e0, ma molte di queste unit\u00e0 erano malconce e senza leader e di conseguenza determinarono una maggiore anarchia nella citt\u00e0.\nL'evacuazione.\nLa rapida avanzata delle forze nordvietnamite nel mese di marzo e all'inizio di aprile fece crescere la preoccupazione a Saigon: durante la guerra la citt\u00e0 aveva vissuto una situazione abbastanza tranquilla e le sofferenze per la popolazione furono relativamente lievi, mentre ora si trovava sotto attacco diretto. Molti temevano che le forze comuniste, una volta conquistata la citt\u00e0, avrebbero portato avanti una sanguinosa rappresaglia. Nel 1968 le forze nordvietnamite e i Viet Cong avevano occupato Hu\u1ebf per quasi un mese, e successivamente alla riconquista da parte delle forze americane e dell'ARVN furono trovate delle fosse comuni.\nSecondo uno studio preparato per la missione statunitense in Vietnam, le forze comuniste avevano indicato gli ufficiali dell'ARVN, i cattolici, intellettuali, uomini d'affari e altri come sospetti controrivoluzionari. Pi\u00f9 di recente, otto cittadini americani erano scomparsi da Bu\u00f4n Ma Thu\u1ed9t e resoconti di decapitazioni ed esecuzioni erano giunti da Hu\u1ebf e \u0110\u00e0 N\u1eb5ng, per lo pi\u00f9 generati dalla propaganda di governo. Molti americani e cittadini di paesi alleati degli Stati Uniti vollero lasciare la citt\u00e0 prima della caduta e molti sudvietnamiti, soprattutto quelli collegati agli Stati Uniti ed al governo del sud, fecero lo stesso.\nGi\u00e0 alla fine di marzo alcuni americani lasciarono la citt\u00e0, e dieci famiglie partirono il 31 marzo. I voli da Saigon, prenotati in circostanze relativamente normali, erano pieni. Durante il mese di aprile le evacuazioni aumentarono velocemente, cos\u00ec il Defense Attach\u00e9 Office (DAO) cominci\u00f2 a trasferire il personale non essenziale. Molti americani criticarono il DAO per il rifiuto di evacuare anche i loro amici vietnamiti o dipendenti dello stesso, tra cui figuravano mogli e bambini. Per il DAO era illegale spostare queste persone sul suolo americano e ci\u00f2, inizialmente, ridusse il tasso di partenza. Successivamente, per\u00f2, il DAO incominci\u00f2 a trasportare illegalmente vietnamiti senza documenti alla base statunitense Clark nelle Filippine.\nIl 3 aprile, il Presidente americano Gerald Ford annunci\u00f2 l'Operazione Babylift, la quale avrebbe evacuato 2.000 orfani dal paese. Uno dei degli aerei Lockheed C-5 Galaxy coinvolti nell'operazione ebbe un incidente e 155 persone, tra passeggeri ed equipaggio, morirono; il morale dello staff americano ne venne fortemente colpito. Oltre ai 2.000 orfani del Babylift, con l'Operazione New Life vennero trasferiti pi\u00f9 di 110.000 rifugiati vietnamiti.\nI piani dell'amministrazione USA.\nA questo punto l'amministrazione Ford aveva iniziato a pianificare l'evacuazione completa della presenza americana dal Vietnam del Sud. La pianificazione fu complicata da preoccupazioni pratiche, legali e strategiche. L'amministrazione era divisa sul modo di evacuare: i responsabili del Pentagono volevano evacuare il pi\u00f9 velocemente possibile, per evitare il rischio di perdite o altri incidenti.\nL'ambasciatore degli Stati Uniti nel Vietnam del Sud, Graham Martin, era tecnicamente il comandante sul campo per ogni evacuazione, dal momento che le evacuazioni erano di competenza del Dipartimento di Stato; Martin attir\u00f2 le ire di molti al Pentagono per voler mantenere l'evacuazione pi\u00f9 tranquilla ed ordinata possibile: il suo desiderio era quello di evitare il caos totale e impedire la possibilit\u00e0 che i sudvietnamiti si rivoltassero contro gli americani, al fine di non avere spargimenti di sangue durante l'evacuazione.\nFord approv\u00f2 un piano, mediato tra le opposte visioni, secondo il quale tutti, tranne 1.250 americani, sarebbero stati evacuati velocemente. I rimanenti 1.250 avrebbero lasciato il paese solo quando l'aeroporto sarebbe stato minacciato; tra questi, il maggior numero possibile di profughi vietnamiti sarebbe stato evacuato.\nIl piano di evacuazione americano fu organizzato in contrasto con le politiche di altre amministrazioni. Ford continuava a sperare di poter fornire altri aiuti al Vietnam del Sud e durante il mese di aprile tent\u00f2 di ottenere dal Congresso lo stanziamento di 722 milioni di dollari, mediante i quali ricostituire una parte delle forze armate sud vietnamite andate distrutte. Kissinger si oppose ad una evacuazione totale fino a quando l'opzione degli aiuti rimase sul tavolo, in quanto la rimozione delle forze americane avrebbe significato una perdita di fiducia in Thi\u1ec7u ed un suo grave indebolimento.\nInoltre c'era preoccupazione nell'amministrazione per quanto riguardava l'utilizzo delle forze armate nelle azioni di evacuazione e di supporto alle stesse; ci si chiedeva se ci\u00f2 fosse stato possibile in virt\u00f9 della legge War Powers Resolution, all'epoca appena approvata. I legali della Casa Bianca affermarono che l'utilizzo delle forze americane per salvare i cittadini in pericolo era conforme alla legge, ma non si sapeva se un loro intervento per il ritiro dei rifugiati sarebbe stato legittimo o meno.\nIl problema dei profughi.\nMentre i cittadini americani ebbero, a livello generale, la garanzia di lasciare il paese semplicemente presentandosi ad un centro di evacuazione, i sudvietnamiti che volevano lasciare Saigon prima che cadesse spesso fecero ricorso a soluzioni indipendenti. I pagamenti sottobanco necessari per ottenere un passaporto e un visto di uscita aumentarono di sei volte e il prezzo di un trasbordo marittimo triplic\u00f2. Quelli che avevano propriet\u00e0 nella citt\u00e0 furono spesso costretti a svenderla o abbandonarla del tutto: il prezzo di svendita di una casa fu particolarmente impressionante, tagliato al 75% in un periodo di due settimane. I visti americani erano di enorme valore e vietnamiti in cerca di patroni americani pubblicarono negli annunci sui giornali. In un annuncio si leggeva: \"In cerca di genitori adottivi. Studenti diligenti poveri\" seguito da nomi, date di nascita e numeri di carte d'identit\u00e0.\nDecisioni politiche e tentativi di negoziazione.\nMan mano che il Vietnam del Nord conquistava il territorio del Vietnam del Sud, l'opposizione interna al presidente Thieu era in continuo aumento. Per esempio, all'inizio di aprile, il Senato vot\u00f2 all'unanimit\u00e0 a favore di una nuova amministrazione e alcuni alti comandanti militari premevano per un colpo di stato. In risposta a queste pressioni Thieu apport\u00f2 alcune modifiche al suo gabinetto e il Primo Ministro Tr\u1ea7n Thi\u1ec7n Khi\u00eam si dimise. Questi decisioni tuttavia non ridussero affatto l'opposizione a Thieu. L'8 aprile il pilota sud-vietnamita e simpatizzante comunista Nguyen Thanh Trung bombard\u00f2 il palazzo presidenziale e poi vol\u00f2 fino ad una pista di atterraggio controllata dalle forze nord-vietnamite; Thieu rimase illeso.\nMolte persone della missione diplomatica americana, in particolare l'ambasciatore Martin, insieme ad alcuni importanti dirigenti a Washington ritenevano che negoziati con i comunisti fossero ancora possibili, specialmente se Saigon poteva stabilizzare la situazione militare. La speranza dell'ambasciatore Martin era che i comandanti del Nord Vietnam fossero disposti a consentire un \"ritiro graduale\", che avrebbe permesso una partenza ordinata e metodica e consentito di fornire completo aiuto alla popolazione sudvietnamita e la partenza di tutti gli americani (compreso l'ultimo personale militare) in un periodo di alcuni mesi.\nI pareri erano discordi sul fatto che un governo guidato ancora da Thieu fosse in grado di raggiungere una soluzione politica di compromesso. Il ministro degli Esteri del Governo Rivoluzionario Provvisorio del Fronte di Liberazione Nazionale, la signora Nguy\u1ec5n Th\u1ecb B\u00ecnh, il 2 aprile 1975, afferm\u00f2 che sarebbe stato possibile negoziare con un governo di Saigon, purch\u00e9 non includesse Thieu. Cos\u00ec, anche tra i sostenitori del presidente Thieu crebbe la pressione per la sua destituzione.\nIl presidente Thieu rassegn\u00f2 le dimissioni il 21 aprile 1975 tra le lacrime con un annuncio televisivo, durante il quale denunzi\u00f2 gli Stati Uniti per il fallimento nel mancato sostegno al Vietnam del Sud. Le sue osservazioni finali furono particolarmente dure con gli americani, in primo luogo per aver forzato il Vietnam del Sud ad aderire agli Accordi di pace di Parigi, in secondo luogo per non aver sostenuto il Vietnam del Sud e infine per aver chiesto al Vietnam del Sud \"di fare una cosa impossibile, come riempire gli oceani con le pietre\"; Thieu inoltre defin\u00ec l'abbandono da parte americana del Vietnam del Sud \"un atto disumano da parte di un alleato disumano\".\nLa presidenza fu affidata al vice presidente Tran Van Huong. L'intransigente reazione delle forze comuniste a questi avvenimenti venne espressa da Radio Hanoi che afferm\u00f2 in un suo comunicato che il nuovo regime non era altro che \"un altro governo fantoccio\".\nLa dirigenza americana era ormai rassegnata alla catastrofe; il 23 aprile 1975 il presidente Gerald Ford in persona in pratica pronunci\u00f2 le parole definitive sul pluridecennale coinvolgimento degli Stati Uniti in Indocina in un discorso tenuto alla Tulasne University a New Orleans. Egli afferm\u00f2 che la guerra del Vietnam era ormai \"finita\" per l'America, ammise che gli Stati Uniti rinunciavano ad ogni intervento per modificare il corso degli eventi e cerc\u00f2 di minimizzare, nel contesto generale della storia americana, l'importanza globale della sconfitta in Vietnam.\nGli ultimi giorni.\nIl 27 aprile Saigon fu colpita da tre razzi del NVA, era la prima volta in pi\u00f9 di 40 mesi.\nOperazione \"Frequent Wind\".\nL'aeroporto Tan Son Nhat, il 29 aprile prima dell'alba, fu colpito da razzi e colpi di artiglieria pesante. Nel bombardamento iniziale, un aereo C-130E, \"72-1297\", c/n 4519, del 314\u00b0 \"Tactical Airlift Wing\", utilizzato per raccogliere sfollati e pilotato da un equipaggio del 374\u00b0 \"Tactical Airlift Wing\" proveniente dalla base di Clark nelle Filippine, fu distrutto da un razzo durante il rullaggio. L'equipaggio, evacuato dall'aereo che bruciava sulla pista di rullaggio, lasci\u00f2 il campo di volo su un altro C-130 che era precedentemente atterrato. L'incessante lancio di razzi e i detriti resero le piste inagibili agli aerei, di conseguenza il generale Homer D. Smith, addetto militare degli Stati Uniti a Saigon, consigli\u00f2 all'ambasciatore Martin di effettuare l'evacuazione d'emergenza di Saigon in elicottero.\nInizialmente, l'ambasciatore Martin aveva pensato di effettuare l'evacuazione mediante aeromobili ad ala fissa in partenza dalla base, ma questo piano fu abbandonato quando un pilota sudvietnamita decise di disertare e si sbarazz\u00f2 delle sue bombe lungo l'unica pista ancora in uso, in quanto non ancora distrutta dai bombardamenti.\nSu pressione di Kissinger, Martin costrinse i marine di guardia all'ambasciata a portarlo alla base aerea nel mezzo di un bombardamento, perch\u00e9 potesse accertarsi personalmente della situazione. Dopo aver riscontrato che l'evacuazione mediante aeromobili ad ala fissa non poteva avere luogo (decisione importantissima che Martin non voleva prendere senza che ci fosse la sua diretta responsabilit\u00e0) Martin diede il via affinch\u00e9 potesse incominciare l'evacuazione con gli elicotteri.\nI rapporti provenienti dalle vicinanze della citt\u00e0 testimoniavano che le forze nordvietnamite si stavano muovendo. Alle 10:48 Martin comunic\u00f2 a Kissinger il suo desiderio di attivare il piano di evacuazione \"Frequent wind\", e tre minuti dopo Kissinger diede l'ordine. La stazione radio americana cominci\u00f2 a trasmettere il brano \"White Christmas\" di Irving Berlin, che era il segnale per il personale americano di spostarsi immediatamente ai punti di evacuazione.\nIn base al piano, elicotteri CH-53 e CH-46 sarebbero stati utilizzati per evacuare americani e vietnamiti alleati alle navi della United States Seventh Fleet nel Mar cinese meridionale. Il punto di evacuazione pi\u00f9 importante era il Compound DAO a Tan Son Nhat; dei bus si spostavano attraverso la citt\u00e0, raccogliendo passeggeri e trasportandoli all'aeroporto, e il primo bus arriv\u00f2 a Tan Son Nhat poco dopo mezzogiorno. Il primo CH-53 lasci\u00f2 il Compound DAO nel pomeriggio e la sera 395 americani e pi\u00f9 di 4.000 vietnamiti erano stati evacuati. Alle 23:00 i Marines americani che si occuparono della sicurezza si ritirano e organizzarono la smobilitazione degli uffici del DAO, degli equipaggiamenti americani, dei dati e delle risorse economiche. Durante l'evacuazione venne utilizzato anche il Bell UH-1 Iroquois.\nI piani di evacuazione, in origine, non prevedevano un utilizzo su larga scala degli elicotteri per l'operazione all'Ambasciata statunitense a Saigon. Elicotteri e autobus dovevano fare la spola tra l'Ambasciata e il Compound DAO. Durante l'evacuazione si scopr\u00ec che alcune migliaia di persone erano rimaste nell'Ambasciata, inclusi molti vietnamiti; inoltre dei civili vietnamiti si raccolsero fuori dall'Ambasciata e scavalcarono i muri, nella speranza di chiedere lo status di rifugiati. Le tempeste meteorologiche aumentarono le difficolt\u00e0 per le operazioni con gli elicotteri, ma nonostante tutto l'evacuazione dall'Ambasciata continu\u00f2 per tutta la serata e la notte, quasi senza pause. In un caso, un fotoreporter giapponese che stava scattando foto delle operazioni fu raggiunto dalla folla, caricato su di un elicottero e, inavvertitamente, evacuato insieme a tutti gli altri. Successivamente rimase per diverse settimane al campo profughi di Guam, prima di avere il permesso per tornare in Giappone.\nAlle 3:35 del mattino del 30 aprile, l'evacuazione dei rifugiati venne fermata. L'ambasciatore Martin ordin\u00f2 che da questo momento in poi i sudvietnamiti avrebbero lasciato il paese insieme agli americani. Kissinger e Ford ordinarono rapidamente a Martin di evacuare solo gli americani e Martin, con riluttanza, annunci\u00f2 che i soli americani sarebbero stati trasportati. L'amministrazione Ford, preoccupata dal fatto che i nordvietnamiti avrebbero conquistato presto la citt\u00e0, desiderava annunciare di aver completato l'evacuazione degli americani. L'ambasciatore Martin ricevette l'ordine dal Presidente Ford di salire a bordo del primo elicottero disponibile. Il segnale di chiamata di questo elicottero era \"Lady Ace 09\", il cui pilota aveva ricevuto, direttamente dal Presidente Ford, l'ordine di trasportare l'Ambasciatore Martin. Il pilota, Gerry Berry, aveva gli ordini scritti in grease-pencil sulle propria ginocchia. La moglie dell'Ambasciatore Martin, Dorothy, era gi\u00e0 stata evacuata nei voli precedenti: la signora non prese con s\u00e9 la sua valigia personale, e in questo modo una donna sudvietnamita pot\u00e9 salire a bordo con lei. Il segnale \"Lady Ace 09\" proveniente dal HMM-165 e pilotato da Gerry Berry venne trasmesso intorno alle 05:00; nel caso in cui l'Ambasciatore Martin avesse rifiutato di essere evacuato, i marines avevano l'ordine riservato di arrestarlo e di trasportarlo, in modo da garantire la sua sicurezza. L'evacuazione dell'Ambasciata coinvolse 978 americani e 1100 vietnamiti circa. I marines che avevano il compito di garantire la sicurezza dell'Ambasciata partirono all'alba con un ultimo volo alle 7:53. Poche centinaia di vietnamiti furono lasciati indietro nel compound, mentre un altro gruppo rimase fuori dai muri.\nAgli americani e ai rifugiati, generalmente, fu permesso di lasciare il paese senza l'intervento del nord o sud Vietnam. I piloti degli elicotteri che si dirigevano verso l'aeroporto Tan Son Nhat erano consapevoli di essere seguiti dalla contraerea nordvietnamita, ma quest'ultima si astenne dal fuoco. La leadership di Hanoi ritenne che consentire la completa evacuazione avrebbe ridotto il rischio di un intervento americano, per cui ordin\u00f2 al generale D\u0169ng di non bersagliare gli aerei. Nel frattempo, membri della polizia di Saigon, ai quali era stata promessa l'evacuazione in cambio della protezione per le operazioni americane, controllavano gli autobus e le masse di persone.\nNonostante il termine delle operazioni militari americane, i vietnamiti continuarono a lasciare il paese attraverso navi e, se possibile, aerei. I piloti sudvietnamiti che avevano accesso agli elicotteri volarono verso la flotta americana, presso la quale erano in grado di atterrare; tra coloro che lasciarono il paese in questo modo figurava il generale Nguy\u1ec5n Cao K\u1ef3. La maggior parte degli elicotteri sudvietnamiti furono scaricati nell'oceano cos\u00ec da fare spazio sulle navi ad altri mezzi in arrivo. Piloti e militari sudvietnamiti fecero successivamente carriera negli Stati Uniti.\nL'Ambasciatore Martin venne trasportato sulla nave USS \"Blue Ridge\", presso la quale implor\u00f2 gli elicotteri di tornare al Compound dell'Ambasciata per raccogliere le poche centinaia di persone che speravano di essere evacuate. Nonostante le sue richieste fossero state respinte dal Presidente Ford, Martin fu in grado di convincere la United States Seventh Fleet a stazionare al largo del Vietnam per diversi altri giorni, in modo che chiunque fosse stato in grado di raggiungerla attraverso navi o aerei avrebbe potuto essere salvato. Molti dei vietnamiti evacuati poterono entrare negli Stati Uniti attraverso il Indochina Migration and Refugee Assistance Act.\nNei decenni successivi, quando Stati Uniti e Vietnam ristabilirono relazioni diplomatiche, il vecchio palazzo dell'Ambasciata torn\u00f2 agli americani. La storica scala che portava verso il tetto, sul quale era collocata la piazzola di atterraggio per l'elicottero, venne salvata e si trova ora esposta al Gerald R. Ford Presidential Museum di Grand Rapids nel Michigan.\nLa caduta della citt\u00e0.\nDopo che le sue aperture verso il Nord furono respinte, Tran si dimise il 28 aprile, il suo successore fu il generale D\u01b0\u01a1ng V\u0103n Minh. Questi si insedi\u00f2 in un regime prossimo al collasso, ma visti i suoi antichi legami con i comunisti sperava di poter negoziare un cessate il fuoco.\nIl regime di Hanoi, per\u00f2, non intendeva negoziare. Il 28 aprile le forze nordvietnamite combattevano nella periferia della citt\u00e0. All'aeroporto di Newport Bridge, distante circa cinque chilometri dal centro della citt\u00e0, i soldati sudvietnamiti combattevano contro le forze nordvietnamite, le quali tentavano di conquistare la zona che rappresentava l'ultima connessione della citt\u00e0 con il sud, ottenendo in questo modo l'accesso immediato al centro della citt\u00e0. Nello stesso pomeriggio, non appena il neo Presidente Minh ebbe terminato il suo discorso di accettazione, una formazione di quattro A-37s, mezzi conquistati all'Aeronautica militare sudvietnamita, bombard\u00f2 l'aeroporto di Tan Son Nhut. Alla capitolazione di Bi\u00ean H\u00f2a, il generale Toan lasci\u00f2 Saigon, informando il governo che la maggior parte dei capi militari delle forze sudvietnamite si era rassegnata alla sconfitta.\nAlle 6:00 del 29 aprile, il generale Dung ricevette l'ordine dal Politburo di \"colpire con la pi\u00f9 grande determinazione il nemico direttamente nel suo ultimo covo\". Alla stessa ora, c'erano ancora molti aerei americani al Tan Son Nhat: poco dopo le 7:35 i diversi UH-1 Huey cominciarono a fare la spola dalle rampe di lancio posizionate sui tetti intorno alla citt\u00e0 verso le navi americane. Ogni aeromobile aveva dei piloti assegnati ma, a causa della confusione, molti piloti non furono in grado di raggiungere l'aeroporto. Il capitano E.G. Adams aveva ricevuto il compito di pilotare un Beechcraft 18, ma quando rimase l'ultimo pilota sulla rampa dell'Aeronautica americana (tutto il personale era andato al Military Assistance Command, Vietnam) e c'era un C-46 pieno di rifugiati l\u00ec parcheggiato, Adams si imbarc\u00f2 su quest'ultimo e part\u00ec con esso. Questo divenne l'ultimo aeromobile a lasciare Saigon durante l'evacuazione, schivando un aereo che bruciava sulla rampa principale e sulla pista 36.\nDopo un giorno di bombardamenti e di offensiva, i nordvietnamiti erano pronti a dare il colpo di grazia alla citt\u00e0. Nelle prime ore del 30 aprile, Dung ricevette l'ordine dal Politburo di attaccare, e ordin\u00f2 quindi ai suoi comandanti di avanzare per conquistare le strutture e i punti strategici della citt\u00e0. La prima unit\u00e0 nordvietnamita ad entrare in citt\u00e0 fu la 324\u00aa Divisione. A partire dall'alba apparve ovvio che le posizioni delle forze sudvietnamite non erano sostenibili, e alle 10:24 Minh annunci\u00f2 la resa incondizionata; il generale comand\u00f2 alle sue truppe di \"cessare con calma le ostilit\u00e0 e di rimanere dove si trovano\", mentre invitava il Governo Rivoluzionario Provvisorio a organizzare una \"cerimonia per un ordinato trasferimento dei poteri, cos\u00ec da evitare un inutile spargimento di sangue tra la popolazione\".\nIn ogni caso il Vietnam del Nord non era interessato ad un pacifico trasferimento dei poteri. I carri T-54/55 nordvietnamiti, sotto il comando del colonnello B\u00f9i T\u00edn, intorno a mezzogiorno ruppero i cancelli del Palazzo dell'indipendenza, dove trovarono Minh e trenta suoi consiglieri che li aspettavano all'interno di una delle stanze del palazzo. Minh si rivolse a Tin informandolo che lo stava aspettando fin dalla mattina per trasferirgli i poteri. Tin rispose: \"Non ci sono dubbi sul trasferimento del potere. Il vostro potere non esiste pi\u00f9. Non potete lasciare quello che non avete\". Pi\u00f9 tardi, nello stesso pomeriggio, Minh con il suo ultimo comunicato dichiarava che il governo sudvietnamita era \"completamente dissolto a tutti i livelli\". La guerra del Vietnam era finita.\nConseguenze.\nCambiamento della citt\u00e0.\nIl nome della citt\u00e0 venne mutato in Ho Chi Minh, il vecchio Presidente del Nord Vietnam, nonostante tale nome non fosse usato frequentemente al di fuori dei contesti ufficiali. L'ordine venne lentamente restaurato ma questo non imped\u00ec che l'ambasciata statunitense ormai vuota fosse saccheggiata, cos\u00ec come molte aziende. Le comunicazioni tra Saigon ed il resto del mondo furono bloccate. L'apparato del partito comunista in Sud Vietnam era debole, in parte grazie alle azioni del Phoenix Program, cos\u00ec l'esercito nordvietnamita venne incaricato di mantenere l'ordine e il generale Tr\u1ea7n V\u0103n Tr\u00e0, vice di Dung, fu nominato alla guida della citt\u00e0. Le nuove autorit\u00e0 tennero una celebrazione della vittoria il 7 maggio.\nUno degli obiettivi del nuovo governo era ridurre la popolazione di Saigon. La citt\u00e0, durante la guerra, aveva visto aumentare molto i suoi abitanti divenendo sovrappopolata e con alti tassi di disoccupazione. \"Classi di rieducazione\" per ex-soldati delle forze sudvietnamite indicarono che costoro per rientrare pienamente nella societ\u00e0 avrebbero dovuto lasciare la citt\u00e0 e diventare agricoltori. Elemosine di riso per i poveri erano legate all'impegno di lasciare Saigon per le campagne. Secondo il governo vietnamita, a due anni dalla conquista della citt\u00e0 un milione di persone aveva lasciato la citt\u00e0 e lo Stato aveva in programma altri 500.000 trasferimenti.\nIl 30 aprile in Vietnam \u00e8 un giorno di festa conosciuto come il \"giorno della Riunificazione\" (sebbene ufficialmente la riunificazione nazionale sia avvenuta il 2 luglio 1976) o \"giorno della Liberazione\" (\"Ng\u00e0y Gi\u1ea3i Ph\u00f3ng\").\nL'evacuazione.\nSe l'evacuazione si risolse in un successo o meno, fu una questione della quale si discusse dopo la fine della guerra. L'Operazione Frequent Wind venne valutata, in generale, come un risultato impressionante. V\u0103n Ti\u1ebfn D\u0169ng la defin\u00ec cos\u00ec nelle sue memorie e il New York Times la descrisse come condotta con \"efficienza e coraggio\". D'altra parte il ponte aereo, criticato per essere stato troppo lento e incerto, fu considerato inadeguato per spostare civili e soldati vietnamiti collegati alla presenza americana.\nL'Ambasciatore Martin ignor\u00f2 la maggior parte delle censure e lo fece senza sentire il bisogno di esprimere le sue motivazioni ai media. Le azioni di Martin permisero a migliaia di vietnamiti, che altrimenti sarebbero rimasti intrappolati, di scappare e condann\u00f2 altre migliaia che non furono in grado di fuggire. Le evacuazioni avrebbero potuto causare il panico, determinando la perdita di vite americane. A partire dall'inizio dell'evacuazione, il Presidente Ford e Henry Kissinger erano interessati solo al trasporto del personale americano, considerato di cruciale importanza.\nIl Dipartimento di Stato USA stim\u00f2 che i vietnamiti impiegati all'Ambasciata americana in Vietnam e loro famigliari fossero in tutto 90.000. Nella sua testimonianza al Congresso, Martin afferm\u00f2 che, di queste persone, 22.294 furono evacuate per la fine di aprile. Delle decine di migliaia di sud vietnamiti, a rischio di rappresaglia, che collaborarono con il Dipartimento di Stato americano, la CIA, forze armate americane, nonch\u00e9 degli innumerevoli ex ufficiali delle forze armate non si seppe nulla. Nel 1977, sul National Review venne riportata la notizia secondo la quale circa 30.000 sud vietnamiti furono uccisi attraverso una lista di informatori della CIA rimasta nell'ambasciata americana.\nCommemorazione.\nIn Vietnam il 30 aprile \u00e8 festa nazionale, celebrato come il \"Giorno della Liberazione\" o \"Giorno della Riunificazione\"; la popolazione si astiene dal lavoro e si tengono celebrazioni pubbliche.\nTra i sudvietnamiti rifugiatisi negli Stati Uniti e in altri paesi, la settimana del 30 aprile \u00e8 indicata come \"aprile nero\" (\"Black April\") e viene utilizzata per ricordare la caduta di Saigon. L'evento \u00e8 affrontato in diversi modi, la data \u00e8 utilizzata per indicare l'abbandono da parte degli americani o per ricordare la guerra e l'esodo di massa nel suo complesso."}
{"id": "4405410", "revid": "767487", "url": "https://it.wikipedia.org/wiki?curid=4405410", "title": "L'\u00c9cole des points vitaux (singolo)", "text": "L'\u00c9cole des points vitaux \u00e8 un singolo del 2009, pubblicato come anticipazione dell'album omonimo del gruppo rap Sexion d'Assaut, uscito l'anno dopo."}
{"id": "4405416", "revid": "124449031", "url": "https://it.wikipedia.org/wiki?curid=4405416", "title": "Keeley Hawes", "text": "Biografia.\n\u00c8 nota soprattutto per aver interpretato Zoe Reynolds in \"Spooks\", Alex Drake in \"Ashes to Ashes\" e Lady Agnes nel remake del 2010 della serie televisiva \"Su e gi\u00f9 per le scale\". Keeley \u00e8 nota anche per essere la voce originale di Lara Croft in diversi titoli della serie di videogiochi \"Tomb Raider\".\nVita privata.\nNel 2003 inizia una relazione con l'attore David Matthew Macfadyen, conosciuto sul set della serie tv \"Spooks\". La coppia si \u00e8 sposata nel 2004 e ha avuto due figli: Maggie (2004) e Ralph (2006). Con loro vive anche Myles (2000), il figlio che la Hawes ha avuto da un precedente matrimonio."}
{"id": "4405417", "revid": "767487", "url": "https://it.wikipedia.org/wiki?curid=4405417", "title": "Changement d'ambiance", "text": "Changement d'ambiance \u00e8 un singolo dell'album \"L'\u00e9cole des points vitaux\" del gruppo rap Sexion d'Assaut."}
{"id": "4405420", "revid": "28592", "url": "https://it.wikipedia.org/wiki?curid=4405420", "title": "Emirati", "text": ""}
{"id": "4405428", "revid": "28592", "url": "https://it.wikipedia.org/wiki?curid=4405428", "title": "Chagatay", "text": ""}
{"id": "4405430", "revid": "28592", "url": "https://it.wikipedia.org/wiki?curid=4405430", "title": "Qaraqanide", "text": ""}
{"id": "4405433", "revid": "28592", "url": "https://it.wikipedia.org/wiki?curid=4405433", "title": "Timuride", "text": ""}
{"id": "4405434", "revid": "28592", "url": "https://it.wikipedia.org/wiki?curid=4405434", "title": "Vaziristan", "text": ""}
{"id": "4405436", "revid": "36426", "url": "https://it.wikipedia.org/wiki?curid=4405436", "title": "Via Montanini", "text": ""}
{"id": "4405439", "revid": "647919", "url": "https://it.wikipedia.org/wiki?curid=4405439", "title": "Imperatore mongolo", "text": ""}
{"id": "4405440", "revid": "287204", "url": "https://it.wikipedia.org/wiki?curid=4405440", "title": "Beta Indi", "text": "Beta Indi (\u03b2 Ind, \u03b2 Indi) \u00e8 la seconda stella pi\u00f9 luminosa della costellazione dell'Indiano. Di magnitudine apparente 3,66, dista 611 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione decisamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, e avendo una declinazione di -58\u00b0 la stella risulta invisibile al di fuori della zona tropicale, pi\u00f9 a nord del parallelo 31\u00b0N. Essendo di magnitudine 3,66, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nCaratteristiche.\nLa stella \u00e8 classificata come gigante brillante arancione di tipo spettrale K1II; nonostante a causa della distanza maggiore sia apparentemente pi\u00f9 debole in cielo rispetto a e abbia un raggio simile (12 R\u2299), la stella \u00e8 intrinsecamente molto pi\u00f9 luminosa della vicina compagna della costellazione, essendo quasi 2000 volte pi\u00f9 luminosa del Sole. Ha una massa 6,7 volte quella solare e un'et\u00e0 stimata in poco pi\u00f9 di 50 milioni di anni."}
{"id": "4405443", "revid": "287204", "url": "https://it.wikipedia.org/wiki?curid=4405443", "title": "Via dei Montanini", "text": "Via dei Montanini \u00e8 una strada di Siena, asse del Terzo di Camollia come prolungamento di via Banchi di Sopra e prosecuzione della via di Camollia.\nStoria e descrizione.\nSituata sull'antico percorso della via Francigena, presenta numerosi edifici storici, per lo pi\u00f9 di aspetto cinque-seicentesco. Al 92 si trova palazzo Ottieri della Ciaia poi Costantini, risalente al XV secolo; davanti ad esso palazzo Turamini (poi Grisaldi del Taja), del Cinquecento; vicino all'innestro con Banchi di Sotto la strada fiancheggia il prospetto laterale di palazzo Tantucci. Il confine con Banchi di Sotto \u00e8 segnalato da due torri che facevano parte di uno scomparso castellare medievale, una delle quali \u00e8 detta \"dei Montanini\".\nTra le architetture religiose la chiesa di Sant'Andrea, preceduta da una scalinata, la chiesa di Santa Maria delle Nevi e l'oratorio di Sant'Anna in Sant'Onofrio. "}
{"id": "4405445", "revid": "36426", "url": "https://it.wikipedia.org/wiki?curid=4405445", "title": "Chiesa di San Donato ai Montanini", "text": ""}
{"id": "4405451", "revid": "729019", "url": "https://it.wikipedia.org/wiki?curid=4405451", "title": "Nendo", "text": "L'isola di Nend\u00f6 (conosciuta anche come Ndende o anche semplicemente come isola Santa Cruz) \u00e8 un'isola di origine vulcanica dell'oceano Pacifico, nelle Isole Salomone, la principale dell'arcipelago delle isole Santa Cruz.\n\u00c8 per lo pi\u00f9 coperta da foreste con numerosi corsi d'acqua. Il centro principale, Lata, \u00e8 ubicato lungo la costa occidentale.\nLa popolazione dell'isola \u00e8 di circa 10.000 abitanti, che parlano le lingue nat\u00fcgu, nal\u00f6gu e nanngu, facenti parte del gruppo Temotu delle lingue oceaniche.\nStoria.\nL'isola fu scoperta il 7 settembre 1595 dal navigatore spagnolo \u00c1lvaro de Menda\u00f1a de Neira, durante il suo secondo viaggio nel Pacifico sud.\nAll'epoca della scoperta l'attivit\u00e0 eruttiva del vicino vulcano di Tinakula caus\u00f2 la perdita di una delle quattro navi che costituivano la spedizione.\n\u00c1lvaro de Menda\u00f1a tent\u00f2, senza successo, di stabilire un insediamento sull'isola, sulla baia di Graciosa. Rapidamente per\u00f2 si produssero disordini tra i coloni che portarono all'uccisione del comandante del campo. Lo stesso \u00c1lvaro de Menda\u00f1a si ammal\u00f2 e mor\u00ec sull'isola il 18 ottobre 1595.\nLa colonia fu abbandonata subito dopo.\nDei 378 membri dell'equipaggio, 48 morirono nel giro di un mese a causa delle febbri malariche.\nStruttura sociale.\nL'organizzazione sociale delle popolazioni indigene melanesiane, ed in particolare di quelle che abitavano l'isola di Nendo, \u00e8 stata diffusamente descritta dall'antropologo inglese William Rivers nella sua opera \"The history of Melanesian society\".\nGli indigeni che abitavano l'isola di Nendo erano divisi in quattro classi sociali, chiamati \"nau\" e precisamente:\nGli appartenenti a ciascun \"nau\" non potevano mangiare il rispettivo pesce o la pianta che dava il nome al proprio gruppo, oltre ad avere una serie di ulteriori restrizioni in campo alimentare. Ad esempio, gli appartenenti al gruppo \"mbu\" non potevano mangiare il polpo, n\u00e9 un serpente marino chiamato \"vo\".\nInoltre non erano consentite unioni matrimoniali tra membri dello stesso gruppo. L'appartenenza ad un nau si trasmetteva per via paterna.\nTerremoto delle isole Santa Cruz del 2013.\nIl 6 febbraio 2013 un violento terremoto di magnitudo 8.0 con epicentro al largo della costa occidentale dell'isola ed il conseguente tsunami, hanno causato la morte di 10 persone. Lo tsunami ha causato onde di circa 1,5 metri che hanno investito Lata e gli altri villaggi costieri dell'isola e che hanno causato l'allagamento dell'aeroporto, oltre a determinare la sospensione del servizio idrico ed elettrico."}
{"id": "4405452", "revid": "25903", "url": "https://it.wikipedia.org/wiki?curid=4405452", "title": "Nendo Island", "text": ""}
{"id": "4405454", "revid": "287204", "url": "https://it.wikipedia.org/wiki?curid=4405454", "title": "Wutai Shan", "text": ""}
{"id": "4405455", "revid": "1305772", "url": "https://it.wikipedia.org/wiki?curid=4405455", "title": "Lega Nazionale American Football 2013", "text": "La stagione 2013 del Campionato LeNAF, \u00e8 stata la 6\u00aa edizione del campionato di Football Americano di secondo livello organizzato sotto l'egida della FIDAF). Il torneo \u00e8 iniziato il weekend del 23/24 febbraio 2013, ed \u00e8 terminato il 30 giugno 2013 con la disputa del VI Italian Bowl a Mirabilandia.\nAl campionato hanno partecipato 24 squadre, divise in 6 gironi. Si sono qualificate ai playoff le prime 10 della classifica generale, con le ultime quattro delle selezionate a giocarsi le Wild Card per accedere ai playoff\nSquadre partecipanti.\nRispetto alla stagione precedente si sono avute delle modifiche nel gruppo delle squadre partecipanti:\nPlayers of the Week.\nQuesti sono stati i giocatori della settimana nei vari ruoli dall'Ufficio Stampa LeNAF\nVI Italian Bowl LENAF.\nIl VI Italian Bowl si \u00e8 disputato il 29 giugno 2013 al parco di divertimenti Mirabilandia (Ravenna). L'incontro \u00e8 stato vinto dai Grizzlies Roma sui Lions Bergamo con il risultato di 16 a 7."}
{"id": "4405456", "revid": "28592", "url": "https://it.wikipedia.org/wiki?curid=4405456", "title": "W\u01d4t\u00e1i Sh\u0101n", "text": ""}
{"id": "4405465", "revid": "336956", "url": "https://it.wikipedia.org/wiki?curid=4405465", "title": ".22", "text": ""}
{"id": "4405468", "revid": "729019", "url": "https://it.wikipedia.org/wiki?curid=4405468", "title": "Romain Poite", "text": "Biografia.\nIn giovent\u00f9 Poite fu rugbista in pi\u00f9 o meno tutti i ruoli del pacchetto avanzato della mischia, e gioc\u00f2 a Castres, Graulhet e Cagnac prima di arruolarsi in polizia e intraprendere, nel 1994, la carriera arbitrale.\nIl suo primo incontro ufficiale fu nelle divisioni inferiori nel 2000, mentre il suo esordio nel Top 14 avvenne il 23 marzo 2004 in occasione di un Perpignano - Grenoble.\nStabilitosi nel Midi-Pirenei, alla cui sezione arbitrale \u00e8 ascritto e ove lavora come funzionario di polizia, Poite divenne professionista nel 2007, anno del suo debutto in Coppa del Mondo, nell'edizione francese, nella quale esord\u00ec come giudice di linea durante - a Bordeaux.\nCome arbitro internazionale invece esord\u00ec a Dublino nel corso del Sei Nazioni 2010 in occasione dell'incontro tra e ; un anno pi\u00f9 tardi diresse la finale di Heineken Cup 2010-11 tra Leinster e Northampton e fu selezionato nel \"panel\" dei direttori di gara alla in Nuova Zelanda; il suo primo incontro in tale competizione fu - nella fase a gironi; fu anche giudice di linea nel corso della finale per il terzo posto tra e .\nEletto miglior arbitro del Top 14 per due stagioni consecutive (2010-11 e 2011-12), Poite ha arbitrato anche nell'Emisfero Sud durante il Rugby Championship 2012, esordendo in tale competizione a Wellington in occasione di - 21-5."}
{"id": "4405469", "revid": "28592", "url": "https://it.wikipedia.org/wiki?curid=4405469", "title": "Governatori", "text": ""}
{"id": "4405473", "revid": "74801", "url": "https://it.wikipedia.org/wiki?curid=4405473", "title": "Giovanni X Yazigi", "text": "Nativo della citt\u00e0 siriana di Latakia, \u00e8 stato eletto Patriarca il 17 dicembre 2012 nel monastero di Balamand nei pressi di Tripoli in Libano ed \u00e8 stato intronizzato il 10 febbraio 2013 nella chiesa della Santa Croce di Damasco."}
{"id": "4405477", "revid": "46291", "url": "https://it.wikipedia.org/wiki?curid=4405477", "title": "Milleriinae", "text": "Milleriinae \u00e8 una sottotrib\u00f9 di piante spermatofite dicotiledoni appartenenti alla famiglia Asteraceae (sottofamiglia Asteroideae, trib\u00f9 Millerieae).\nEtimologia.\nIl nome della sottotrib\u00f9 deriva dal suo genere pi\u00f9 importante \"Milleria\" il cui nome \u00e8 stato dato in ricordo di Philip Miller (1691\u20131771), curatore del \"Chelsea Physic Garden\" e autore del trattato \"The Gardener's Dictionary (1731)\". Il nome scientifico della sottotrib\u00f9 \u00e8 stato definito per la prima volta dal botanico inglese George Bentham (22 settembre 1800 \u2013 10 settembre 1884) nella pubblicazione \"Genera Plantarum ad exemplaria imprimis in herbariis Kewensibus - 2(1): 166, 190. 1873\" del 1873.\nDescrizione.\nLe specie di questa sottotrib\u00f9 sono delle erbe annuali o perenni, ma anche degli arbusti e in qualche caso dei piccoli alberi. L'altezza varia a seconda dell'habitus: da 20 a 200\u00a0cm (massimo 5 metri per le specie tipo albero).\nLe foglie lungo il caule sono disposte in modo opposto (eventualmente sono alternate nella parte distale della pianta); possono essere sia sessili che picciolate. La lamina ha una forma da lineare a ampiamente ovata o rombica o lanceolata; in qualche specie sono del tipo pennatifido. La lamina pu\u00f2 essere triplinervata, qualche volta pentanervata, raramente con nervature di tipo pennato. I margini sono interi o dentati. La superficie \u00e8 glabra o pubescente anche per ghiandole punteggiate (almeno nella parte abassiale della foglia).\nLe infiorescenze sono composte da capolini radiati (raramente discoidi), terminali e raggruppati in cime aperte o congestionate di tipo corimboso o panicolato; raramente i capolini sono solitari. I capolini normalmente sono formati da un involucro a forma da cilindrica a emisferica (o anche campanulata), composto da diverse squame (o brattee) disposte in modo embricato, al cui interno un ricettacolo fa da base ai fiori di due tipi: quelli esterni del raggio e quelli pi\u00f9 interni del disco. Le squame da 10 a 13 sono persistenti e disposte su due serie. La serie pi\u00f9 esterna dell'involucro \u00e8 composte normalmente da 5 squame, ampie ed erette o ripiegate in avanti come un cappuccio oppure riflesse all'indietro; la superficie \u00e8 da sparsamente a densamente ricoperta di ghiandole stipitate; la serie pi\u00f9 interna \u00e8 formata da squame erette, normalmente pi\u00f9 piccole di quella esterna, e a consistenza da membranosa a scariosa. Il ricettacolo ha una forma da piatta a conica; normalmente \u00e8 provvisto di pagliette a protezione della base dei fiori; le pagliette possono avere la forma di un cappuccio con lamina da oblunga a lanceolata, la superficie \u00e8 da pubescente a variamente ghiandolosa; la consistenza pu\u00f2 essere da membranosa a scariosa.\nFormula fiorale: per queste piante viene indicata la seguente formula fiorale:\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori del raggio ligulati, da 6 a 18, con apici a tre lobi e sono tutti femminili e fertili; in alcune specie la corolla \u00e8 tubulosa e senza lobi; le corolle sono colorate di giallo, bianco o bianco sfumato con porpora (raramente sono rosse o completamente porpora). I fiori del disco, da 100 a 200 sono del tipo tubuloso, pentameri (raramente sono tetrameri), sono ermafroditi e fertili o funzionalmente maschili con corolle colorate di giallo o bianco-crema, in alcune specie sono colorati di porpora; i tubi sono pi\u00f9 brevi delle gole (a forma da campanulata a imbuto), gli apici hanno 5 lobi da deltati a lanceolato-ovali. Il calice \u00e8 ridotto ad una coroncina di squame.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le antere sono scure. Il tessuto dell'endotecio delle teche delle antere ha per lo pi\u00f9 degli ispessimenti polari (raramente sono radiali).\nIl gineceo ha un ovario uniloculare infero formato da due carpelli.. Lo stilo \u00e8 unico e con due stigmi nella parte apicale. Gli stigmi dei fiori del disco sono fusi insieme oppure divergenti con superfici stigmatiche parallele; quelli dei fiori del raggio sono sempre divergenti. Le appendici sono da assenti a ben sviluppate con superficie papillosa.\nI frutti sono degli acheni privi di pappo. La forma dell'achenio \u00e8 compressa oppure obcompressa, pu\u00f2 essere anche prismatica con 3 - 4 angoli; la superficie \u00e8 nera e glabra (a volte lucente).\nDistribuzione e habitat.\nLa distribuzione di questa sottotrib\u00f9 \u00e8 prevalentemente centro-americana (soprattutto Messico) con un genere (\"Guizotia\") in posizione isolata in Africa. Nella tabella sottostante \u00e8 indicata la distribuzione specifica per ogni genere.\nTassonomia.\nLa famiglia di appartenenza della sottotrib\u00f9 (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia (Asteroideae) \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Millerieae \u00e8 una delle 21 trib\u00f9 della sottofamiglia. La trib\u00f9 Millerieae a sua volta \u00e8 suddivisa in 8 sottotrib\u00f9 (Milleriinae \u00e8 una di queste)..\nFilogenesi.\nQuesto gruppo inizialmente fu incluso nella trib\u00f9 Heliantheae (Robinson, 1981) assieme ad altre 5 sottotrib\u00f9 e con una circoscrizione diversa di generi; solamente in seguito a studi di tipo filogenetico sul DNA la sottotrib\u00f9 venne descritta all'interno della trib\u00f9 Millerieae. Critica \u00e8 la posizione tassonomica di \"Guizotia\", in precedenza era stato messo in diverse sottotrib\u00f9 (Coreopsidinae, Melampodiinae e Verbesininae).\nIl numero cromosomico delle specie di questa sottotrib\u00f9 \u00e8 varia: 2n = da 20 a 34.\nComposizione della sottotrib\u00f9.\nLa sottotrib\u00f9 Milleriinae comprende 11 generi e circa 80 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:"}
{"id": "4405478", "revid": "181699", "url": "https://it.wikipedia.org/wiki?curid=4405478", "title": "Legge fondamentale dello Stato della Citt\u00e0 del Vaticano", "text": "La legge fondamentale dello Stato della Citt\u00e0 del Vaticano \u00e8 la legge principale dello Stato della Citt\u00e0 del Vaticano. \nStoria.\nVenne emanata nel 1929 da papa Pio XI, e fu successivamente modificata il 26 novembre 2000 da papa Giovanni Paolo II con un \"motu proprio\" pubblicato il 1\u00ba febbraio dell'anno successivo sull'Acta Apostolicae Sedis. La nuova versione \u00e8 in vigore dal 22 febbraio 2001.\nContenuto.\nIl testo si compone di venti articoli ed \u00e8 stato redatto da una commissione giuridica presieduta dal cardinale Castillo Lara, che ha lavorato alla sua stesura per quasi tutto l'anno 2000.\nLa nuova versione ha abolito la figura del Governatore dello Stato della Citt\u00e0 del Vaticano, in realt\u00e0 gi\u00e0 vacante dal 1952 con la morte dell'ultimo governatore, il marchese Camillo Serafini, sostituita dal Governatorato dello Stato della Citt\u00e0 del Vaticano per l'esercizio del potere esecutivo. Inoltre ha abolito formalmente la pena di morte, gi\u00e0 emendata da papa Paolo VI con un decreto del 21 giugno 1967: nonostante non fosse stata pi\u00f9 applicata dal 1870 dopo la breccia di Porta Pia, con la reintroduzione nel 1926 in Italia la norma era stata recepita, e quindi reintrodotta, anche nella Citt\u00e0 del Vaticano."}
{"id": "4405479", "revid": "647919", "url": "https://it.wikipedia.org/wiki?curid=4405479", "title": "Satrapia dell'Armenia", "text": ""}
{"id": "4405480", "revid": "52076", "url": "https://it.wikipedia.org/wiki?curid=4405480", "title": "Legge Fondamentale dello Stato della Citt\u00e0 del Vaticano", "text": ""}
{"id": "4405490", "revid": "110157", "url": "https://it.wikipedia.org/wiki?curid=4405490", "title": "Reap", "text": "Reap \u00e8 un singolo dei The Red Jumpsuit Apparatus, il primo estratto dal terzo album in studio \"Am I the Enemy\", pubblicato il 26 aprile 2011."}
{"id": "4405491", "revid": "36426", "url": "https://it.wikipedia.org/wiki?curid=4405491", "title": "Via Garibaldi (Siena)", "text": "Via Garibaldi \u00e8 una strada di Siena, nel Terzo di Camollia.\nStoria e descrizione.\nLa strada fu il primo intervento urbanistico ottocentesco nel centro storico, venendo definita a met\u00e0 del secolo per facilitare l'accesso alla stazione ferroviaria. Ci\u00f2 si riconosce anche dall'ampiezza della carreggiata, se confrontata alle vie pi\u00f9 anguste della citt\u00e0 medievale: con demolizioni mirate si ampli\u00f2 il tracciato di una via esistente.\nProvenendo dal centro sulla destra si incontra, oltre una scalinata, la chiesa della Compagnia di San Sebastiano, avviata a fine del Quattrocento e rimaneggiata nel XVII secolo, con portico pi\u00f9 tardo. Oggi appartiene alla Societ\u00e0 di San Vincenzo de' Paoli.\nPi\u00f9 avanti, al 47, si trova una casa detta un tempo \"la Consuma\", duecentesca. Deve il suo nome al fatto che qui, nel XIII secolo, erano soliti riunirsi i giovani della brigata spendereccia citati da Dante, che in 20 mesi riuscirono a consumare la bellezza di 200.000 fiorini d'oro, una cifra astronomica, stimabile tra i dodici e i quindici milioni di euro odierni.\nAl termine della strada la barriera di San Lorenzo segna il luogo dove si trovava una porta nelle mura duecentesche."}
{"id": "4405502", "revid": "599013", "url": "https://it.wikipedia.org/wiki?curid=4405502", "title": "Unicredit Czech Open 2002 - Singolare", "text": "Il singolare del torneo di tennis Unicredit Czech Open 2002, facente parte dell'ATP Challenger Series, ha avuto come vincitore Guillermo Coria che ha battuto in finale Ji\u0159\u00ed Nov\u00e1k 6-3, 6-3."}
{"id": "4405503", "revid": "599013", "url": "https://it.wikipedia.org/wiki?curid=4405503", "title": "Unicredit Czech Open 2002 - Doppio", "text": "Il doppio del torneo di tennis Unicredit Czech Open 2002, facente parte dell'ATP Challenger Series, ha avuto come vincitori Franti\u0161ek \u010cerm\u00e1k e Ota Fuk\u00e1rek che hanno battuto in finale Mariano Hood e Sebasti\u00e1n Prieto 6-3, 7-65."}
{"id": "4405505", "revid": "1442080", "url": "https://it.wikipedia.org/wiki?curid=4405505", "title": "Surbiton Trophy 2002 - Singolare", "text": "Il singolare del torneo di tennis Surbiton Trophy 2002, facente parte dell'ATP Challenger Series, ha avuto come vincitore Jeff Morrison che ha battuto in finale Wesley Moodie 7-64, 5-7, 7-64."}
{"id": "4405506", "revid": "247222", "url": "https://it.wikipedia.org/wiki?curid=4405506", "title": "Surbiton Trophy 2002 - Doppio", "text": "Il doppio del torneo di tennis Surbiton Trophy 2002, facente parte dell'ATP Challenger Series, ha avuto come vincitori Andr\u00e9 S\u00e1 e Jim Thomas che hanno battuto in finale David Adams e Joshua Eagle 7-5, 2-6, 6-3."}
{"id": "4405507", "revid": "1573940", "url": "https://it.wikipedia.org/wiki?curid=4405507", "title": "Chiesa della Compagnia di San Sebastiano", "text": "La chiesa della Compagnia di San Sebastiano si trova a Siena in via Garibaldi. Oggi appartiene alla Societ\u00e0 di San Vincenzo de' Paoli.\nStoria e descrizione.\nLa costruzione della chiesa, iniziata nel 1492, fu condotta a termine nel 1656 con l'aggiunta al prospetto a capanna bipartito da lesene, di un portico con tre aperture. Il portico \u00e8 pi\u00f9 tardo.\nL'interno, con impianto a croce latina, \u00e8 decorato da affreschi di scuola senese del Seicento, tra i quali: il \"Sogno di sant'Irene\" di Stefano Volpi, la \"Gloria di san Sebastiano\" e le \"Virt\u00f9 e angeli\" di Sebastiano Folli, le \"Storie di san Sebastiano\" di Pietro Sorri e Rutilio Manetti.\nNella cappella del Gonfalone c'\u00e8 una copia del \"Gonfalone di San Sebastiano\" del Sodoma (l'originale \u00e8 agli Uffizi). Le quattro testate di bara alle pareti sono attribuite a Girolamo del Pacchia. Nella cappella a destra una \"Madonna\" di Francesco Rustici.\nNell'altare maggiore, oltre alla \"Spoliazione di Cristo\" di Luigi Ademollo, \u00e8 il quattrocentesco \"Crocifisso\" che secondo la leggenda san Bernardino avrebbe donato alla Compagnia di San Giovanni Battista della Morte."}
{"id": "4405508", "revid": "1442080", "url": "https://it.wikipedia.org/wiki?curid=4405508", "title": "Tallahassee Tennis Challenger 2002 - Singolare", "text": "Il singolare del torneo di tennis Tallahassee Tennis Challenger 2002, facente parte dell'ATP Challenger Series, ha avuto come vincitore Brian Vahaly che ha battuto in finale Justin Gimelstob 7-65, 6-4."}
{"id": "4405511", "revid": "1442080", "url": "https://it.wikipedia.org/wiki?curid=4405511", "title": "Tallahassee Tennis Challenger 2002 - Doppio", "text": "Il doppio del torneo di tennis Tallahassee Tennis Challenger 2002, facente parte dell'ATP Challenger Series, ha avuto come vincitori Levar Harper-Griffith e Jeff Williams che hanno battuto in finale Huntley Montgomery e Brian Vahaly 6-3, 4-6, 6-4."}
{"id": "4405512", "revid": "36426", "url": "https://it.wikipedia.org/wiki?curid=4405512", "title": "Societ\u00e0 di San Vincenzo de' Paoli", "text": ""}
{"id": "4405513", "revid": "36426", "url": "https://it.wikipedia.org/wiki?curid=4405513", "title": "Societ\u00e0 di San Vincenzo de Paoli", "text": ""}
{"id": "4405514", "revid": "1442080", "url": "https://it.wikipedia.org/wiki?curid=4405514", "title": "Canella Challenger 2002 - Singolare", "text": "Il singolare del torneo di tennis Canella Challenger 2002, facente parte dell'ATP Challenger Series, ha avuto come vincitore Dominik Hrbat\u00fd che ha battuto in finale Jos\u00e9 Acasuso 6-4, 64-7, 6-4."}
{"id": "4405515", "revid": "1442080", "url": "https://it.wikipedia.org/wiki?curid=4405515", "title": "Canella Challenger 2002 - Doppio", "text": "Il doppio del torneo di tennis Canella Challenger 2002, facente parte dell'ATP Challenger Series, ha avuto come vincitori Giorgio Galimberti e Dominik Hrbat\u00fd che hanno battuto in finale Ashley Fisher e Nathan Healey 3-6, 6-3, 7-5."}
{"id": "4405517", "revid": "1442080", "url": "https://it.wikipedia.org/wiki?curid=4405517", "title": "Weiden Challenger 2002 - Singolare", "text": "Il singolare del torneo di tennis Weiden Challenger 2002, facente parte dell'ATP Challenger Series, ha avuto come vincitore Luis Horna che ha battuto in finale \u017deljko Krajan 6-0, 6-4."}
{"id": "4405518", "revid": "599013", "url": "https://it.wikipedia.org/wiki?curid=4405518", "title": "Weiden Challenger 2002 - Doppio", "text": "Il doppio del torneo di tennis Weiden Challenger 2002, facente parte dell'ATP Challenger Series, ha avuto come vincitori Jens Knippschild e Du\u0161an Vemi\u0107 che hanno battuto in finale Sergio Roitman e Andr\u00e9s Schneiter 7-65, 6-2."}
{"id": "4405520", "revid": "1442080", "url": "https://it.wikipedia.org/wiki?curid=4405520", "title": "Nord LB Open 2002 - Singolare", "text": "Il singolare del torneo di tennis Nord LB Open 2002, facente parte dell'ATP Challenger Series, ha avuto come vincitore David S\u00e1nchez che ha battuto in finale Jos\u00e9 Acasuso che si \u00e8 ritirato sul punteggio di 5-1."}
{"id": "4405521", "revid": "1442080", "url": "https://it.wikipedia.org/wiki?curid=4405521", "title": "Nord LB Open 2002 - Doppio", "text": "Il doppio del torneo di tennis Nord LB Open 2002, facente parte dell'ATP Challenger Series, ha avuto come vincitori Mariano Hood e Luis Horna che hanno battuto in finale Franti\u0161ek \u010cerm\u00e1k e Petr Luxa 3-6, 6-3, 6-1."}
{"id": "4405522", "revid": "1442080", "url": "https://it.wikipedia.org/wiki?curid=4405522", "title": "Challenger Lugano 2002 - Singolare", "text": "Il singolare del torneo di tennis Challenger Lugano 2002, facente parte dell'ATP Challenger Series, ha avuto come vincitore Guillermo Coria che ha battuto in finale Giorgio Galimberti 6-3, 6-0."}
{"id": "4405526", "revid": "92723", "url": "https://it.wikipedia.org/wiki?curid=4405526", "title": "Challenger Lugano 2002 - Doppio", "text": "Il doppio del torneo di tennis Challenger Lugano 2002, facente parte dell'ATP Challenger Series, ha avuto come vincitori Emilio Benfele \u00c1lvarez e Giorgio Galimberti che hanno battuto in finale Christian Kordasz e Kim Tiilikainen 4-6, 7-65, 6-2."}
{"id": "4405528", "revid": "1442080", "url": "https://it.wikipedia.org/wiki?curid=4405528", "title": "Andorra Challenger 2002 - Singolare", "text": "Il singolare del torneo di tennis Andorra Challenger 2002, facente parte dell'ATP Challenger Series, ha avuto come vincitore Dick Norman che ha battuto in finale Ivo Karlovi\u0107 6-4, 6-4."}
{"id": "4405529", "revid": "1442080", "url": "https://it.wikipedia.org/wiki?curid=4405529", "title": "Andorra Challenger 2002 - Doppio", "text": "Il doppio del torneo di tennis Andorra Challenger 2002, facente parte dell'ATP Challenger Series, ha avuto come vincitori Wesley Moodie e Shaun Rudman che hanno battuto in finale Hermes Gamonal e Ricardo Mello 6-2, 6-1."}
{"id": "4405531", "revid": "1442080", "url": "https://it.wikipedia.org/wiki?curid=4405531", "title": "Eisenach Challenger 2002 - Singolare", "text": "Il singolare del torneo di tennis Eisenach Challenger 2002, facente parte dell'ATP Challenger Series, ha avuto come vincitore Tom\u00e1\u0161 Z\u00edb che ha battuto in finale Olivier Mutis 7-65, 6-2."}
{"id": "4405532", "revid": "599013", "url": "https://it.wikipedia.org/wiki?curid=4405532", "title": "Eisenach Challenger 2002 - Doppio", "text": "Il doppio del torneo di tennis Eisenach Challenger 2002, facente parte dell'ATP Challenger Series, ha avuto come vincitori Edwin Kempes e Martin Verkerk che hanno battuto in finale Marcos Daniel e Adri\u00e1n Garc\u00eda 6-3, 6-4."}
{"id": "4405533", "revid": "1442080", "url": "https://it.wikipedia.org/wiki?curid=4405533", "title": "Memorial Argo Manfredini 2002 - Singolare", "text": "Il singolare del torneo di tennis Memorial Argo Manfredini 2002, facente parte dell'ATP Challenger Series, ha avuto come vincitore David Ferrer che ha battuto in finale Mariano Puerta 6-4, 6-1."}
{"id": "4405534", "revid": "1442080", "url": "https://it.wikipedia.org/wiki?curid=4405534", "title": "Memorial Argo Manfredini 2002 - Doppio", "text": "Il doppio del torneo di tennis Memorial Argo Manfredini 2002, facente parte dell'ATP Challenger Series, ha avuto come vincitori Leonardo Azzaro e Potito Starace che hanno battuto in finale Manuel Jorquera e Diego Moyano 6-3, 6-2."}
{"id": "4405536", "revid": "1442080", "url": "https://it.wikipedia.org/wiki?curid=4405536", "title": "Mantova Challenger 2002 - Singolare", "text": "Il singolare del torneo di tennis Mantova Challenger 2002, facente parte dell'ATP Challenger Series, ha avuto come vincitore Mariano Puerta che ha battuto in finale Potito Starace che si \u00e8 ritirato sul punteggio di 6-3, 1-0."}
{"id": "4405537", "revid": "1442080", "url": "https://it.wikipedia.org/wiki?curid=4405537", "title": "Mantova Challenger 2002 - Doppio", "text": "Il doppio del torneo di tennis Mantova Challenger 2002, facente parte dell'ATP Challenger Series, ha avuto come vincitori Massimo Bertolini e Giorgio Galimberti che hanno battuto in finale Jose-Maria Arnedo e Joseph Sirianni 5-7, 6-2, 7-68."}
{"id": "4405538", "revid": "1442080", "url": "https://it.wikipedia.org/wiki?curid=4405538", "title": "Montauban Challenger 2002 - Singolare", "text": "Il singolare del torneo di tennis Montauban Challenger 2002, facente parte dell'ATP Challenger Series, ha avuto come vincitore Richard Gasquet che ha battuto in finale Oscar Serrano-Gamez 7-5, 6-1."}
{"id": "4405540", "revid": "92723", "url": "https://it.wikipedia.org/wiki?curid=4405540", "title": "Montauban Challenger 2002 - Doppio", "text": "Il doppio del torneo di tennis Montauban Challenger 2002, facente parte dell'ATP Challenger Series, ha avuto come vincitori Oliver Marach e Oleg Ogorodov che hanno battuto in finale Federico Browne e Christian Kordasz 7-5, 7-63."}
{"id": "4405541", "revid": "1442080", "url": "https://it.wikipedia.org/wiki?curid=4405541", "title": "Ulm Challenger 2002 - Singolare", "text": "Il singolare del torneo di tennis Ulm Challenger 2002, facente parte dell'ATP Challenger Series, ha avuto come vincitore Oliver Gross che ha battuto in finale Martin Verkerk 7-65, 4-6, 6-3."}
{"id": "4405542", "revid": "599013", "url": "https://it.wikipedia.org/wiki?curid=4405542", "title": "Ulm Challenger 2002 - Doppio", "text": "Il doppio del torneo di tennis Ulm Challenger 2002, facente parte dell'ATP Challenger Series, ha avuto come vincitori Leo\u0161 Friedl e David \u0160koch che hanno battuto in finale Tim Crichton e Todd Perry 6-3, 4-6, 7-5."}
{"id": "4405544", "revid": "1442080", "url": "https://it.wikipedia.org/wiki?curid=4405544", "title": "West of England Challenger 2002 - Singolare", "text": "Il singolare del torneo di tennis West of England Challenger 2002, facente parte dell'ATP Challenger Series, ha avuto come vincitore Karol Beck che ha battuto in finale Alexander Peya 6-0, 6-3."}
{"id": "4405546", "revid": "1442080", "url": "https://it.wikipedia.org/wiki?curid=4405546", "title": "West of England Challenger 2002 - Doppio", "text": "Il doppio del torneo di tennis West of England Challenger 2002, facente parte dell'ATP Challenger Series, ha avuto come vincitori Dejan Petrovi\u0107 e Aisam-ul-Haq Qureshi che hanno battuto in finale Daniele Bracciali e Gianluca Pozzi 6-3, 6-2."}
{"id": "4405547", "revid": "1442080", "url": "https://it.wikipedia.org/wiki?curid=4405547", "title": "Challenger Banque Nationale de Granby 2002 - Singolare", "text": "Il singolare del torneo di tennis Challenger Banque Nationale de Granby 2002, facente parte dell'ATP Challenger Series, ha avuto come vincitore Peter Luczak che ha battuto in finale Alex Bogomolov, Jr. 6-3, 7-66."}
{"id": "4405548", "revid": "1442080", "url": "https://it.wikipedia.org/wiki?curid=4405548", "title": "Challenger Banque Nationale de Granby 2002 - Doppio", "text": "Il doppio del torneo di tennis Challenger Banque Nationale de Granby 2002, facente parte dell'ATP Challenger Series, ha avuto come vincitori Noam Behr e Michael Joyce che hanno battuto in finale Thomas Dupre e Simon Larose 6-0, 6-3."}
{"id": "4405549", "revid": "1442080", "url": "https://it.wikipedia.org/wiki?curid=4405549", "title": "Oberstaufen Cup 2002 - Singolare", "text": "Il singolare del torneo di tennis Oberstaufen Cup 2002, facente parte dell'ATP Challenger Series, ha avuto come vincitore Nicolas Thomann che ha battuto in finale Tom\u00e1\u0161 Z\u00edb 7-66, 6-4."}
{"id": "4405550", "revid": "1442080", "url": "https://it.wikipedia.org/wiki?curid=4405550", "title": "Oberstaufen Cup 2002 - Doppio", "text": "Il doppio del torneo di tennis Oberstaufen Cup 2002, facente parte dell'ATP Challenger Series, ha avuto come vincitori Jaime Fillol e Ricardo Schlachter che hanno battuto in finale Patricio Arquez e Sergio Roitman 6-2, 6-4."}
{"id": "4405551", "revid": "343655", "url": "https://it.wikipedia.org/wiki?curid=4405551", "title": "Associazione Calcio Femminile Padova", "text": ""}
{"id": "4405552", "revid": "1442080", "url": "https://it.wikipedia.org/wiki?curid=4405552", "title": "Siemens Open 2002 - Singolare", "text": "Il singolare del torneo di tennis Siemens Open 2002, facente parte dell'ATP Challenger Series, ha avuto come vincitore Raemon Sluiter che ha battuto in finale Salvador Navarro 7-66, 63-7, 7-64."}
{"id": "4405553", "revid": "1442080", "url": "https://it.wikipedia.org/wiki?curid=4405553", "title": "Siemens Open 2002 - Doppio", "text": "Il doppio del torneo di tennis Siemens Open 2002, facente parte dell'ATP Challenger Series, ha avuto come vincitori Edwin Kempes e Martin Verkerk che hanno battuto in finale Mariano Hood e Sebasti\u00e1n Prieto 6-4, 6-4."}
{"id": "4405554", "revid": "1442080", "url": "https://it.wikipedia.org/wiki?curid=4405554", "title": "Comerica Bank Challenger 2002 - Singolare", "text": "Il singolare del torneo di tennis Comerica Bank Challenger 2002, facente parte dell'ATP Challenger Series, ha avuto come vincitore Brian Vahaly che ha battuto in finale Noam Behr 2-6, 6-3, 6-2."}
{"id": "4405555", "revid": "1442080", "url": "https://it.wikipedia.org/wiki?curid=4405555", "title": "Comerica Bank Challenger 2002 - Doppio", "text": "Il doppio del torneo di tennis Comerica Bank Challenger 2002, facente parte dell'ATP Challenger Series, ha avuto come vincitori Amir Hadad e Mart\u00edn Vassallo Arg\u00fcello che hanno battuto in finale Brandon Coupe e Brandon Hawk 6-4, 6-4."}
{"id": "4405557", "revid": "1442080", "url": "https://it.wikipedia.org/wiki?curid=4405557", "title": "Manchester Trophy 2002 - Singolare", "text": "Il singolare del torneo di tennis Manchester Trophy 2002, facente parte dell'ATP Challenger Series, ha avuto come vincitore Vladimir Vol\u010dkov che ha battuto in finale Karol Beck 6-4, 7-62."}
{"id": "4405558", "revid": "287204", "url": "https://it.wikipedia.org/wiki?curid=4405558", "title": "Ace Sports Group Tennis Classic 2013 - Singolare", "text": "La detentrice del titolo era Grace Min, ma quest'anno ha deciso di non partecipare.\nIl singolare del torneo di tennis Ace Sports Group Tennis Classic 2013, facente parte della categoria ITF Women's Circuit, ha avuto come vincitrice Tadeja Majeri\u010d che ha battuto in finale Ajla Tomljanovi\u0107 6\u20132, 6\u20133."}
{"id": "4405559", "revid": "1442080", "url": "https://it.wikipedia.org/wiki?curid=4405559", "title": "Manchester Trophy 2002 - Doppio", "text": "Il doppio del torneo di tennis Manchester Trophy 2002, facente parte dell'ATP Challenger Series, ha avuto come vincitori Karol Beck e Aisam-ul-Haq Qureshi che hanno battuto in finale John Hui e Anthony Ross 6-3, 7-62."}
{"id": "4405566", "revid": "767487", "url": "https://it.wikipedia.org/wiki?curid=4405566", "title": "Trofeo Franco Balestra 2010", "text": "Il Trofeo Franco Balestra 2010, trentaquattresima edizione della corsa e valida come evento dell'UCI Europe Tour 2010 categoria 1.2, si svolse il 14 marzo 2010 su un percorso totale di circa 169,8\u00a0km. Fu vinto dal russo Aleksandr Mironov che termin\u00f2 la gara in 4h06'03\", alla media di 41,406\u00a0km/h.\nPartenza con 171 ciclisti, dei quali 101 portarono a termine il percorso."}
{"id": "4405567", "revid": "1442080", "url": "https://it.wikipedia.org/wiki?curid=4405567", "title": "Togliatti Challenger 2002 - Singolare", "text": "Il singolare del torneo di tennis Togliatti Challenger 2002, facente parte dell'ATP Challenger Series, ha avuto come vincitore Alexander Peya che ha battuto in finale Dmitri Vlasov 6-4, 6-4."}
{"id": "4405569", "revid": "1442080", "url": "https://it.wikipedia.org/wiki?curid=4405569", "title": "Togliatti Challenger 2002 - Doppio", "text": "Il doppio del torneo di tennis Togliatti Challenger 2002, facente parte dell'ATP Challenger Series, ha avuto come vincitori Philipp Mukhometov e Dmitri Vlasov che hanno battuto in finale Artem Derepasko e Michail Elgin 6-4, 6-4."}
{"id": "4405570", "revid": "113206694", "url": "https://it.wikipedia.org/wiki?curid=4405570", "title": "Budaors Clay Court Championships 2002 - Singolare", "text": "Il singolare del torneo di tennis Budaors Clay Court Championships 2002, facente parte dell'ATP Challenger Series, ha avuto come vincitore Diego Moyano che ha battuto in finale Ji\u0159\u00ed Van\u011bk 4-6, 6-3, 6-4."}
{"id": "4405571", "revid": "113206680", "url": "https://it.wikipedia.org/wiki?curid=4405571", "title": "Budaors Clay Court Championships 2002 - Doppio", "text": "Il doppio del torneo di tennis Budaors Clay Court Championships 2002, facente parte dell'ATP Challenger Series, ha avuto come vincitori Hermes Gamonal e Adri\u00e1n Garc\u00eda che hanno battuto in finale Ji\u0159\u00ed Van\u011bk e Robin Vik 6-3, 0-6, 6-3."}
{"id": "4405572", "revid": "1442080", "url": "https://it.wikipedia.org/wiki?curid=4405572", "title": "Credicard Citi Mastercard Tennis Cup 2002 - Singolare", "text": "Il singolare del torneo di tennis Credicard Citi Mastercard Tennis Cup 2002, facente parte dell'ATP Challenger Series, ha avuto come vincitore Ricardo Mello che ha battuto in finale Maximilian Abel 7-62, 6-3."}
{"id": "4405573", "revid": "1442080", "url": "https://it.wikipedia.org/wiki?curid=4405573", "title": "Credicard Citi Mastercard Tennis Cup 2002 - Doppio", "text": "Il doppio del torneo di tennis Credicard Citi Mastercard Tennis Cup 2002, facente parte dell'ATP Challenger Series, ha avuto come vincitori Alejandro Hern\u00e1ndez e Daniel Melo che hanno battuto in finale Lu Yen-Hsun e Danai Udomchoke per walkover."}
{"id": "4405574", "revid": "1442080", "url": "https://it.wikipedia.org/wiki?curid=4405574", "title": "Hilversum Challenger 2002 - Singolare", "text": "Il singolare del torneo di tennis Hilversum Challenger 2002, facente parte dell'ATP Challenger Series, ha avuto come vincitore Tom\u00e1\u0161 Z\u00edb che ha battuto in finale Florent Serra 7-63, 6-1."}
{"id": "4405575", "revid": "31886", "url": "https://it.wikipedia.org/wiki?curid=4405575", "title": "Via di Camollia", "text": "Via di Camoll\u00eca \u00e8 una strada di Siena, asse del Terzo di Camollia come prolungamento di via dei Montanini.\nStoria e descrizione.\nSituata sull'antico percorso della via Francigena, si snoda in dolce pendenza e presenta numerosi edifici storici, soprattutto tre-quattrocentesci, trasformati nei secoli e di tono decisamente minore rispetto ad altre zone pi\u00f9 centrali della citt\u00e0 murata: tipicamente, infatti, i borghi pi\u00f9 periferici erano abitati dal popolo minuto, operai e artigiani. \nVenendo da via dei Montanini vi si incontrano, al civico 85, una casa di impianto gotico gi\u00e0 Chigi-Saracini (attuale sede del Polo Civile del Tribunale di Siena), poi la chiesa dei Santi Vincenzo e Anastasio (oratorio della contrada dell'Istrice), l'arco di Fontegiusta, la chiesa di San Pietro alla Magione, un tempo annessa a un ospedale dei templari (\"la Magione\") e, di fronte, la casa (gi\u00e0 palazzo Luti) di Baldassarre Peruzzi (n. 168).\nLa via termina alla Porta di Camollia."}
{"id": "4405576", "revid": "1442080", "url": "https://it.wikipedia.org/wiki?curid=4405576", "title": "Hilversum Challenger 2002 - Doppio", "text": "Il doppio del torneo di tennis Hilversum Challenger 2002, facente parte dell'ATP Challenger Series, ha avuto come vincitori Stefano Pescosolido e Aisam-ul-Haq Qureshi che hanno battuto in finale John Hui e Anthony Ross 7-64, 6-0."}
{"id": "4405577", "revid": "36426", "url": "https://it.wikipedia.org/wiki?curid=4405577", "title": "Via Camollia", "text": ""}
{"id": "4405578", "revid": "1442080", "url": "https://it.wikipedia.org/wiki?curid=4405578", "title": "Tampere Open 2002 - Singolare", "text": "Il singolare del torneo di tennis Tampere Open 2002, facente parte dell'ATP Challenger Series, ha avuto come vincitore Jarkko Nieminen che ha battuto in finale Richard Gasquet 7-5, 7-62."}
{"id": "4405579", "revid": "1442080", "url": "https://it.wikipedia.org/wiki?curid=4405579", "title": "Tampere Open 2002 - Doppio", "text": "Il doppio del torneo di tennis Tampere Open 2002, facente parte dell'ATP Challenger Series, ha avuto come vincitori Doug Bohaboy e Nick Rainey che hanno battuto in finale Tuomas Ketola e Jarkko Nieminen 6-4, 6-2."}
{"id": "4405580", "revid": "1442080", "url": "https://it.wikipedia.org/wiki?curid=4405580", "title": "BH Tennis Open International Cup 2002 - Singolare", "text": "Il singolare del torneo di tennis BH Tennis Open International Cup 2002, facente parte dell'ATP Challenger Series, ha avuto come vincitore Ricardo Mello che ha battuto in finale Alexandre Simoni 6-3, 6-3."}
{"id": "4405581", "revid": "1442080", "url": "https://it.wikipedia.org/wiki?curid=4405581", "title": "BH Tennis Open International Cup 2002 - Doppio", "text": "Il doppio del torneo di tennis BH Tennis Open International Cup 2002, facente parte dell'ATP Challenger Series, ha avuto come vincitori Daniel Melo e Marcelo Melo che hanno battuto in finale Denis Golovanov e Michael Joyce 6-3, 6-4."}
{"id": "4405582", "revid": "36426", "url": "https://it.wikipedia.org/wiki?curid=4405582", "title": "Terzo di Camoll\u00eca", "text": ""}
{"id": "4405583", "revid": "1442080", "url": "https://it.wikipedia.org/wiki?curid=4405583", "title": "Fifth Third Bank Tennis Championships 2002 - Singolare", "text": "Il singolare del torneo di tennis Fifth Third Bank Tennis Championships 2002, facente parte dell'ATP Challenger Series, ha avuto come vincitore Scott Draper che ha battuto in finale Paul Goldstein 4-6, 6-4, 6-4."}
{"id": "4405585", "revid": "1442080", "url": "https://it.wikipedia.org/wiki?curid=4405585", "title": "Fifth Third Bank Tennis Championships 2002 - Doppio", "text": "Il doppio del torneo di tennis Fifth Third Bank Tennis Championships 2002, facente parte dell'ATP Challenger Series, ha avuto come vincitori Jack Brasington e Glenn Weiner che hanno battuto in finale Brandon Coupe e Eric Taino 6-2, 4-6, 7-5."}
{"id": "4405586", "revid": "61051", "url": "https://it.wikipedia.org/wiki?curid=4405586", "title": "Aeroporto internazionale di Shymkent", "text": ""}
{"id": "4405588", "revid": "61051", "url": "https://it.wikipedia.org/wiki?curid=4405588", "title": "Aeroporto di Shymkent", "text": ""}
{"id": "4405591", "revid": "339392", "url": "https://it.wikipedia.org/wiki?curid=4405591", "title": "Chumasch", "text": ""}
{"id": "4405597", "revid": "33751", "url": "https://it.wikipedia.org/wiki?curid=4405597", "title": "Stuart Baxter", "text": "Il figlio Lee \u00e8 stato anch'esso un giocatore professionista in Svezia, ma di ruolo portiere.\nCarriera.\nGiocatore.\nNacque nella cittadina inglese di Wolverhampton da padre scozzese e madre inglese, ed \u00e8 proprio in Inghilterra che crebbe calcisticamente. Inizi\u00f2 al Preston North End, poi ebbe una parentesi scozzese ed un breve ritorno nel campionato inglese.\nNel 1978 approd\u00f2 in Australia al South Melbourne, ma la sua carriera da calciatore continu\u00f2 negli Stati Uniti e in Svezia, dove appese le scarpe al chiodo nel 1984.\nAllenatore.\nLa sua carriera da allenatore inizi\u00f2 dove fin\u00ec quella da calciatore, ovvero nel club svedese dell'\u00d6rebro, e prosegu\u00ec poi in Norvegia, Portogallo e Giappone, nazione in cui ebbe modo di guidare sia il Sanfrecce Hiroshima che il Vissel Kobe. Proprio dall'esperienza nipponica, Baxter fu prelevato dall'AIK, squadra con cui vinse lo scudetto 1998 e con cui debutt\u00f2 in UEFA Champions League, in un girone che comprendeva anche il Barcellona, l'Arsenal e la Fiorentina.\nNel 2001 pass\u00f2 ai norvegesi del Lyn, quindi fu chiamato sulla panchina della nazionale inglese Under-19 e su quella della nazionale maggiore sudafricana. Quindi ancora Giappone, Svezia, tre anni da CT della nazionale della Finlandia e l'accordo con i sudafricani del Kaizer Chiefs nel 2012.\nNell'estate 2015 inizi\u00f2 ad allenare i turchi del Gen\u00e7lerbirli\u011fi, ma dopo le sconfitte nelle prime due giornate di campionato rescisse consensualmente il contratto con la societ\u00e0."}
{"id": "4405602", "revid": "767487", "url": "https://it.wikipedia.org/wiki?curid=4405602", "title": "Pagate Fratelli", "text": "Pagate Fratelli \u00e8 un film di Salvo Bonaffini del 2012.\nTrama.\nSicilia, anni Cinquanta. Padre Vittorio, padre Venanzio, padre Agrippino e padre Carmelo, frati del convento dei Cappuccini di Mazzarino, vengono arrestati. Su di loro gravano le accuse di associazione a delinquere, estorsione aggravata e concorso in omicidio. Il caso e il successivo processo a Caltanissetta attirano subito l'attenzione dell'opinione pubblica e della stampa nazionale.\nProduzione.\nIl film, prodotto da Bianca Film, \u00e8 stato finanziato dal MiBac, il Ministero per i beni e le attivit\u00e0 culturali e per il turismo."}
{"id": "4405603", "revid": "287204", "url": "https://it.wikipedia.org/wiki?curid=4405603", "title": "Motherland (Pretty Maids)", "text": "Motherland \u00e8 il tredicesimo album in studio dei Pretty Maids, uscito il 22 marzo 2013 in Europa ed il 26 marzo 2013 negli USA.\nEdito dall'etichetta discografica Frontiers Records e prodotto da Jacob Hansen, contiene le seguenti canzoni:"}
{"id": "4405604", "revid": "36426", "url": "https://it.wikipedia.org/wiki?curid=4405604", "title": "Porta di Camollia", "text": ""}
{"id": "4405611", "revid": "738436", "url": "https://it.wikipedia.org/wiki?curid=4405611", "title": "Ebrei Maestri", "text": ""}
{"id": "4405613", "revid": "738436", "url": "https://it.wikipedia.org/wiki?curid=4405613", "title": "Maestri ebrei", "text": ""}
{"id": "4405618", "revid": "287204", "url": "https://it.wikipedia.org/wiki?curid=4405618", "title": "J\u00fabilo Iwata 2013", "text": "Questa voce raccoglie le informazioni riguardanti il J\u00fabilo Iwata nelle competizioni ufficiali della stagione 2013.\nMaglie e sponsor.\nLa Puma aumenta la presenza del colore blu scuro nella divisa per le gare interne, arricchite da inserti di colore bianco. La divisa per le gare esterne muta completamente, divenendo interamente bianca con bordi rossi e blu. Le sponsorizzazioni (Yamaha, Hamamatsu e SALA) rimangono invariate."}
{"id": "4405619", "revid": "767634", "url": "https://it.wikipedia.org/wiki?curid=4405619", "title": "Algrim il forte", "text": ""}
{"id": "4405633", "revid": "124139258", "url": "https://it.wikipedia.org/wiki?curid=4405633", "title": "Dialetto basso mantovano", "text": "Il dialetto basso mantovano (\"dial\u00e9t b\u00e0ss mantu\u00e0n o dial\u00e9t b\u00e0ss mantf\u00e0n\"), \u00e8 un dialetto di tipo gallo-italico della lingua emiliano-romagnola, parlato nei comuni dell'Oltrep\u00f2 mantovano: Suzzara, Motteggiana, Pegognaga, Gonzaga, Moglia, San Benedetto Po, Quistello, San Giacomo delle Segnate, San Giovanni del Dosso, Schivenoglia, Quingentole, Borgo Mantovano, Poggio Rusco, Borgocarbonara, Magnacavallo, Sermide e Felonica.\nNel basso mantovano \u00e8 importante evidenziare quei Comuni alla sinistra del fiume Po, che sono: Ostiglia, Governolo e Sustinente. Hanno un dialetto simile al Capoluogo di provincia, con qualche inflessione ferrarese e veneta per il fatto che confina con il Veneto e la parte di provincia di Rovigo fino al 1861 era Estense. Due cenni storici importanti: Ostiglia ha origini romane, qui il 12 a.C. ha inizio la costruzione della via Claudia Augusta che termina il 47 d.C. a Donauwoert sul Danubio. Altra storia ha Governolo, con dialetto pi\u00f9 vicino a Mantova, nel 1526 il Capitano delle milizie papali Giovanni De Medici detto 'Dalle Bande Nere' fu ferito mortalmente a Governolo.\nDescrizione.\nLa sua natura \u00e8 marcatamente emiliana, a differenza del mantovano cittadino che, pur appartenendo anch'esso al gruppo emiliano, \u00e8 influenzato dalla lingua lombarda e dal dialetto alto mantovano.\nIl basso mantovano viene indubbiamente classificato come dialetto emiliano sia dai linguisti moderni che anche nel passato gi\u00e0 a partire da Bernardino Biondelli nell'opera \"Saggio sui dialetti gallo-italici\" del 1853. La provincia di Mantova \u00e8 divisa in tre grossi gruppi dialettali: il dialetto mantovano puro (parlato a Mantova citt\u00e0 e nella fascia centrale della provincia, appartenente all'Emiliano ma di transizione con il dialetto veronese ed il dialetto alto mantovano), il dialetto alto mantovano (di natura prevalentemente lombardo orientale ma con evidenti influssi del mantovano cittadino, parlato nell'Alto Mantovano, ossia la zona settentrionale della provincia di Mantova), ed il dialetto basso mantovano (di natura emiliana pura, di transizione con il ferrarese, il mirandolese ed il guastallese, parlato nella zona meridionale della provincia, per l'appunto nell'Oltrep\u00f2 mantovano).\nIl dialetto dell'Oltrep\u00f2 mantovano costituisce una diglossia tra i dialetti emiliani, molto simile in particolare a quelli parlati nella Bassa Modenese e Reggiana, e il dialetto mantovano, soprattutto per quanto riguarda la fonetica. Nasce dalla fusione del guastallese, del mantovano cittadino, del ferrarese e del dialetto mirandolese. Infatti, appartiene all'area dialettale del basso mantovano anche il dialetto di alcuni comuni della Bassa Reggiana (Guastalla, Luzzara e Reggiolo). Nei comuni sul confine modenese (Poggio Rusco in primis) si pu\u00f2 notare una lieve influenza della provincia vicina e un lieve rafforzamento dei tipici suoni chiusi \"\u00d6\" e \"\u00dc\"; abbastanza evidente \u00e8 l'influenza del dialetto ferrarese sui comuni confinanti con tale provincia, (Sermide e soprattutto Felonica), dove il mantovano perde i suoi caratteristici suoni chiusi (\u00d6 e \u00dc).\nIl dialetto basso mantovano mantiene la a come nel Mantovano e nel Ferrarese, dissonando cos\u00ec nell'accento e nella forma dai dialetti emiliani centrali. La lettera z non esiste, sempre sostituita dalla lettera s, dolce o aspra; risulta assente (cos\u00ec come nel ferrarese e nella bassa reggiana) la palatalizzazione della vocale latina tonica \"a\" e si antepone l'articolo determinativo ai soli nomi femminili.(es.: \"nis\u00fcn\" e \"semnar\" per nessuno e seminare).\nDel resto, se aspetti sintattici e morfologici si presentano con una certa unit\u00e0, la fonetica \u00e8 invece lo spazio di un accentuato polimorfismo, di una diversificazione locale che a volte suscita l'impressione di una atomizzazione. Pur nei confini pi\u00f9 stretti vi \u00e8 perci\u00f2 una variet\u00e0 veramente notevolissima e vi sono isole a s\u00e9 stanti, con caratteristiche tutte proprie, varianti di termini, di espressioni e di pronuncia di medesime parole proprie di singole localit\u00e0.\nEsempi di dialetto.\nOna novella del Boccasc.\nDialetto di Poggio Rusco.\nAv d\u00ecgh d\u00f3nca che ind i t\u00e9mp dal prim r\u00e8 ad C\u00ecpri, d\u00f2p che Gofr\u00e8 ad B\u00fcgli\u00f2n l'ha av\u00fc vint T\u00e8ra S\u00e0nta, \u00e8 s\u00fcced\u00fc che una zentild\u00f3na ad Guasc\u00f3gna l'\u00e8 and\u00e0da in pelegrin\u00e0cc al Sep\u00f9lcar, e quand l'\u00e8 turn\u00e0da da 'd l\u00e0, ariv\u00e0da ch'la f\u00fc a C\u00ecpri, da chi \u00f3m ch'an g'ha c\u00f6r, da vil\u00e0n la f\u00fc ins\u00fclt\u00e0da. L\u00e9, t\u00fcta dulur\u00e0da s\u00e8nsa nes\u00fcn ch'la cunsul\u00e8s, lament\u00e0ndas la pans\u00e8 d'and\u00e0r dal r\u00e8 a dar z\u00f2 la s\u00f2 den\u00fcnsia; ma 'gh f\u00fc d\u00e9t da alc\u00fcn ch'la gh'andar\u00e8 per gn\u00e8nt, perch\u00e9 l'\u00e9ra tant al gran bal\u00f2s e p\u00f2ch ad b\u00f2n che, inv\u00e9ze ad far gi\u00fcst\u00ecsia ai \u00e0ltar, quand l\u00f3r i \u00e9ra uf\u00e9s, l'\u00e9ra tant vil ch'l'an supurt\u00e0va t\u00e0nte d'insol\u00e8nse per sua m\u00e0rsa varg\u00f3gna, e t\u00fct qu\u00e8i gh'av\u00e9van di dispiaz\u00e9r, i sa sfug\u00e0van col f\u00e0ragh \u00fcn qu\u00e0lch ins\u00fclt o svergugn\u00e0ral. La p\u00f2vra d\u00f3na, s\u00e8nsa sper\u00e0nsa 'd far vand\u00e8ta, per cunsul\u00e0ras \u00fcn p\u00f2ch dla s\u00f2 n\u00f2ia, la s'\u00e8 dec\u00ecza 'd vol\u00e9r musg\u00e0r la miz\u00e9ria dal r\u00e8; e, pianz\u00e8nd, la gh'\u00e8 and\u00e0da dav\u00e0nti e la g'ha dit: \"Car al m\u00e8 si\u00f3r, m\u00ec an v\u00e8gn m\u00ecnga a la t\u00f2 prez\u00e8nsa parch\u00e8 m\u00ec am asp\u00e8ta che t\u00ec a f\u00e0si vand\u00e8ta dl'ingi\u00fcria ch'm'\u00e8 st\u00e0da f\u00e0ta ma, in cump\u00e8ns ad qu\u00e8la, at pr\u00e9gh che at m'ins\u00e8gni c\u00f3me at sufr\u00ecsi qu\u00e8le che a s\u00f2 ch'i 't fa, parch\u00e8 impar\u00e0nd da t\u00ec, m\u00ec a p\u00f2sa supurt\u00e0r la m\u00e9a, che l\u00fc, al n\u00f2star Si\u00f3r, al sa se m\u00ec a pod\u00e8s far, lunt\u00e9ra at la dar\u00eca, parch\u00e8 t\u00ec 't s\u00e8 b\u00f2n ad purt\u00e0ran \u00fcn m\u00fccc\".\nAl r\u00e8, che fin d'al\u00f9ra l'\u00e9ra st\u00e0 tard e p\u00e9gar, c\u00f3m sa 'l sa 's f\u00fcs dasmisi\u00e0, l'incuminz\u00e8 da l'ingi\u00fcria f\u00e0ta a 'sta d\u00f3na, che con t\u00fct la r\u00e0bia al l'ha vendic\u00e0da, ad \u00e9sar \u00fcn rigur\u00f9s parsec\u00fct\u00f3r ad t\u00fct qu\u00e8i che c\u00f3ntra l'un\u00f3r dla s\u00f2 cur\u00f3na i av\u00e8s fat qu\u00e8l in s\u00e9guit.\nibidem, pagg. 268-269"}
{"id": "4405635", "revid": "326822", "url": "https://it.wikipedia.org/wiki?curid=4405635", "title": "Crayon Shin Paradise! Made in Saitama", "text": ""}
{"id": "4405636", "revid": "324026", "url": "https://it.wikipedia.org/wiki?curid=4405636", "title": "Titoli onorifici nell'ebraismo", "text": "Esistono vari titoli onorifici nell'ebrasimo che si diversificano a seconda dello stato e ruolo della persona a cui si riferiscono.\nRabbino.\n\"Rabbino\", spesso usato nella sua forma originale \"rabbi\", significa \"insegnante\" nel senso religioso e viene riferito a qualsiasi studioso ebreo ordinato come ministro di culto (\"semicha\").\nLetteralmente, \"rabbino\" significa \"mio maestro\". \u00c8 la stessa parola ebraica di \"rav\", (vedi sotto) con il suffisso possessivo \"i\" di \"rabbi\". Sebbene sia grammaticalmente una forma possessiva, viene usato come titolo generico anche per coloro che non sono insegnanti nel senso stretto, particolarmente per i Tannaim e, in altre lingue (per es. l'inglese con rabbi), per qualsiasi rabbino, anteponendolo al nome proprio.\nIn Israele, tra gli haredim, \"rabbi\" viene usato in alternanza con \"reb\", ed \u00e8 considerato un titolo amichevole ma di rispetto, simile all'uso di \"signore\".\nRav.\n\"Rav\" \u00e8 la parola ebraica equivalente a \"maestro\" ed \u00e8 strettamente imparentata alla forma ebraica che origina \"rabbi/rabbino\". \"Rav\" pu\u00f2 essere usato come un appellativo onorifico di un insegnante o guida spirituale personale, simile a rabbino.\nIn ebraico moderno, \"rav\" \u00e8 usato per tutti i rabbini ed equivale all'italiano \"rabbino\".\nNell'ebraismo ortodosso dove non si parla correntemente l'ebraico come lingua madre, \"rabbi/rabbino\" si usa spesso come appellativo minore, dove i rabbini pi\u00f9 famosi ricevono invece il titolo di \"rav\".\nUsato da solo, \"il \"rav\" si riferisce al posek (decisore legale halakhico) che viene consultato dal fedele.\nIn alcune comunit\u00e0, \"rav\" viene usato al pari di \"reb\". Ci\u00f2 \u00e8 comune nella lingua canaan.\nRebbe.\nRebbe pu\u00f2 riferirsi al capo di un movimento ebraico chassidico, ad un rosh yeshiva (rabbino che \u00e8 il rettore o preside di una scuola accademica) o ad mentore, o anche ad un insegnante di scuola elementare quando viene menzionato dai suoi studenti.\nIn molti gruppi chassidici il rebbe \u00e8 la principale guida spirituale; ma per questioni di halakhah si fa riferimento ad un \"rav\". Tale \"rav\" \u00e8 a volte noto come \"il rav\" del gruppo chassidico. Questa posizione \u00e8 normalmente occupata dall'Av Beis Din o giudice principale (di tribunale ebraico) di un gruppo chassidico. In alcuni gruppi chassidici, come il Belz e il Satmar, il rebbe e il \"rav\" sono posizioni concordanti.\nAltri appellativi.\nAltri titoli onorifici includono \"Admo\"r\", \"K'vod K'dushas\", \"Shlit\"a\" e \"Shy\"'.\nAdmo\"r.\n\"Admor\" \u00e8 un acronimo di \"Adonainu, Morainu, VeRabbeinu\", frase che significa \"nostro maestro, nostro insegnante e nostro rebbe\". Questo \u00e8 un titolo onorifico dato a capi di chiara fama nella comunit\u00e0 ebraica. Per iscritto, tale titolo viene posto prima del nome di provenienza, come per esempio in \"Admor di Pinsk\" o \u201cR' (che sta per rabbino, rav o reb) Ploni Almoni, Admor di Redomsk\u201d.\nShlit\"a.\n'Shlit\"a' \u00e8 un acronimo di \"Sheyikhye Lirot Yamim Tovim Arukim/Amen,\" \u201cPossa egli vivere una buona e lunga vita\u201d o \u201cPossa egli vivere una vita buona, amen\u201d, dato ad un rabbino rispettato e riverito, o al rebbe (insegnante) del figlio di qualcuno. Tale titolo viene usualmente posto prima del nome. Esempio: \"Si noti che il Rebbe sh'lita Ploni Almoni ha dato istruzioni affinch\u00e9 tutti i ragazzi che hanno passato l'et\u00e0 di Bar mitzvah indossino i tefillin regolarmente.\"\nK'vod K'dushat.\n\"K'vod K'dushat\", significa \u201cL'onore della [sua] santit\u00e0\u201d. Questo appellativo viene posto prima del nome e risale all'edizione del 1531 dell\"'Aruk\" scritta dal lessicografo italiano Nathan ben Jehiel di Roma.\nShy'.\n\"Shy'\" \u00e8 un acronimo di \"Sheyikhye,\" che significa \u201cpossa vivere\u201d. Questo appellativo viene posto dopo il nome.\nHaLevi.\nSi riferisce a discendenza levita. Precede il cognome.\nHaCohen.\nSi riferisce a discendenza sacerdotale. Precede il cognome."}
{"id": "4405643", "revid": "717966", "url": "https://it.wikipedia.org/wiki?curid=4405643", "title": "Appellativi onorifici nell'ebraismo", "text": ""}
{"id": "4405647", "revid": "104182180", "url": "https://it.wikipedia.org/wiki?curid=4405647", "title": "Quattro piccole donne", "text": "Quattro piccole donne \u00e8 una miniserie televisiva trasmessa in quattro puntate da Canale 5 nel 1990. La prima puntata and\u00f2 in onda il 23 ottobre e l'ultima il 20 novembre.\n\u00c8 stata prodotta da Reteitalia, all'epoca casa di produzione del gruppo Fininvest ed \u00e8 liberamente ispirato ai romanzi \"Piccole donne\" di Louisa May Alcott e \"Se lo dico perdo l'America\" di Lidia Ravera."}
{"id": "4405664", "revid": "838137", "url": "https://it.wikipedia.org/wiki?curid=4405664", "title": "Now Superhits 2013", "text": "Now Superhits 2013 \u00e8 una raccolta di AA.VV. pubblicata il 22 gennaio 2013 per la EMI Music."}
{"id": "4405665", "revid": "767487", "url": "https://it.wikipedia.org/wiki?curid=4405665", "title": "Minyahil Teshome", "text": "Carriera.\nClub.\nGioca nella massima serie etiope dal 2004.\nNazionale.\nHa giocato con la sua Nazionale nella Coppa d'Africa del 2013."}
{"id": "4405673", "revid": "110157", "url": "https://it.wikipedia.org/wiki?curid=4405673", "title": "Una irata sensazione di peggioramento", "text": "Una irata sensazione di peggioramento \u00e8 l'ultimo romanzo dello scrittore e sociologo italiano Ottiero Ottieri, pubblicato per la prima volta nel 2002 presso la casa editrice Guanda.\nTrama.\nIl romanzo \u00e8 incentrato sulle vicende dello scrittore Pietro Mura, alter ego di Ottieri stesso, che alcolizzato e depresso si sposta tra Torino e Milano in cerca di una cura forse impossibile.\nLa voce narrante dello scrittore analizza in maniera spietata la realt\u00e0 che ci circonda, attaccando in maniera via via pi\u00f9 aspra la situazione politica italiana, la mediocrit\u00e0 di chi governa, la banalit\u00e0 stordente della televisione e lo scadimento culturale del paese.\nRiferimenti.\nIl titolo del libro fa riferimento alla canzone \"Irata\" dei CSI, dall'album \"Linea Gotica\" del 1996, nel cui testo, scritto da Giovanni Lindo Ferretti, viene pronunciata la frase \"per una irata sensazione di peggioramento\"."}
{"id": "4405679", "revid": "539461", "url": "https://it.wikipedia.org/wiki?curid=4405679", "title": "Stasera mi butto/Just Because Of You", "text": ""}
{"id": "4405681", "revid": "110157", "url": "https://it.wikipedia.org/wiki?curid=4405681", "title": "Chiesa di Santa Maria di Portosalvo (Pozzallo)", "text": "La chiesa di Santa Maria di Portosalvo \u00e8 un edificio religioso di Pozzallo, in provincia di Ragusa.\nAlla parrocchia \u00e8 annessa anche la chiesa di Santa Maria della Fiducia, sita nella periferia della citt\u00e0.\nStoria.\nLa chiesa fu costruita nel 1746, su uno sperone di roccia adiacente al mare, dai primi abitanti che si stanziarono a Pozzallo, e venne eretta a parrocchia nel 1886.\nVenne pesantemente danneggiata durante la seconda guerra mondiale, fu sconsacrata in occasione del restauro (finanziato dalle offerte della principale famiglia borghese della zona, gli Avitabile) e venne riaperta il 15 ottobre 1951.\nDopo una lenta decadenza, si decise per il restauro della chiesa, che termin\u00f2 nel 2007.\nAlla vecchia struttura \u00e8 stato aggiunto il campanile ed \u00e8 stata aggiunta una facciata, nel lato nord,in stile moderno.\nDescrizione.\nLa chiesa sorge su una piazzetta nel primo tratto della via Rapisardi, esattamente accanto alla spiaggia e alla torre Cabrera.Sono presenti due facciate: quella originaria, in stile classico, e quella in stile moderno.La chiesa \u00e8 divisa in tre navate (due laterali ed una centrale). Nelle navate laterali sono presenti numerosi dipinti, a opera di Valente Assenza. La statua pi\u00f9 importante \u00e8 quella dell'Addolorata, opera in legno dello scultore Angioini, donata alla citt\u00e0 dal commerciante campano Vincenzo Falanca nel 1822, dopo essere sopravvissuto ad un naufragio. Altre opere di interesse sono l'altare maggiore, di Antonino Assenza, e il fonte battesimale, datato 1770, di Stefano Calabrese."}
{"id": "4405682", "revid": "901246", "url": "https://it.wikipedia.org/wiki?curid=4405682", "title": "Kirill Grigor'evi\u010d Razumovskij", "text": "Biografia.\nFiglio di un cosacco, Hryhorij Rozum, e fratello di Aleksej Grigor'evi\u010d Razumovskij, a cui deve la sua scesa al potere. Suo fratello, nel 1742, \u00e8 diventato uno dei preferiti (e anche il marito) dell'Imperatrice Elisabetta. In ascesa Aleksej convoc\u00f2 tutta la sua famiglia a San Pietroburgo dove ricevette il nome di Razumovskij. Mand\u00f2 suo fratello, sotto la supervisione di Grigorij Nikolaevi\u010d Teplov, a studiare in Europa. \nCarriera.\nDopo il Grand Tour in Italia e Francia e aver frequentato lezioni in incognito all'Universit\u00e0 di Gottinga, il giovane visse dal settembre 1743 al luglio 1744 nella casa di Euler, che gli insegn\u00f2 la matematica. All'et\u00e0 di 16 anni, ritorn\u00f2 a San Pietroburgo con il titolo di conte e la carica di ciambellano e all'et\u00e0 di 18 anni venne nominato presidente dell'Accademia delle Scienze di San Pietroburgo.\nNel 1748 fu tenente colonnello del Reggimento Izmajlovskij, senatore e aiutante di campo. Come comandante del Reggimento Izmajlovskij, gioc\u00f2 un ruolo importante nella scalata al potere di Caterina e divenne il suo confidente.\nPer amore di Razumovskij, l'imperatrice accett\u00f2 di ricreare la dignit\u00e0 dell'hetman, che a quel tempo era stata abolita, e nel 1750 lo mand\u00f2 a governarlo. Nelle loro due capitali: Glukhov e Baturyn - Razumovskij si \u00e8 circondato di cortigiani, inizi\u00f2 un'opera italiana e un teatro francese. Commission\u00f2 all'architetto Kvasov di costruire un palazzo. In futuro, Razumovskij continu\u00f2 a prestare particolare attenzione alla costruzione di palazzi e chiese nella Piccola Russia, cercando di avvicinarla all'architettura della capitale. \nElisabetta ricevette informazioni molto sfavorevoli sull'ordine che Razumovskij aveva istituito nei territori a lui affidati. Vali\u0161evskij nota che con tutte le inclinazioni incoraggianti, il giovane hetman spesso \"cadeva sotto l'influenza di parenti avidi e l'ambiente viziato che lo circondava\". L'imperatrice fu bombardata da lamentele sulla corruzione di Razumovskij, sul fatto che sotto il suo governo i contadini erano impoveriti ei suoi parenti erano favolosamente arricchiti. Nel 1754 convoc\u00f2 Razumovskij a Mosca per avere spiegazioni. Allo stesso tempo, il potere dello hetman venne seriamente limitato, i dazi doganali sul confine imperiale furono annullati. Elisabetta proib\u00ec anche a Razumovskij di corrispondere con i dignitari stranieri. Il territorio governato dall'hetman fu ridotto.\nDopo un soggiorno di tre anni alla corte imperiale, Razumovskij fu autorizzato a tornare nella sua residenza di Hlukhiv. Ma gi\u00e0 alla fine del 1757, si affrett\u00f2 a tornare al nord per gli affari dell'Accademia delle Scienze. Dopo l'istituzione dell'Universit\u00e0 di Mosca nel 1755, Teplov, che ha redatto lo statuto dell'universit\u00e0 di Mosca, propone a Razumovskij il suo progetto di organizzare un'istituzione simile a Baturyn. A cavallo tra il 1750 e il 1760, Razumovskij si manifest\u00f2 pienamente come uno statista maturo: cerc\u00f2 di aumentare la contentezza dei Piccoli cosacchi russi, difende i diritti della Piccola Russia al Senato, al suo ritorno a Glukhov, elabora un programma di trasformazioni di vasta portata nello spirito dell'Illuminismo, inclusa l'introduzione di regolari formazioni di reggimenti e riorganizzazione dei procedimenti giudiziari.\nPresidente dell'Accademia Imperiale delle Scienze.\nRazumovskij trascorse l'intero breve regno di Pietro III a San Pietroburgo in preparazione di una campagna contro la Danimarca, dalla quale l'imperatore sognava di portare via i possedimenti dei suoi antenati. Come comandante del reggimento Izmailovskij, ha svolto un ruolo importante nell'ascesa al potere di Caterina e divenne il suo confidente. Il manifesto sull'ascesa al trono \u00e8 stato stampato nella tipografia dell'Accademia delle scienze da lui diretta. Nella speranza che il titolo hetman diventasse ereditario nella famiglia Razumovskij, Kirill torn\u00f2 a Glukhov per continuare le riforme iniziate.\nNel frattempo, l'idea di un vasto principato guidato dalla dinastia Razumovskij non soddisfaceva i gusti di Caterina, e nel suo ambiente prevalse presto l'opinione sulla necessit\u00e0 di abolire l'hetman. Teplov \u00e8 stato uno dei principali iniziatori dell'abolizione. Razumovskij venne convocato in tribunale, dove gli chiesero una lettera di dimissioni. Il 21 novembre 1764 in compenso, Razumovskij ricevette il grado di feldmaresciallo generale, sebbene non avesse esperienza nell'esercito. Ha trascorso i due anni successivi all'estero.\nMatrimonio.\nIstruito, parlava un ottimo tedesco e francese, apparve in tutto il suo splendore alla corte di Elisabetta Petrovna. Inoltre, era di bell'aspetto, di mente originale, molto piacevole e superava il fratello in intelligenza. Onori e ricchezza incommensurabile non gli hanno montato la testa; era gentile, caritatevole, generoso e senza il minimo orgoglio e arroganza, a disposizione di tutti. Si concedeva pienamente e con tutto il cuore ai piaceri mondani e alle celebrazioni di corte.\nA corte le dame erano pazze di lui. Come sua moglie, l'imperatrice scelse la sua cugina di secondo grado Ekaterina Ivanovna Razumovskaja (1729-1771), per la quale fu data una colossale dote, che comprendeva, tra le altre cose, \u0160emerentev Dvor e diversi villaggi nel territorio della moderna Mosca. Il fratello del favorito divenne improvvisamente una delle persone pi\u00f9 ricche del paese. Il matrimonio venne celebrato il 27 ottobre 1746. La coppia ebbe undici figli:\nMorte.\nDopo la morte della moglie nel 1771, la nipote del maresciallo di campo, Sof'ja Apraksina, divenne la sua confidente. La sua sconfinata influenza sul conte caus\u00f2 numerose voci. Oltre alle tenute della Piccola Russia, Razumovskij fece realizzare la tenuta Polivanovo su Pakhra e visse a lungo nella tenuta Petrovsko-Razumovskoe vicino a Mosca. A San Pietroburgo, possedeva un lussuoso palazzo sulla Moika.\nNell'ultimo decennio della sua vita, il vecchio conte trasfer\u00ec la gestione delle tenute nelle mani del figlio Aleksej. Nel 1790 si fece costruisce un'altra lussuosa residenza nella Piccola Russia, questa volta a Yagotyn. In questi anni ordin\u00f2 pecore spagnole dalla fattoria austriaca del principe del Liechtenstein, allev\u00f2 gelsi e introdusse la sericoltura a Yagotyn, import\u00f2 anche macchine agricole, avvi\u00f2 i mulini e miglior\u00f2 le fabbriche di candele e tessuti a Baturyn. C'\u00e8 una leggenda secondo cui Razumovskij fu il primo a piantare pioppi piramidali nel nord-est della Piccola Russia.\nMor\u00ec il 9 gennaio 1803 a Baturyn, all'et\u00e0 di 75 anni, a causa di un attacco di cuore, siccome egli soffriva di diabete."}
{"id": "4405689", "revid": "38120", "url": "https://it.wikipedia.org/wiki?curid=4405689", "title": "Professor Layton (personaggio)", "text": ""}
{"id": "4405703", "revid": "599013", "url": "https://it.wikipedia.org/wiki?curid=4405703", "title": "The Governor's Daughter", "text": ""}
{"id": "4405708", "revid": "30610", "url": "https://it.wikipedia.org/wiki?curid=4405708", "title": "Mister Luna", "text": ""}
{"id": "4405712", "revid": "1784492", "url": "https://it.wikipedia.org/wiki?curid=4405712", "title": "Ivan Runje", "text": "Carriera.\nClub.\nRunje ha iniziato la carriera in patria, nel . Nel 2011 si trasferisce in Danimarca, al . Nella prima stagione colleziona 6 presenze, vincendo il campionato. La stagione successiva il Nordsj\u00e6lland partecipa alla Champions League, venendo eliminato nella fase gironi. Lui gioca tutte le 6 partite."}
{"id": "4405721", "revid": "633073", "url": "https://it.wikipedia.org/wiki?curid=4405721", "title": "Emballonuridi", "text": ""}
{"id": "4405722", "revid": "306856", "url": "https://it.wikipedia.org/wiki?curid=4405722", "title": "Alpenzeitung", "text": "L'Alpenzeitung \u00e8 stato un quotidiano italiano di lingua tedesca diffuso in Alto Adige.\nStoria.\nFu pubblicato dal 1926 al 1943, ed editore era l'\"Ente cooperativo provinciale della stampa fascista\", organo dipendente dal Partito Nazionale Fascista, e fu fondato con l'obbiettivo da parte del regime di Mussolini, di creare un quotidiano filogovernativo ma di lingua tedesca, ma rappresent\u00f2 un fallimento.\nPur essendo infatti il secondo quotidiano della zona dopo \"La Provincia di Bolzano\", l'Alpenzeitung (lett. \"Quotidiano delle Alpi\"), non riusc\u00ec nel tentativo voluto dal regime di fascistizzare la popolazione germanofona, che al contrario, si oppose, e la stampa in lingua tedesca resisteva grazie alla Chiesa o ad organi ad essa collegati, che controllavano diverse testate locali, che ebbero quindi un trattamento di riguardo, anche conseguentemente ai Patti Lateranensi del 1929.\nLa sede del quotidiano era a Bolzano, e veniva dato alle stampe a Merano. Primo direttore fu Leo Negrelli, a cui poi seguirono Silvio Maurano, Hans Grieco e Mario Ferrandi, ed aveva corrispondenti da Roma e da Vienna. Si occupava di politica, economia, commercio e sport. Tra i collaboratori di lingua tedesca si trovarono Albert Ellmenreich (Merano), Otto Guem (Brunico) e Rupert Steger."}
{"id": "4405731", "revid": "124017301", "url": "https://it.wikipedia.org/wiki?curid=4405731", "title": "Matej Jug", "text": "Carriera.\nArbitro nella massima serie slovena, Matej Jug \u00e8 nominato internazionale con decorrenza dal 1\u00ba gennaio 2007, all'et\u00e0 di 26 anni.\nL'anno successivo fa il suo esordio in una gara tra nazionali maggiori, dirigendo un'amichevole tra Galles e Georgia, datata 20 agosto 2008 e terminata 1-2. Nel luglio 2010 \u00e8 ta i fischietti convocati dall'UEFA a dirigere al campionato europeo di calcio under 19, svoltosi in Francia. Nella circostanza, dirige due partite della fase a gironi.\nNel settembre 2011 arriva per lui l'esordio nella fase a gironi dell'Europa League, e precisamente nella partita della prima giornata, disputata tra i russi del Lokomotiv Mosca e i belgi dell'Anderlecht. Nella stessa edizione, riesce ad ottenere subito anche una designazione per un sedicesimo di finale, disputatosi nel febbraio 2012, tra Legia Warszawa e Sporting Lisbona.\nLa carriera del giovane fischietto sloveno si \u00e8 poi intrecciata con quella del connazionale Damir Skomina (fischietto UEFA Elite), grazie alla nuova figura dell'arbitro addizionale, introdotta proprio in questi anni. Agli Europei in Polonia ed Ucraina, Jug appare infatti come arbitro di porta di Skomina in due partite della fase a gironi: Paesi Bassi-Danimarca e Svezia-Inghilterra, e successivamente in un quarto di finale, tra Germania e Grecia.\nNell'agosto 2012 si ritrova a coadiuvare ancora una volta come arbitro addizionale il connazionale Skomina nella Supercoppa UEFA, disputatasi nell'occasione tra Chelsea ed Atl\u00e9tico Madrid, allo stadio Louis II nel Principato di Monaco.\nNel giugno 2013 \u00e8 selezionato dall'UEFA per dirigere agli Europei under 21 in Israele.. Nell'occasione, dopo aver diretto due partita della fase a gironi, \u00e8 selezionato per dirigere anche la finale, il 18 giugno 2013 al Teddy Stadium di Gerusalemme, tra le nazionale di Spagna ed Italia. \u00c8 il secondo arbitro sloveno a ricevere questo onore, dopo che il connazionale Damir Skomina aveva diretto la finale dell'edizione 2007 nei Paesi Bassi.\nNell'ottobre 2013 arriva per lui l'esordio nei gironi della UEFA Champions League, viene designato per dirigere una partita della seconda giornata tra Real Madrid e FC Copenhagen.\nNell'ottobre 2015 \u00e8 selezionato dalla FIFA per prender parte al Campionato mondiale di calcio Under-17 2015 in programma in Cile.\nNel marzo 2016 viene confermato nel ruolo di arbitro di porta, e figurer\u00e0 cos\u00ec come primo addizionale anche agli Europei in Francia, nella squadra arbitrale diretta dal connazionale Damir Skomina.\nNel Maggio 2018 venne chiamato per dirigere assieme a Damir Skomina la partita di Champions League tra AS Roma e ... che fin\u00ec in totale 7-6 per il (andata 5-2 per il e al Ritorno 4-2 per la AS Roma)"}
{"id": "4405732", "revid": "1305772", "url": "https://it.wikipedia.org/wiki?curid=4405732", "title": "Bed (Moby)", "text": "Bed \u00e8 un brano strumentale del musicista e compositore di musica elettronica statunitense Moby, lato B del singolo \"Jam for the Ladies\" e ottava traccia dell'album \"18 B Sides + DVD\", raccolta di b-sides dei singoli di \"18\" pubblicata il 18 novembre 2003.\nCaratteristiche.\nL'inizio del brano \u00e8 affidato, come in quasi tutte le composizioni di Moby, dalla sola drum machine, che detta un ritmo veloce e ipnotico. Subito dopo entra un sintetizzatore dal timbro molto soft che fraseggia la melodia principale.\nSuccessivamente il brano muta ancora; infatti un'altra tastiera si aggancia alla base synth-batteria ed esegue un ciclo di 8 accordi, contribuendo a creare ora un'atmosfera pi\u00f9 cupa e sinistra. Ma ecco che, dopo un minuto, tutto si ferma tranne il rullante di batteria, che da ancora altri due colpi prima di fermarsi. A questo punto si viene introdotti nella seconda parte di \"Bed\". \nQui, la batteria \u00e8 pi\u00f9 complessa e il riff principale \u00e8 leggermente variato. A due minuti, pure questa sezione si conclude, lasciando spazio ad una variazione del tema, che viene brutalmente bloccata da una nota distorta. Da qui si ha una ripresa del riff, prima da solo e poi con tutti gli strumenti."}
{"id": "4405736", "revid": "1542020", "url": "https://it.wikipedia.org/wiki?curid=4405736", "title": "Palazzo comunale Giorgio La Pira", "text": "Il palazzo comunale Giorgio La Pira \u00e8 un palazzo sito a Pozzallo, nel Libero consorzio comunale di Ragusa.\nStoria.\nIl palazzo fu progettato da Giovanni Raimondi su incarico del podest\u00e0 Corrado Tedeschi. La costruzione inizi\u00f2 nel 1923 e termin\u00f2 nel 1926. Nel 1928 venne ufficialmente adibito a sede del Municipio, precedentemente ospitato in via provvisoria nel Palazzo Musso. Nel 1979 \u00e8 stato intitolato a Giorgio La Pira, accademico, padre costituente, sindaco di Firenze e pi\u00f9 volte deputato.\nDescrizione.\nIl palazzo, esempio pi\u00f9 significativo di architettura liberty nella cittadina, si affaccia frontalmente su Piazza Municipio, lungo il Corso Vittorio Veneto, e posteriormente sulla Villa Comunale, affacciata sul mare. All'interno del palazzo sono presenti affreschi del pittore pozzallese Giuseppe Assenza. Del progetto originale di Raimondi conserva la caratteristica forma a \"U\", con due corpi laterali.\nIl palazzo \u00e8 circondato su tre lati dalla Villa Comunale, in cui sono presenti numerose specie vegetali, tra cui palme, oleandri e fichi. Nella piazzetta del municipio si trova una mappa del comune di Pozzallo, nella quale vengono evidenziati con un colore pi\u00f9 scuro il palazzo e la chiesa madre."}
{"id": "4405741", "revid": "767487", "url": "https://it.wikipedia.org/wiki?curid=4405741", "title": "Crayon Shin-chan - Bakauma! B-ky\u016b Gourmet Survival!!", "text": ", \"Crayon Shin-chan - Gustoso! La sopravvivenza da buongustai della classe B!!\", \u00e8 un film del 2013 diretto da Masakazu Hashimoto.\nSi tratta del ventunesimo film d'animazione basato sul manga e anime \"Shin Chan\". Simile a \"Crayon Shin-chan - Arashi o yobu - Eik\u014d no Yakuniku Road\" (2003), ha debuttato nei cinema giapponesi il 20 aprile 2013. Come per gli altri film di \"Shin Chan\", non esiste un'edizione italiana del lungometraggio.\nLa parola giapponese contenuta nel titolo del lungometraggio \u00e8 un termine slang per dire \"gustoso\", ma significa normalmente \"stupido cavallo\".\nTrama.\nL'esercito di Kasukabe si prepara per andare al banchetto di carnevale della classe B. Una persona misteriosa consegna a Shin-chan una leggendaria salsa, l'unica che pu\u00f2 salvare il gourmet: sar\u00e0 compito del protagonista e dei suoi amici portarla sana e salva al carnevale, senza farla cadere in mani sbagliate."}
{"id": "4405742", "revid": "599013", "url": "https://it.wikipedia.org/wiki?curid=4405742", "title": "Tempest and Sunshine", "text": ""}
{"id": "4405744", "revid": "15756", "url": "https://it.wikipedia.org/wiki?curid=4405744", "title": "L'alibi perfetto", "text": "L'alibi perfetto (in inglese \"The Perfect Alibi\") \u00e8 un romanzo di Christopher Caudwell, pseudonimo di Christopher St. John Sprigg, pubblicato nel 1934. Fa parte della sua collana di romanzi in cui compare come investigatore il giornalista Charles Venable.\nTrama.\nIl racconto comincia con un incendio che scoppia all'interno del garage di una villa chiamata \"The Turrets\", situata nella zona di Fairview Estate (lungo la riva del Tamigi). Una volta domato, viene rinvenuto il cadavere carbonizzato del proprietario della villa, Anthony Mullins, magnate del mercato delle armi.\nLa polizia si trova subito in difficolt\u00e0 a causa del fatto che l'uomo era gi\u00e0 morto per un colpo d'arma da fuoco. Il fatto che avesse redatto un nuovo testamento prima che morisse, a causa della gelosia che provava verso la moglie, porta le indagini a considera la possibilit\u00e0 che la vittima si sia tolta la vita per diseredare la moglie. D'altra parte per\u00f2 il garage \u00e8 chiuso a chiave e l'arma del delitto non \u00e8 presente nel garage bruciato quindi \u00e8 un omicidio ma tutte le persone coinvolte hanno un alibi. La verit\u00e0 sar\u00e0 svelata dal brillante giornalista Charles Venables che con la sua abilit\u00e0 riuscir\u00e0 a far luce sulla storia smascherando l'alibi dell'assassino. La storia si sviluppa in luoghi diversi e i protagonisti sono svariati, hanno tutti un ruolo importante nel risolvere il mistero e questo porta il romanzo ad avere una grossa variet\u00e0 tra le situazioni narrate ricche di colpi di scena, confessioni e tanto altro."}
{"id": "4405748", "revid": "767487", "url": "https://it.wikipedia.org/wiki?curid=4405748", "title": "Roba da matti (film 1990)", "text": "Roba da matti (\"Madhouse\") \u00e8 un film commedia del 1990 diretto da Tom Ropelewski, interpretato da John Larroquette e Kirstie Alley.\nTrama.\nI coniugi Mark BannisterJohn Larroquette e Jessie Kirstie Alley vanno a vivere in una villa a Santa Monica. La loro vita \u00e8 tranquilla fino all'arrivo dei parenti e amici invadenti nella loro casa. Ne vedranno di tutti i colori.\nProduzione.\nIl film usc\u00ec negli USA il 16 febbraio 1990. In Italia arriv\u00f2 a maggio dello stesso anno. "}
{"id": "4405753", "revid": "123188921", "url": "https://it.wikipedia.org/wiki?curid=4405753", "title": "Bozner Nachrichten", "text": "Il Bozner Nachrichten fu un quotidiano di lingua tedesca pubblicato a Bolzano dal 1894 al 1925, di orientamento liberal-nazionalista.\nStoria.\nIl \"Bozner Nachrichten\" (lett. \"Notizie bolzanine\"), nacque come giornale concorrente del \"Bozner Zeitung\", la quale era di propriet\u00e0 di una casa editrice di Innsbruck. In poco tempo si afferm\u00f2 come quotidiano preferito della borghesia di Bolzano.\nIl quotidiano si distinse per un liberalismo moderato, ed era politicamente vicino a Julius Perathoner, maggior esponente politico della citt\u00e0 sudtirolese, della quale fu sindaco dal 1895 al 1922. L'affiliazione con Perathoner arriv\u00f2 al punto tale che il giornale era popolarmente chiamato il \"foglio del sindaco\".\nPer la linea editoriale che caratterizz\u00f2 il Tirolo del XIX secolo, duro fu lo scontro tra la borghesia liberale e la maggioranza cattolico-conservatrice, costituita dal clero, dalla nobilt\u00e0 e dal ceto agrario.\nNel 1925, a seguito dell'instaurazione del regime fascista in Italia \u2013 a cui era passata nel 1919 la giurisdizione sull'intera provincia di Bolzano \u2013 che mise fuori legge la stampa in lingua tedesca e la libert\u00e0 d'espressione, il \"Bozner Nachrichten\" cess\u00f2 le pubblicazioni."}
{"id": "4405758", "revid": "547034", "url": "https://it.wikipedia.org/wiki?curid=4405758", "title": "Guecellone V da Camino", "text": "Biografia.\nNacque da Biaquino II, \u00e8 considerato il capostipite del cosiddetto ramo \"di sotto\" o \"inferiore\" dei Caminesi; non \u00e8 noto il nome della madre.\nA seguito della morte del padre, crociato, avvenuta in Terrasanta dopo il 1220, secondo le disposizioni di quest'ultimo fu affidato con il fratello Tolberto II allo zio Tolberto, personalit\u00e0 di spicco nella vita pubblica di Treviso. Attorno al 1227-28, tuttavia, la famiglia fu costretta ad abbandonare la citt\u00e0 per l'irrompere nella scena politica di Ezzelino III da Romano.\nIl \"Tiranno\" infatti, bandito da Verona, si era trasferito a Treviso da dove inizi\u00f2 gli scontri con il vescovo di Feltre e Belluno, il comune di Padova e il patriarca di Aquileia Bertoldo. I Caminesi si schierarono dalla parte di questi ultimi ma persero di conseguenza il castello di Oderzo.\nLa situazione si fece ancor pi\u00f9 grave quando Guecellone risult\u00f2 coinvolto nell'assassinio di Marino Dandolo, gi\u00e0 podest\u00e0 di Treviso e candidato al dogato. Indicato come mandante del delitto, il governo ezzeliniano della citt\u00e0 confisc\u00f2 tutti i beni che la famiglia possedeva nella Marca, mentre la Repubblica di Venezia chiedeva la condanna dei colpevoli a severe punizioni.\nGuecellone, frattanto, si associava al cugino Biaquino III aderendo alla lega formata dalle citt\u00e0 di Conegliano, Ceneda e Padova, cui si aggiunsero il vescovo di Ceneda, il patriarca di Aquileia e la citt\u00e0 di Vicenza. I due furono protagonisti del sanguinoso conflitto che oppose questa alleanza ai Trevigiani, ai Veronesi, ai da Romano e al conte di Vicenza.\nNel 1233 si ebbe una breve interruzione della guerra: il frate Giovanni da Schio, noto predicatore, fu infatti chiamato a porre fine allo scontro emettendo un arbitrato a cui le parti promisero di aderire. La sentenza, pronunciata nell'agosto di quell'anno, imponeva, dal canto dei Caminesi, di sottomettersi a Treviso cedendo alla citt\u00e0 i loro beni distribuiti nel territorio di Conegliano e ricevendo in cambio un risarcimento in denaro.\nLa proposta venne rifiutata da entrambe le fazioni e gli scontri ripresero con maggior vigore. Nei mesi successivi le sorti del conflitto sembrarono vertere a favore di Ezzelino, in quanto quest'ultimo aveva occupato il castello di Camino e portato lo stesso Guecellone in catene a Treviso. Ma l'inaspettata rivolta anti-ezzeliniana scoppiata in citt\u00e0, forse fomentata proprio dai Caminesi, capovolse la situazione politica nella Marca: l'11 settembre 1235 Treviso e Padova giunsero a un accordo che riprendeva la sentenza di frate Giovanni. Guecellone fu quindi costretto a sottomettersi a Treviso ma la citt\u00e0, ormai libera dalla signoria di Ezzelino e passata in campo guelfo, gli concesse rilevanti cariche pubbliche.\nGli anni successivi furono segnati dal passaggio nella fazione anti-ezzeliniana di Alberico da Romano. Nel 1239 quest'ultimo si impadron\u00ec di Treviso e Guecellone fu uno dei suoi pi\u00f9 fedeli alleati. Negli anni 1240-41 i due ricoprirono la carica di podest\u00e0 di Treviso; una co-reggenza che rappresenta un \"unicum\" nella storia della citt\u00e0. I due, diventati anime della lega guelfa, respinsero pi\u00f9 volte gli attacchi del \"Tiranno\", ma il riavvicinamento di Alberico alla propria famiglia di origine caus\u00f2 l'emarginazione dei Caminesi alla guida della citt\u00e0.\nEbbe buoni rapporti con papa Gregorio IX che invit\u00f2 pi\u00f9 volte lui e Biaquino al concilio ecumenico che avrebbe dovuto tenersi a Roma nel marzo 1241. Il pontefice, inoltre, gli conferm\u00f2 i feudi della Chiesa di Belluno, quali i castelli di Oderzo e Fregona. Altri feudi si trovavano nel comitato di Ceneda, nonch\u00e9 nel patriarcato di Aquileia. Infine, ebbe in eredit\u00e0 met\u00e0 del patrimonio dello zio Gabriele, morto senza figli.\nFece testamento a Chioggia, dove si era recato su incarico di Alberico da Romano, il 14 ottobre 1242. Mor\u00ec probabilmente poco dopo, e fu sepolto nell'abbazia di Follina.\nVa ricordato, infine, che Guecellone e il cugino Biaquino III sarebbero stati i protagonisti, nel 1233, di una spartizione dei beni di famiglia e della conseguente divisione della stessa in due rami, evento la cui veridicit\u00e0 \u00e8 stata pesantemente messa in dubbio dagli storici contemporanei.\nDiscendenza.\nA Guecellone sono attribuiti cinque figli, avuti da Aczola di Collalto, che ebbero scarso peso nelle vicende del casato:"}
{"id": "4405766", "revid": "36426", "url": "https://it.wikipedia.org/wiki?curid=4405766", "title": "La Usc di Ladins", "text": "La Usc di Ladins (letteralmente in italiano \"La voce dei Ladini\") \u00e8 una rivista settimanale in lingua ladina pubblicata ad Ortisei, in provincia di Bolzano.\nStoria.\nLa rivista \u00e8 l'organo ufficiale della Union Generela di Ladins dla Dolomites e con essa condivide la sede (la \"C\u00ebsa di Ladins\" di Ortisei). Il primo numero usc\u00ec nel 1949 con la denominazione \"Nos Ladins\", poi mutata in \"La\" \"Usc di Ladins\" nel 1972.\nViene distribuita in tutte le valli della cosiddetta Ladinia, contiene articoli nei vari idiomi locali della lingua ladina ed \u00e8 pubblicata sia in formato cartaceo che in versione digitale online.\nSi occupa principalmente di attualit\u00e0, sport ed eventi locali."}
{"id": "4405774", "revid": "287204", "url": "https://it.wikipedia.org/wiki?curid=4405774", "title": "Albirex Niigata 2013", "text": "Questa voce raccoglie le informazioni riguardanti l'Albirex Niigata nelle competizioni ufficiali della stagione 2013.\nMaglie e sponsor.\nLa Adidas mantiene invariate le divise introdotte nella stagione precedente: anche gli sponsor ufficiali presenti sulla maglia furono confermati (Kameda Seika, Zen-Noh e Komeri)."}
{"id": "4405775", "revid": "101163", "url": "https://it.wikipedia.org/wiki?curid=4405775", "title": "Albirex Nigata 2013", "text": ""}
{"id": "4405777", "revid": "599013", "url": "https://it.wikipedia.org/wiki?curid=4405777", "title": "Joe Stulac", "text": "Era il fratello di George Stulac.\nCarriera.\nAi Giochi di Tokyio 1964 ha disputato 5 incontri con il . Fa parte della Hall of Fame dell'Universit\u00e0 di Toronto."}
{"id": "4405779", "revid": "3115", "url": "https://it.wikipedia.org/wiki?curid=4405779", "title": "Sebastiano Bonfiglio", "text": "Biografia.\nNacque nella frazione \"San Marco\" di Monte San Giuliano (oggi di Valderice), il 23 settembre 1879 da Nicol\u00f2 e Francesca Tosto. Suo padre, nel 1893, partecip\u00f2 fasci dei lavoratori siciliani locali e port\u00f2 con s\u00e9 anche il figlio quattordicenne. Interruppe presto gli studi, per lavorare in una falegnameria. Fu qui che ader\u00ec al movimento socialista. In seguito li riprese come autodidatta, conseguendo il diploma di perito agrario.\nOrganizz\u00f2 il movimento contadino locale e nel 1902 assunse la guida della federazione provinciale del PSI di Trapani fino al 1904, quando si trasfer\u00ec a Milano, dove trov\u00f2 lavoro in una fabbrica di mobili e poi emigr\u00f2 negli Stati Uniti, prima a Brooklyn e poi a Chicago, tornando in Sicilia nel 1913 e nel corso di uno sciopero di contadini fu arrestato e condannato nel 1914 a 5 mesi di reclusione. Nel corso del primo conflitto mondiale fu arruolato nel Corpo sanitario e inviato in Libia.\nDopo la guerra ridivenne segretario provinciale del PSI trapanese. Fu eletto consigliere comunale socialista di Monte San Giuliano (che allora comprendeva i territori di Erice, Valderice, Custonaci, San Vito Lo Capo e Buseto Palizzolo) il 3 ottobre 1920 e fu sindaco fino al 10 giugno 1922, quando venne ucciso in un agguato dalla mafia agraria, mentre tornava da una riunione della giunta comunale.\nMassimalista, al Congresso di Livorno del gennaio 1921 era stato eletto nella Direzione del Partito Socialista Italiano."}
{"id": "4405780", "revid": "306856", "url": "https://it.wikipedia.org/wiki?curid=4405780", "title": "Ladinia - Sf\u00f6i cultur\u00e2l dai ladins dles Dolomites", "text": "Ladinia - Sf\u00f6i cultur\u00e2l dai ladins dles Dolomites \u00e8 una rivista annuale scientifico-culturale edita dall'Istituto Ladino \"Micur\u00e0 de R\u00fc\".\nFondata nel 1977 dal linguista Lois Craffonara, consiste in una pubblicazione di studi concernenti la lingua, la storia e la cultura ladine. \u00c8 pubblicata in italiano, ladino e tedesco, per facilitarne la diffusione anche agli altri due gruppi linguistici dell'Alto Adige.\nLa rivista \u00e8 diretta da Leander Moroder e Roland Bauer. Il Comitato scientifico si compone di Rita Franceschini, Matthias Gr\u00fcnert, Dieter Kattenbusch, Barbara Kostner, Hannes Obermair, Luciana Palla, G\u00fcnther Pallaver, Elton Prifti, Heidi Siller-Runggaldier, Umberto Tecchiati e Federico Vicario.\nDi norma, sono pubblicati in ladino, canzoni e poesie."}
{"id": "4405783", "revid": "12222", "url": "https://it.wikipedia.org/wiki?curid=4405783", "title": "Dolby SR", "text": ""}
{"id": "4405796", "revid": "1442080", "url": "https://it.wikipedia.org/wiki?curid=4405796", "title": "Campionato europeo a squadre miste di badminton 2013", "text": "Il Campionato europeo a squadre miste di badminton 2013 \u00e8 stato la ventiduesima edizione del torneo organizzato da Badminton Europe. Si \u00e8 svolto a Ramenskoe, in Russia, dal 12 al 17 febbraio 2013. La ha vinto il titolo per la prima volta."}
{"id": "4405799", "revid": "119474676", "url": "https://it.wikipedia.org/wiki?curid=4405799", "title": "Federdistribuzione", "text": "Federdistribuzione \u00e8 espressione della Distribuzione Moderna e riunisce e rappresenta, nelle sedi istituzionali, locali, nazionali e comunitarie le imprese distributive operanti nei settori alimentare e non alimentare che svolgono la propria attivit\u00e0 attraverso le pi\u00f9 innovative formule del commercio moderno. Federdistribuzione si compone di cinque associazioni nazionali che rappresentano un universo articolato di imprese e di multicanalit\u00e0 che si differenziano per dimensioni, forme distributive e merceologie trattate. Le imprese associate a Federdistribuzione nel 2019 hanno realizzato un giro d'affari di 60,1 miliardi di euro (di cui 8,5 miliardi di euro in franchising), con una quota pari al 43,7% del totale fatturato della Distribuzione Moderna; hanno una rete distributiva di circa 14.000 punti vendita (di cui 6.300 in franchising) e danno occupazione a oltre 200.000 addetti. Rappresentano, infine, il 26,9% del valore dei consumi commercializzabili. \nLa Federazione.\nLa Federazione, che ha la propria sede a Milano e un ufficio a Roma, \u00e8 presente su tutto il territorio nazionale attraverso una rete di delegati regionali e provinciali. Le attivit\u00e0 della federazione si svolgono nell'ambito dei temi del commercio, del mercato e della libera concorrenza.\nStoria.\nLa storia della Federazione comincia con la fondazione dall'AIGID (Associazione Italiana delle Grandi Imprese di Distribuzione al Dettaglio) costituita a Milano nell'ottobre del 1960 e che riunisce le principali aziende del commercio al dettaglio, alimentari e non alimentari, operanti all'epoca. AIGID aderisce a Confcommercio.\nNel marzo del 1978, i soci di AIGID decidono di costituire la FAID Federdistribuzione ,allargando l'ambito di rappresentativit\u00e0 dell'organizzazione alle differenti formule del mercato moderno: Ipermercato, Supermercato grandi e piccoli, discount, grandi magazzini, grandi superfici specializzate nei prodotti non alimentari, cash and carry, vendite a distanza, vendite dirette a domicilio, franchising. La nuova Federdistribuzione nasce nel 2005, dalla fusione di FAID Federdistribuzione e Federcom, la Federazione che riuniva le imprese della Distribuzione Organizzata alimentare. \nIl 23 dicembre 2011 Federdistribuzione ha deciso di operare in forma autonoma rispetto a Confcommercio - Imprese per l'Italia . Federdistribuzione aderisce ad EuroCommerce, l'associazione europea che rappresenta il settore del commercio (dettaglio, grossisti, commercio internazionale) presso le istituzioni europee.\nFederdistribuzione \u00e8 socio di Consumers' Forum, associazione indipendente di cui fanno parte le principali Associazioni di Consumatori, numerose Imprese Industriali e di servizi e le loro Associazioni di categoria, Centri di Ricerca e Universit\u00e0.\nFederdistribuzione rappresenta un sistema di imprese che nel 2019 ha realizzato un giro d'affari di 60,1 miliardi di euro, attraverso 202.100 addetti - circa il 90% dei quali assunto a tempo indeterminato - e una rete che supera la quota dei 13.950 punti, fra supermercati, centri commerciali, catene di \"franchising\" associate, grandi superfici non alimentari. Dopo l'uscita nel 2011 dalla Confcommercio, il 22 dicembre 2018 ha siglato con le organizzazione sindacali pi\u00f9 rappresentative il primo contratto collettivo nazionale di settore. \nStruttura.\nLa Federazione si compone di cinque associazioni nazionali che rappresentano un universo articolato di imprese e di multicanalit\u00e0 che si differenziano per dimensioni, forme distributive e merceologie trattate. \nLe cinque associazioni che compongono Federdistribuzione sono:\nL'attuale presidente di Federdistribuzione \u00e8 Alberto Frausin, in carica da marzo 2021. A novembre 2020 Federdistribuzione ha presentato il quarto Bilancio di Sostenibilit\u00e0 di Settore della Distribuzione Moderna."}
{"id": "4405804", "revid": "380654", "url": "https://it.wikipedia.org/wiki?curid=4405804", "title": "La regola del silenzio", "text": ""}
{"id": "4405809", "revid": "767487", "url": "https://it.wikipedia.org/wiki?curid=4405809", "title": "George Stulac", "text": "\u00c8 il fratello di Joe Stulac.\nCarriera.\nPallacanestro.\nCon il ha disputato due edizioni dei Giochi olimpici: a Melbourne 1956 ha disputato 4 incontri (9\u00ba posto), a Tokyio 1964 ha collezionato 6 prenze (14\u00ba posto).\n\u00c8 tra i membri della Hall of Fame dell'Universit\u00e0 di Toronto.\nAtletica leggera.\nIn carriera Stulac si \u00e8 dedicato anche all'atletica leggera, in particolare alle prove multiple; il suo record personale nel decathlon fu di 6.178 punti, realizzato nel 1960. Ha disputato i Giochi di Roma 1960, classificandosi al 22\u00ba posto finale. Ai III Giochi panamericani disputati a Chicago nel 1959 ha conquistato la medaglia di bronzo."}
{"id": "4405820", "revid": "599013", "url": "https://it.wikipedia.org/wiki?curid=4405820", "title": "Johan Berg", "text": "\u00c8 specializzato nelle discipline dell'halfpipe e dello slopestyle.\nBiografia.\nIn Coppa del Mondo ha esordito il 21 gennaio 2011 a Kreischberg (12\u00ba) e ha ottenuto la prima vittoria, nonch\u00e9 primo podio, l'8 febbraio 2013 a Silvaplana.\nIn carriera ha partecipato a due edizioni dei Campionati mondiali (16\u00ba a Voss-Myrkdalen 2013 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle"}
{"id": "4405825", "revid": "767487", "url": "https://it.wikipedia.org/wiki?curid=4405825", "title": "Girl in Progress", "text": "Girl in Progress \u00e8 un film del 2012 diretto da Patricia Riggen.\nTrama.\nAnsiedad \u00e8 una ragazzina di tredici anni, figlia di Grace e di un uomo che lei denota con \"?\", che vede la sua vita trasformarsi. In breve si ritrover\u00e0 ad essere adolescente, una grande svolta, un grande passaggio che perpetra assieme all'amica Tavita."}
{"id": "4405828", "revid": "10125", "url": "https://it.wikipedia.org/wiki?curid=4405828", "title": "Optronica", "text": ""}
{"id": "4405838", "revid": "767487", "url": "https://it.wikipedia.org/wiki?curid=4405838", "title": "Devin Logan", "text": "Biografia.\nIn Coppa del Mondo ha esordito il 20 marzo 2011 a La Plagne, ottenendo subito il primo podio (2\u00aa nell'halfpipe), e ha ottenuto la prima vittoria il 22 agosto 2012 a Cardrona nella stessa disciplina.\nIn carriera ha partecipato a due edizioni dei Giochi olimpici invernali, (2\u00aa nello slopestyle) e (10\u00aa nello slopestyle e 15\u00aa nell'halfpipe), e a due dei Campionati mondiali vincendo la medaglia di bronzo nell'halfpipe a Sierra Nevada 2017.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4405846", "revid": "76963", "url": "https://it.wikipedia.org/wiki?curid=4405846", "title": "Hugh Montgomerie, XII conte di Eglinton", "text": "Biografia.\nI primi anni.\nEra il figlio di Alexander Montgomerie e di sua moglie Lillias Montgomerie.\nCarriera.\nDesignato Lord Montgomerie nel 1769, sedette come deputato per la circoscrizione elettorale di Ayrshire (1780-1796). Nello stesso anno divenne Lord luogotenente dell'Ayrshire, incarico che ricopr\u00ec sino alla propria morte. Nel 1798 succedette a suo cugino di terzo grado alla contea di Eglinton ed entr\u00f2 nella Camera dei lord. Nel 1806 venne creato barone Ardrossan nella par\u00eca del Regno Unito. Nel 1814 venne nominato Cavaliere dell'Ordine del Cardo.\nCombatt\u00e9 nella guerra d'indipendenza americana. \u00c8 stato un compositore dilettante e violoncellista.\nMor\u00ec il 14 dicembre 1819, a all'et\u00e0 di 80 anni.\nMatrimonio e figli.\nSpos\u00f2, il 3 giugno 1772, Eleonor Hamilton, figlia di Robert Hamilton. Ebbero quattro figli:"}
{"id": "4405849", "revid": "155634", "url": "https://it.wikipedia.org/wiki?curid=4405849", "title": "Keri Herman", "text": "Biografia.\nIn Coppa del Mondo ha esordito il 9 dicembre 2011 a Copper Mountain (14\u00aa nell'halfpipe) ed ha ottenuto la prima vittoria, nonch\u00e9 primo podio, il 7 settembre 2012 a Ushuaia nello slopestyle.\nIn carriera ha partecipato a un'edizione dei Giochi olimpici invernali, (10\u00aa nello slopestyle), e una dei Campionati mondiali (3\u00aa nello slopesyle a Park City 2011).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle"}
{"id": "4405855", "revid": "287204", "url": "https://it.wikipedia.org/wiki?curid=4405855", "title": "De arte gymnastica", "text": "Il trattato De arte gymnastica, scritto nel 1569 dal medico forlivese Girolamo Mercuriale, fu il testo che sanc\u00ec la nascita della medicina sportiva, rivalutando il ruolo di tale disciplina in campo medico e terapeutico.\nL'opera apparve in prima stesura a Venezia nel 1569, con la dedica al Cardinale Alessandro Farnese. Una successiva ristampa fu pubblicata negli anni 1569-1573, ampliata e modificata con il titolo di \"De Arte Gymnastica libri VI, in quibus exercitationum omnium vatustarum genera, loca, mondi, facultates et quidquid denique ad corporis humani exercitationes pertinet diligenter explicantur\", con dedica all'imperatore Massimiliano II. A queste seguirono un'edizione di Parigi (1577) e due di Venezia (1587 e 1601), pubblicate mentre l'autore era ancora in vita. Solo dopo la morte di Mercuriale vennero alla luce due ristampe, collocabili rispettivamente nel 1644 e nel 1672, di cui l'ultima risulta interpolata.\nStruttura dell'opera.\nIl testo \u00e8 suddiviso in sei libri di cui ognuno si sofferma su un aspetto peculiare dell'attivit\u00e0 ginnica:\nSulla nascita della medicina.\nCon queste parole Girolamo Mercuriale descrive la nascita della medicina, avvenuta di pari passo con l'insinuarsi dell'intemperanza fra gli uomini.\nLa medicina ai suoi albori era ancora rudimentale, tanto che nell'antichit\u00e0 si soleva esporre gli infermi in modo che chiunque dotato di esperienza potesse prodigarsi per essi. In seguito questa scienza si evolse sempre pi\u00f9 fino ad interessarsi in modo via via pi\u00f9 meticoloso non solo alla cura ma anche alla profilassi o prevenzione delle malattie, tanto che Ippocrate la divise in due categorie: la medicina \"curativa\" (o terapeutica) e la \"conservativa\" (o profilattica), nell'ambito della quale si inserisce la ginnastica.\nL'arte ginnastica, tanto lodata dai medici per la straordinaria efficacia in campo terapeutico e nella conservazione di uno stato di salute ottimale, viene definita, non a torto, tanto pi\u00f9 pregevole quanto pi\u00f9 il suo impiego \u00e8 preferito all'uso dei medicamenti. Essa infatti \u00e8 priva degli inconvenienti tipici di questi ultimi, rafforza le membra, rinvigorisce il calore naturale e non solo.\nEssa nacque durante la guerra di Troia e solo in seguito fu introdotta nelle manifestazione pubbliche e religiose sotto la definizione di \u00abatletica\u00bb. Venne poi introdotta nei ginnasi allo scopo di educare i giovani e contribuire a preservare un buono stato di salute, assumendo cos\u00ec il nome di ginnastica.\nNacquero cos\u00ec un gran numero di ginnasi, ovvero quei luoghi dove \"\u201c gli uomini si ungevano, si massaggiavano e si esercitavano nella lotta, nel disco e in altri esercizi del genere\u201d\".\nIl ginnasio.\nI Romani furono gli ultimi ad edificare i ginnasi, da loro detti palestre, ma questi superarono di gran lunga i modelli greci in quanto a grandiosit\u00e0 e bellezza.\nIl ginnasio, di cui Vitruvio ci lascia una minuziosa descrizione, si componeva di undici parti:\nLe tre tipologie di ginnastica.\nLa ginnastica \u00e8 divisa in tre branche principali: la ginnastica \"bellica\", \"atletica\" e \"medica\", di cui l'ultima occupa un ruolo privilegiato nella trattazione.\nI tre tipi di ginnastica, sebbene riguardino allo stesso modo l'esercizio del corpo, differiscono di molto circa gli scopi a cui sono state preposte.\nGinnastica bellica.\nLa ginnastica bellica aveva come unico scopo l'addestramento di uomini, donne e fanciulli in modo da fortificare il corpo e predisporlo a sopportare le fatiche di guerra.\nGinnastica atletica.\nLa ginnastica atletica (o viziosa), inventata da Ercole in Olimpia, godette di grandissimo prestigio ai tempi di Galeno, sebbene fu a lungo criticata con il nome di cacotechnia, o mala arte in quanto, in seguito al diffondersi del malcostume fra gli uomini, pervenne ad uno stato di depravata degenerazione.\nInfatti gli atleti che la praticavano, accecati dalla cura ossessiva del corpo e dalla smania di vittoria, diventavano insensibili, torpidi e pigri.\nGinnastica medica.\nLa ginnastica medica (o legittima) trae origine dalla natura intrinseca di ogni essere vivente, incline al movimento e alla fatica, tanto che essa, pur non essendo un prodotto diretto della natura, risponde ad una naturale inclinazione dell'uomo.\nQuesta ha come scopo primario l'acquisizione e la conservazione di uno stato di salute ottimale, mediante la pratica di esercizi regolati.\nTale disciplina si compone di due branche fondamentali: la \"ginnastica\" in senso stretto (che si occupa dei movimenti volontari) e la \"musica\" (che si occupa dei movimenti \u201ccomunicati da altro agente\u201d). La prima branca, a sua volta, si compone di due categorie, molto importanti ai fini della trattazione: la \"saltatoria\" e la \"palestrica\".\nLa saltatoria, o danza in senso lato, \u00e8 suddivisa in tre specie: \"cibistica\", \"sferistica\" e \"orchestica\".\nLa cibistica comprende tutte quelle abilit\u00e0 tipiche degli antichi saltimbanchi quali ad esempio capriole e distorsioni e, proprio per questo, venne sempre ritenuta un tipo di ginnastica inferiore.\nLa sferistica (o gioco della palla) era, in antichit\u00e0, una disciplina estremamente semplice e diffusa tanto che, col passare degli anni assunse tanta importanza da meritare una zona apposita del ginnasio, lo sferisterio.\nPresso i Latini venivano praticate quattro diverse specialit\u00e0 di tale esercizio, accompagnate da altrettante specie di palla utilizzate: il \"folle\" (o pallone), la \"palla trigonale\", la \"palla paganica\" e l\"'arpasto\", impiegata in un esercizio da cui trae origine il moderno gioco del calcio.\nL'orchestica, secondo la definizione di Aristotele, \u00e8 \"\u201c quella facolt\u00e0 di imitare, con movimenti e gesti del corpo regolati ritmicamente, costumi ed azioni degli uomini \u201d\"\n. Questo tipo di ginnastica si basava dunque sull'impiego del canto e del ritmo e veniva descritta con il nome di saltazione.\nTale disciplina, fin dall'antichit\u00e0, fu ritenuta degna di grandi onorificenze e solo in seguito, con la nascita dei moderni teatri, pervenne ad un alto grado di corruzione e depravazione.\nEssa veniva inizialmente praticata nelle strade e nelle piazze, per poi essere eseguita in appositi teatri; solo in seguito fu introdotta nei ginnasi.\nLa seconda parte della ginnastica \u00e8 la palestrica, che comprende un numero molto vasto di discipline ed esercizi tra cui, in modo particolare, la lotta, ritenuta da molti il pi\u00f9 antico esercizio ginnico.\nQuesta perseguiva tre obiettivi principali ovvero la preparazione degli atleti ai giochi, l'addestramento militare e l'acquisizione di un'ottima costituzione fisica e di una persistente buona salute, sia nei ragazzi che negli adulti.\nAltre attivit\u00e0 classificate all'interno della ginnastica palestrica furono: la corsa, il salto, il lancio del disco e il tiro al bersaglio (o \"iaculazione\").\nEsistono per\u00f2 altri tipi di esercizi non praticati usualmente nella palestre e non classificabili n\u00e9 nella ginnastica saltatoria, n\u00e9 in quella palestrica, ma non per questo meno importanti degli altri sopra elencati.\nInfatti sono proprio questi gli esercizi peculiari della ginnastica medica, molto raccomandati da medici e pedagoghi per il mantenimento di un buono stato di salute e di una ferrea integrit\u00e0 morale. Fanno dunque parte di quella ginnastica che, per usare le parole dell'autore, \"\u201c pur avendo l'apparenza di attendere soltanto alla cura del fisico, coordina simultaneamente ed uniforma le sue operazioni ai principii che regolano le attivit\u00e0 spirituali e non permette che il corpo, per eccesso di forza e di mole, prenda il sopravvento sullo spirito \u201d\"\nRientrano in questa categoria: il passeggio, il combattimento (o \"pugna\"), la coibizione del respiro, la vociferazione e il riso, l'equitazione, la vettazione su veicolo a due ruote, la gestazione in lettiga e portantina, la navigazione e la pesca, il nuoto e la caccia.\nConfutazione di alcune teorie mediche errate.\nNel quarto libro Mercuriale si sofferma sulla confutazione di alcune teorie riguardanti l'impiego degli esercizi nei vari soggetti analizzati e sull'utilit\u00e0 relativa alla loro pratica.\nIn primo luogo l'autore dedica il secondo capitolo ad una critica verso coloro i quali credevano che la buona salute dipendesse esclusivamente dall'equilibrio dei quattro umori corporei, senza considerare l'importanza che il movimento assumeva all'interno di questo delicato meccanismo.\nInfatti l'equilibrio umorale \u00e8 garantito mediante l'alimentazione e l'assimilazione; con la prima il corpo si mantiene in vigore, mentre con la seconda si libera degli umori in eccesso.\n\u00c8 proprio grazie al moto e alla sudorazione che viene dunque facilitata l'espulsione di suddetti umori, senza contare che l'esercizio rinvigorisce il calore naturale, rafforza le membra e facilita le normali funzioni fisiologiche del corpo umano.\nTuttavia Mercuriale confuta anche la convinzione sbagliata di alcuni medici che solevano estendere la pratica degli esercizi a tutti i soggetti, senza tener conto degli effetti dannosi che essi potevano sortire in alcuni casi.\nInfatti, afferma l'autore, vi sono individui a cui giovano le medicine, altri a cui nuocciono, e lo stesso \u00e8 valido per gli esercizi. Sebbene l'uomo sia naturalmente incline al movimento, non sempre tale inclinazione deve estendersi a quei movimenti energici e disciplinati propri della ginnastica, come ad esempio, nel caso di soggetti dal temperamento caldo, in cui un'eccessiva sudorazione sarebbe oltremodo nociva.\nA chi giova l'esercizio?\nFin dall'antichit\u00e0 si \u00e8 a lungo discusso se, cos\u00ec come i corpi sani traggono vantaggio dalla pratica degli esercizi ginnici, anche i corpi malati o convalescenti trovino giovamento in tale pratica.\nIl primo medico a sostenere l'utilit\u00e0 dell'esercizio da parte dei malati fu Petrona, seguito subito dopo da Esculapio; non mancarono per\u00f2 accesi oppositori di questa teoria, che invitavano i malati ad astenersi da qualunque tipo di attivit\u00e0 durante la convalescenza.\nAltri ancora, tra cui Galeno ed Avicenna, portarono avanti una teoria intermedia basata sull'idea che vi sono malati cui non \u00e8 interdetta la pratica degli esercizi, che anzi dovrebbero essere compiuti regolarmente a scopo terapeutico. Cos\u00ec ad esempio quei corpi affetti da squilibri provocati da un eccesso di calore dovevano astenersi da qualunque tipo di esercitazione \"veemente\", onde evitare un ulteriore aumento di calore che doveva invece essere diminuito, mentre traevano oltremodo profitto da quegli esercizi detti \"moderati\".\nIn linea di principio era dunque possibile stabilire se e con quali modalit\u00e0 i vari soggetti potessero allenarsi, basandosi sullo stato di salute detenuto da ciascuno e seguendo una serie di precetti universalmente validi:\nLa maniera di esercitarsi.\nOgni atleta, prima di accingersi alla pratica degli esercizi, doveva compiera una serie di passi preliminari, atti a predisporre il corpo all'attivit\u00e0 fisica.\nBisognava innanzitutto liberarsi dagli umori superflui poi pettinarsi, lavare le mani ed infine iniziare con gli esercizi veri e propri. Va a questo punto compiuta un'importante distinzione fra le tipologie di esercizi svolti, classificati in base alla durata e allo scopo di ciascuno.\nAbbiamo gli \"esercizi parascevastici\" (preparatori o preliminari) che venivano compiuti prima di tutti gli altri in quanto rafforzavano, restringevano i pori e combattevano la rilasciatezza; gli \"esercizi apoterapeutici\" (o complementari) atti ad sciogliere le membra affaticate, dilatare i pori e favorire la sudorazione; gli \"esercizi propriamente detti\", praticati per ultimi e diversi a seconda delle varie specialit\u00e0.\nUna volta ultimati gli esercizi, prima di potersi nutrire, l'atleta doveva infine diminuire progressivamente l'intensit\u00e0 dei propri movimenti, aspettando che l'agitazione del fisico fosse terminata.\nImportanza della musica nell'analisi dell'autore.\nGirolamo Mercuriale, riprendendo le analisi di Platone e Galeno, evidenzia che nessuna disciplina contribuisce all'educazione dell'uomo meglio della ginnastica e della musica.\nQueste, altro non sono che tendenze naturali che accompagnano l'uomo sin dalla sua nascita e producono, pi\u00f9 di qualsiasi altra pratica, armonia tra il corpo e lo spirito.\nInfatti l'autore colloca la musica e le vociferazioni in quegli esercizi atti al raggiungimento di uno stato di salute ottimale, ma non solo, in quanto ritiene che esse detengano un rapporto privilegiato e diretto con l'anima.\nImportanza del \"De arte gymnastica\".\nCon questa opera Girolamo Mercuriale non solo getta le fondamente storiche e filosofiche della ginnastica, ma lo fa anche in modo estremamente preciso e approfondito, guardando questa disciplina con l'attento occhio del medico. Non risulta affatto eccessivo dunque definirne l'autore come fondatore della medicina sportiva.\nEppure se si pensa oggi alla magnificenza dell'opera, sembra impossibile pensare che questa sia rimasta ignota per parecchi secoli a Italiani e stranieri, esclusi pochi studiosi e appassionati. \u00c8 infatti merito dell'Istituto Banco di Santo Spirito di aver riportato alla luce il \"De arte gymnastica\" in occasione delle Olimpiadi di Roma (1960).\n\u00c8 proprio con queste parole che Giulio Andreotti, l'allora Presidente del Comitato Organizzativo dei Giochi Olimpici, descrive, in occasione di quella ricorrenza, il grandioso contributo che quest'opera ha donato alle generazioni future:"}
{"id": "4405857", "revid": "350292", "url": "https://it.wikipedia.org/wiki?curid=4405857", "title": "Casa di Svevia", "text": ""}
{"id": "4405860", "revid": "350292", "url": "https://it.wikipedia.org/wiki?curid=4405860", "title": "Casata di Svevia", "text": ""}
{"id": "4405861", "revid": "287204", "url": "https://it.wikipedia.org/wiki?curid=4405861", "title": "Elio Trifari", "text": "Carriera.\nFu giornalista de \"La Gazzetta dello Sport\" e direttore della Fondazione Candido Cannav\u00f2.\nPubblic\u00f2 numerosi articoli e libri riguardanti la storia delle Olimpiadi e dello sport in generale.\nAppassionato di computer e di informatica, condusse la versione online della \"Gazzetta\" al suo esordio sul web."}
{"id": "4405879", "revid": "1439131", "url": "https://it.wikipedia.org/wiki?curid=4405879", "title": "Bristol 401 e 402", "text": "La 401 e la 402 sono stati due modelli di autovettura prodotti dalla Bristol dal 1948 al 1953. Erano in sostanza la stessa vettura: la 401 era la versione berlina, mentre la 402 era la variante cabriolet. I due modelli appartenevano alla categoria delle vetture sportive con finiture lussuose, e sostituirono il primo modello prodotto dalla casa automobilistica britannica, la Bristol 400.\nStoria.\nSebbene la 401 e la 402 usassero una versione migliorata del motore di derivazione BMW M328 gi\u00e0 installato sulla Bristol 400, i due modelli avevano in dotazione una carrozzeria dallo stile avanzato. Infatti, la linea prebellica della 400 venne decisamente modificata e aggiornata. La 401 venne disegnata dalla Carrozzeria Touring, e questo nuovo stile, inevitabilmente, era ispirato a quello dei modelli contemporanei progettati dalla carrozzeria citata. Ad esempio, le maniglie delle porte non erano esposte. Per aprire queste ultime era infatti necessario premere un bottone. L'abitacolo era pi\u00f9 spazioso di quello della 400, e poteva ospitare comodamente cinque passeggeri.\nLe 401 e 402 erano facilmente distinguibili per la posizione dei fanali anteriori e per la forma della calandra. Quest'ultima, che era piuttosto stretta, ricordava quella delle vetture BMW contemporanee. Il frontale, rispetto a quello della 400, era per\u00f2 pi\u00f9 curvo, e questo forniva ai modelli un coefficiente di resistenza aerodinamica piuttosto basso, 0,36. Questo valore \u00e8 ancora competitivo per gli standard del XXI secolo.I modelli avevano installato una versione aggiornata del motore della 400. Esso era a sei cilindri in linea e possedeva le valvole montate in testa. Aveva una cilindrata di 1.971 cm\u00b3. Grazie all'installazione di carburatori \"Solex\" la potenza erogata, rispetto a quella del motore della 400, sal\u00ec di 5 CV a 85 CV. Ci\u00f2 comporto un ulteriore miglioramento delle prestazioni, anche considerando il migliore coefficiente di resistenza aerodinamica. Il motore era installato anteriormente, mentre la trazione era posteriore. L'unico cambio disponibile era manuale a quattro rapporti.\nLe sospensioni erano indipendenti, con quelle anteriori che erano formate da balestre e bracci oscillanti, e quelle posteriori che erano costituite da una barra di torsione e da un assale rigido. Lo sterzo era a cremagliera. I freni erano idraulici a tamburo sulle quattro ruote.\nLa 401 \u00e8 stata prodotta in 611 esemplari. Questo dato consente al modello di essere tra le vetture Bristol assemblate in numero maggiore. La 402, invece, \u00e8 stata prodotta in 23 esemplari ed \u00e8, per i collezionisti, uno dei pi\u00f9 rari modelli da trovare sul mercato. Infatti, solamente 13 esemplari sono sopravvissuti fino all'inizio del XXI secolo.\nUna 401 \u00e8 stata provata dalla rivista specializzata \"The Motor\" nel 1952. Sono state registrate una velocit\u00e0 massima di 156,6 km/h e un'accelerazione da 0 a 97 km/h di 15,1 secondi. Il consumo di carburante fu di 13,6 L/100 km. Il modello utilizzato nel test costava 3.532 sterline incluse le tasse."}
{"id": "4405880", "revid": "1356188", "url": "https://it.wikipedia.org/wiki?curid=4405880", "title": "Onorifici per i defunti nella tradizione ebraica", "text": "Tra i titoli onorifici nell'ebraismo, esistono vari titoli onorifici per i defunti nella tradizione ebraica, che vengono usati quando si nomina o si parla di un defunto. Appellativi differenti possono venir applicati a seconda dello stato o ruolo particolare del defunto. Tali appellativi si trovano di frequente sulle tombe nei cimiteri, su targhe di rimembranza dentro il santuario di una sinagoga, in discorsi commemorativi, e per iscritto, specialmente nei necrologi.\nNella scrittura, \u00e8 uso comune mettere il nome seguito da un'abbreviazione di titolo onorifico in ebraico o in italiano. Per esempi specifici, si veda la tabella qui appresso.\nTabella comparativa.\nLa seguente tabella mostra i vari titoli onorifici che vengono usati dagli ebrei per i propri defunti, insieme alla loro rispettiva abbreviazione in ebraico e in italiano, la loro traduzione, le forme in genere maschile e femminile, il tipo di persona a cui viene dato l'onorifico e alcuni esempi.\nOnorifici generali.\nAlcuni onorifici possono essere usati per qualsiasi persona defunta. Tali onorifici non sono usualmente usati per i rabbini o altre persone speciali, dato che si usano invece gli onorifici specifici per tali occasioni, quale segno di onore e rispetto.\nDi benedetta memoria.\nL'onorifico pi\u00f9 comune \u00e8 \"di benedetta/venerata memoria\" e la traslitterazione ebraica \u00e8 \"zikhrono livrakha\" (m.) / \"zikhronah livrakha\" (f.) (ebraico: (f.) \"\"\u05d6\u05d9\u05db\u05e8\u05d5\u05e0\u05d4 \u05dc\u05d1\u05e8\u05db\u05d4\" \\ (m.) \"\u05d6\u05d9\u05db\u05e8\u05d5\u05e0\u05d5 \u05dc\u05d1\u05e8\u05db\u05d4\"\"). Viene spesso abbreviata in ebraico traslitt. con \"\u201cZ\"L\u201d\" (da \"\u05d6\u05f4\u05dc\").\nLa pace sia con lui/lei.\nUn onorifico alternativo \u00e8 \"La pace sia con lui/lei\". La versione ebraica \u00e8 \"alav ha-shalom\" (m.) / \"aleha ha-shalom\" (f.) (ebraico: (m.) \"\"\u05e2\u05dc\u05d9\u05d5 \u05d4\u05e9\u05dc\u05d5\u05dd\" / (f.) \"\u05e2\u05dc\u05d9\u05d4 \u05d4\u05e9\u05dc\u05d5\u05dd\"\"). Abbreviato in lingua ebraica \"\u05e2\u05f4\u05d4\".\nQuesta frase \u00e8 simile all'onorifico islamico \"Pbsl (Pace e Benedizione su di Lui)\" (che viene usato per tutti i profeti dell'Islam). Tuttavia, l'abbreviazione italiana (o equiv. in altre lingue) non viene usata per l'equivalente ebraico.\nI due succitati onorifici possono essere usati in alternanza, ma il primo \u00e8 il pi\u00f9 comune."}
{"id": "4405882", "revid": "729019", "url": "https://it.wikipedia.org/wiki?curid=4405882", "title": "Stazione di Mignanego", "text": "La stazione di Mignanego \u00e8 una stazione ferroviaria della linea dei Giovi posta nel comune di Mignanego presso la frazione di Ponterosso.\nL'ex fabbricato viaggiatori \u00e8 incluso nella lista delle stazioni impresenziate che vengono concesse in comodato d'uso gratuito a comuni o associazioni per il riutilizzo.\nMovimento.\nLa stazione, che a fini commerciali era inclusa da RFI nella categoria \"bronze\", era servita da alcuni treni regionali feriali svolti da Trenitalia nell'ambito del contratto di servizio stipulato con la Regione Liguria. Venne successivamente chiusa al traffico, nessun treno ferma per servizio viaggiatori."}
{"id": "4405883", "revid": "126257", "url": "https://it.wikipedia.org/wiki?curid=4405883", "title": "Bristol 401", "text": ""}
{"id": "4405884", "revid": "126257", "url": "https://it.wikipedia.org/wiki?curid=4405884", "title": "Bristol 402", "text": ""}
{"id": "4405886", "revid": "228587", "url": "https://it.wikipedia.org/wiki?curid=4405886", "title": "49 Virginis", "text": "49 Virginis (HD 114038, HR 4955, SAO 157739) \u00e8 una stella gigante arancione nella costellazione della Vergine.\nDista 307 anni luce dal nostro sistema solare, e splende di una magnitudine apparente (visuale) di 5,15.\nL'abbondanza di ferro della stella (Fe/H) \u00e8 0,03 (107,2% del Sole). Si muove attraverso la nostra Galassia ad una velocit\u00e0 di 12,4 km/s rispetto al sole. La sua orbita Galattica presenta un perigalacticon di 23500 anni luce e un apogalacticon di 36400 anni luce rispetto al centro della Galassia. Fra 5.400.000 anni raggiunger\u00e0 la minima distanza dal nostro sistema solare, e presenter\u00e0 una magnitudine visuale di 4,31 e una distanza di 209 anni luce.\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione lunare si \u00e8 verificata il 1\u00ba marzo 2013."}
{"id": "4405891", "revid": "288704", "url": "https://it.wikipedia.org/wiki?curid=4405891", "title": "Lipidoplasti", "text": ""}
{"id": "4405892", "revid": "57342", "url": "https://it.wikipedia.org/wiki?curid=4405892", "title": "Farad'n Corrino", "text": "Farad'n Corrino \u00e8 un personaggio immaginario dell'universo di \"Dune\" creato da Frank Herbert. Appare nel racconto \"I figli di Dune\", mentre la sua infanzia \u00e8 raccontata nel romanzo \"Paul of Dune\" di Brian Herbert e Kevin J. Anderson."}
{"id": "4405894", "revid": "3115", "url": "https://it.wikipedia.org/wiki?curid=4405894", "title": "Acqua Panna", "text": "Acqua Panna \u00e8 un marchio italiano di acqua minerale naturale che fa parte del gruppo Sanpellegrino.\nLa sua fonte \u00e8 collocata nel comune di Scarperia (ora Scarperia e San Piero), a 35\u00a0km da Firenze.\nAcqua Panna prende il nome dalla Villa Panna, antica riserva di caccia dei Medici, oggi immersa in una riserva naturale di 1\u00a0300 ettari e poco lontano dalle sorgenti; la villa \u00e8 anche la sede storica degli stabilimenti dell'Acqua Panna.\nCaratteristiche.\nL'acqua oligominerale naturale Panna \u00e8 caratterizzata da un equilibrato contenuto di sali minerali e da un basso contenuto di sodio.\nProduzione.\nLo stabilimento produce annualmente pi\u00f9 di 300 milioni di bottiglie di acqua minerale naturale: il 30% di queste \u00e8 destinato all'esportazione."}
{"id": "4405895", "revid": "729019", "url": "https://it.wikipedia.org/wiki?curid=4405895", "title": "Tinakula", "text": "Tinakula \u00e8 un'isola vulcanica delle Isole Salomone, nell'arcipelago delle Isole Santa Cruz, ubicata a nord dell'isola di Nendo.\nTinakula \u00e8 uno stratovulcano con attivit\u00e0 di tipo stromboliano\nLa prima eruzione documentata \u00e8 quella dell'anno della sua scoperta (1595).\nL'isola fu scoperta dalla spedizione guidata dal navigatore spagnolo \u00c1lvaro de Menda\u00f1a de Neira; in quell'occasione una delle quattro navi che componevano la flotta risult\u00f2 dispersa proprio a causa di un'eruzione del vulcano.\nL'isola \u00e8 completamente ricoperta da una fitta giungla, con eccezione della parte occidentale, ricoperta dalla cenere vulcanica.\nSull'isola sono presenti due coni vulcanici, il cratere principale di origine piroclastica ed il cratere Mendana (298\u00a0m).\nL'isola \u00e8 disabitata, sebbene in passato pi\u00f9 volte si sia tentato di fissarvi degli insediamenti umani. L'ultimo tentativo risale al 1951. La popolazione (circa 130 abitanti) fu evacuata nel 1971 a seguito della ripresa dell'attivit\u00e0 vulcanica."}
{"id": "4405896", "revid": "647919", "url": "https://it.wikipedia.org/wiki?curid=4405896", "title": "Suffissi onorifici per i defunti ebrei", "text": ""}
{"id": "4405897", "revid": "647919", "url": "https://it.wikipedia.org/wiki?curid=4405897", "title": "Titoli onorifici per i defunti (ebraismo)", "text": ""}
{"id": "4405901", "revid": "1185701", "url": "https://it.wikipedia.org/wiki?curid=4405901", "title": "Flavio Mengoni", "text": "Biografia.\nNato da Antonio, dirigente di banca e avvocato, e fratello di Luigi (giudice della Corte costituzionale dal 1987 al 1996), Flavio Mengoni ha lavorato come segretario del sindaco di Trento Nilo Piccoli e si \u00e8 laureato in giurisprudenza alla Universit\u00e0 Cattolica del Sacro Cuore. Successivamente ha aperto uno studio legale assieme a Bruno Kessler. \n\u00c8 stato consigliere provinciale per tre legislature, dal 1973 al 1988. Dal 1976 al 1977 \u00e8 stato presidente della regione Trentino-Alto Adige, poi dal 1979 al 1985 \u00e8 stato presidente della Provincia Autonoma di Trento. Nel 1987 \u00e8 tornato a dedicarsi alla professione di avvocato."}
{"id": "4405902", "revid": "599013", "url": "https://it.wikipedia.org/wiki?curid=4405902", "title": "Conte di Eglinton", "text": "Conte di Eglinton \u00e8 un titolo nel pari di Scozia. Nel 1859 Archibald Montgomerie, XII conte di Eglinton, \u00e8 stato anche creato Conte di Winton nel pari del Regno Unito, che gli ha dato un posto automatico nella Camera dei lord, ed entrambe le contee sono stati uniti da allora. Altri titoli sono: Lord Montgomerie, barone Ardrossan e barone di Seton e di Tranent.\nIl conte di Eglinton \u00e8 il capo del Clan Montgomery e la residenza ufficiale era a Eglinton, vicino a Irvine, in Scozia.\nConti di Eglinton.\nL'erede \u00e8 il figlio dell'attuale conte, Hugh William Archibald Montgomerie, Lord Montgomerie (1966)."}
{"id": "4405906", "revid": "686936", "url": "https://it.wikipedia.org/wiki?curid=4405906", "title": "Dick LeBeau", "text": "\u00c8 stato il coordinatore difensivo dei Pittsburgh Steelers della National Football League (NFL) per undici stagioni. Da giocatore ha passato tutti i suoi 14 anni di carriera con i Detroit Lions venendo introdotto nella Pro Football Hall of Fame nel 2010.\nCarriera da giocatore.\nLeBeau fu scelto nel corso del quinto giro del Draft NFL 1959 dai Cleveland Browns ma fu tagliato dalla squadra e firm\u00f2 come free agent dai Detroit Lions. Trascorse a Detroit tutta la carriera avendo come compagni altri futuri membri della Hall of Fame come Dick \"Night Train\" Lane, Yale Lary e Lem Barney formando una delle linee secondarie pi\u00f9 temute dell'intera NFL. Johnny Unitas ebbe sempre molto rispetto per lui affermando: \"Dick \u00e8 un ottimo cornerback. Sono solo felice che Night Train Lane se ne sia andato.\"\nLebeau \u00e8 largamente considerato uno dei migliori defensive back nella storia di Detroit. Nel periodo 1959\u201372 egli fece registrare 62 intercetti per 762 yard e 3 touchdown. Quei 62 intercetti sono il massimo per un giocatore nella storia dei Lions e sono alla pari il settimo risultato nella storia della NFL. Le sue 762 yard su ritorno sono al terzo posto nella storia della squadra.\nLeBeau fu anche uno dei giocatori pi\u00f9 longevi della lega. Nel periodo 1959\u201372 disput\u00f2 185 gare, che lo pongono al quarto posto nella storia della franchigia. \u00c8 il terzo di tutti i tempi per il maggior numero di stagioni giocate (14) e detiene il record NFL di gare consecutive disputate da un cornerback con 171. Inoltre recuper\u00f2 9 fumble, ritornandoli per 53 yard e un touchdown.\nNel corso della sua carriera fu convocato per 3 Pro Bowl (1965\u201367). Nel 1970, LeBeau concluse con un primato personale di 9 intercetti stagionali. Fu uno dei principali artefici che consentirono ai Lions di terminare con un record di 10\u20134 quella stagione, finendo secondi nella NFC Central e qualificandosi per i playoff.\nPalmar\u00e8s.\nGiocatore\nAllenatore"}
{"id": "4405910", "revid": "85709", "url": "https://it.wikipedia.org/wiki?curid=4405910", "title": "Ioannis Vilaras", "text": "Medico di corte a Giannina, fu ottimo linguista, autore de \"La lingua greca moderna\" (\"\u0397 \u03c1\u03bf\u03bc\u03b5\u03b7\u03ba\u03b7 \u03b3\u03bb\u03bf\u03c3\u03b1\", 1814) e di varie liriche.\nLa proposta di riforma ortografica.\nVilaras fu autore di una proposta di revisione dell'ortografia del greco demotico: la sua idea era di rinunciare alla scrittura derivata dal greco antico per adottarne una maggiormente fonetica e per evitare le moltiplicazioni di segni per indicare uno stesso suono che rendevano (e tutt'oggi rendono) ardua la scrittura della lingua greca a partire dal parlato.\nLa proposta di Vilaras risolveva alcuni problemi dell'ortografia greca:\nSi deduce da questo che due lettere erano divenute inutili: \u03c9 e \u03c5 (omega e ypsilon). La scelta di Vilaras di mantenere il digramma \u03bf\u03c5 oppure di utilizzarne la tradizionale legatura \u0222, anzich\u00e9 dare un nuovo significato ad una delle altre due, probabilmente deriva dalla volont\u00e0 di Vilaras di non dare ambiguit\u00e0 e di fornire una grafia che un greco avrebbe letto senza dubbi: se, per esempio, avesse assegnato alla \u03c5 il suono /u/ (che era poi, secondo le ricostruzioni, il suo suono originario della lettera nell'alfabeto greco arcaico), un greco moderno leggendola sarebbe stato tentato di leggere /i/ come era stato abituato a fare. Conserv\u00f2 le lettere doppie \u03be e \u03c8 (in s\u00e9 non necessarie, potendo essere sciolte in \u03c0\u03c3 e \u03ba\u03c3). Propose di eliminare dalla scrittura le geminate pronunciate scempie (cos\u00ec \u03b3\u03bb\u03cc\u03c3\u03b1 invece che \u03b3\u03bb\u03ce\u03c3\u03c3\u03b1).\nLa serie alfabetica di Vilaras, cos\u00ec, appariva:\nLa proposta di Vilaras non ebbe seguito. A tutt'oggi il neogreco \u00e8 scritto con la grafia etimologica tradizionale."}
{"id": "4405913", "revid": "729019", "url": "https://it.wikipedia.org/wiki?curid=4405913", "title": "NSV (mitragliatrice)", "text": "La NSV (in russo \u041d\u0421\u0412 \u041d\u0438\u043a\u0438\u0442\u0438\u043d\u0430-\u0421\u043e\u043a\u043e\u043b\u043e\u0432\u0430-\u0412\u043e\u043b\u043a\u043e\u0432\u0430) \u00e8 una mitragliatrice pesante (HMG) sovietica, il cui nome deriva da quelli dei progettisti: Grigorij I. Nikitin , Jurij S. Sokolov e V. I. Volkov .\nFu progettato per sostituire la D\u0160K e fu presa in dotazione dall'esercito sovietico nel 1971. In seguito al disfacimento dell'URSS non \u00e8 pi\u00f9 prodotta in Russia, la licenza di produzione \u00e8 finita nel Kazakistan, ma in sua vece \u00e8 iniziata la produzione del nuovo modello Kord, per sostituire i pezzi usurati del vecchio modello. La NSV \u00e8 stata prodotta su licenza in Bulgaria, India, Polonia e Jugoslavia, quest'ultimo paese produceva una versione chiamata M87.\nLa NSV pesa 25\u00a0kg, un rateo di fuoco teorico di 13 colpi al secondo (circa 800 colpi/min) ed una distanza di tiro utile di circa 1500 m. Un nastro di munizioni da 50 cartucce pesa 11\u00a0kg.\nStoria.\nNei primi anni '50, l'esercito sovietico stava cercando una nuova mitragliatrice per sostituire i suoi vecchi SGM e RPD. Piacque molto l'idea dietro la MG 42 tedesca, cio\u00e8 un'arma versatile usabile su vari affusti per diversi ruoli. Fu quindi chesto ai progettisti di fornire un'arma con queste caratteristiche.\nI test favorirono la soluzione di Michail Kala\u0161nikov, in quanto la sua PK si dimostr\u00f2 pi\u00f9 affidabile e meno costosa dell'arma di Grigorij Nikitin e Jurij Sokolov.\nQuest'ultimo progetto, per\u00f2, fu sviluppato dieci anni dopo per dare la mitragliatrice pesante NSV, che nel 1969 fu scelta come arma di rimpiazzo del D\u0160K/D\u0160KM. Fu presa in dotazione dall'esercito nel 1971.\nLa NSV non \u00e8 pi\u00f9 prodotta in Russia, e sta venendo rimpiazzata dall'HMG Kord, in quanto alle forze terrestri russe serviva un'arma pi\u00f9 accurata, e le parti di ricambio sono sempre pi\u00f9 difficili da trovare. La produzione, effettuata in Kazakistan ed Ucraina, \u00e8 stata disturbata dal crollo dell'URSS.\nUso in Finlandia.\nIn Finlandia la NSV \u00e8 chiamata 12,7 Itkk 96 o \"12,7 ilmatorjuntakonekiv\u00e4\u00e4ri 96\" (in gergo militare anche \"itko\"). \u00c8 spesso usata montata su veicoli, ad esempio sui Patria Pasi, Sisu Nasu e Leopard 2R.\nDato il suo alto rateo di fuoco, l'arma \u00e8 intesa principalmente per il ruolo di difesa antiaerea ravvicinata contro elicotteri, droni e velivoli. Per il combattimento a terra, \u00e8 montato su uno specifico supporto\nLa marina militare finlandese usa la NSV in ruolo antiaereo, come complemento ad altre armi quale le 23 ITK 95, Bofors 40 Mk3 e Bofors 57 Mk2 e Mk3."}
{"id": "4405920", "revid": "1112657", "url": "https://it.wikipedia.org/wiki?curid=4405920", "title": "Fanny Smith", "text": "Biografia.\nIn Coppa del Mondo ha esordito il 6 marzo 2008 a Grindelwald (non terminando la gara), ha ottenuto il primo podio il 24 gennaio 2010 a Lake Placid (2\u00aa) e la prima vittoria il 19 dicembre dello stesso anno a San Candido.\nIn carriera ha partecipato a tre edizioni dei Giochi olimpici invernali - (7\u00aa nello ski cross), (8\u00aa nello ski cross) e (bronzo nello ski cross) e a sei dei Campionati mondiali, vincendo cinque medaglie tra cui un oro a Voss-Myrkdalen 2013.\nNel 2022, ai Giochi Olimpici di Pechino giunge al terzo posto nello ski cross ma successivamente viene squalificata. A seguito del ricorso di Swiss Ski viene riammessa in classifica \nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4405922", "revid": "830939", "url": "https://it.wikipedia.org/wiki?curid=4405922", "title": "Miho Klai\u0107", "text": "Deputato alla dieta della Dalmazia dal 1861 al 1896, diresse per molti anni \"Il Nazionale\", giornale dalmato."}
{"id": "4405928", "revid": "729019", "url": "https://it.wikipedia.org/wiki?curid=4405928", "title": "Utupua", "text": "Utupua \u00e8 un'isola delle Salomone, nell'arcipelago delle Isole Santa Cruz.\nL'isola, di origini vulcaniche, \u00e8 circondata da una barriera corallina. Il Monte Royal (378\u00a0m) \u00e8 il punto pi\u00f9 alto dell'isola.\nSull'isola ci sono alcuni insediamenti umani. \u00c8 documentata la presenza dell'uomo fin dal 900 a.C. I primi insediamenti risalgono alla civilt\u00e0 Lapita.\nIntorno al 1450 l'isola fu parzialmente colonizzata dai polinesiani.\nI villaggi principali sono Avita, Malombo, Tanimbili, Apakho e Nembao.\nSull'isola sono parlate alcune lingue oceaniche del gruppo delle Utupua-Vanikoro."}
{"id": "4405932", "revid": "155634", "url": "https://it.wikipedia.org/wiki?curid=4405932", "title": "Heather McPhie", "text": "Biografia.\nIn Coppa del Mondo esord\u00ec il 13 gennaio 2006 a Deer Valley (25\u00aa nelle gobbe) ed ottenne la prima vittoria, nonch\u00e9 primo podio, il 14 gennaio 2010 nella stessa localit\u00e0 e disciplina.\nAnnunci\u00f2 il proprio ritiro dalle competizioni al termine della stagione 2013-14.\nIn carriera partecip\u00f2 a due edizioni dei Giochi olimpici invernali, (18\u00aa nelle gobbe) e (13\u00aa nelle gobbe), e tre dei Campionati mondiali (4\u00aa nelle gobbe in parallelo a Deer Valley 2011 e nelle gobbe e gobbe in parallelo a Voss-Myrkdalen 2013 i migliori risultati).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMO = gobbe\nDM = gobbe in parallelo"}
{"id": "4405939", "revid": "180559", "url": "https://it.wikipedia.org/wiki?curid=4405939", "title": "Konstantin Vojnovi\u0107", "text": "Sostenitore di un'unione dalmato-croata, a favore della quale scrisse nel 1861 \"Un voto per l'unione\", fu deputato alla dieta della Dalmazia dal 1863 al 1875 e alla dieta croata dal 1878 al 1884."}
{"id": "4406038", "revid": "919662", "url": "https://it.wikipedia.org/wiki?curid=4406038", "title": "Xu Mengtao", "text": "Biografia.\nHa esordito in Coppa del Mondo il 9 dicembre 2006 a Beida Lake (7\u00aa), ottenendo il primo podio il giorno seguente nella medesima localit\u00e0 (3\u00aa) e la prima vittoria il 14 febbraio 2009 a Mosca.\nIn carriera ha partecipato a tre edizioni dei Giochi olimpici invernali, (6\u00aa nei salti), (2\u00aa nei salti), (9\u00aa nei salti e (1\u00aa nei salti e 2\u00aa nei salti a squadre), e a sei dei Campionati mondiali, vincendo sette medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "4406045", "revid": "694292", "url": "https://it.wikipedia.org/wiki?curid=4406045", "title": "Onorifici per i defunti (Ebraismo)", "text": ""}
{"id": "4406049", "revid": "3115", "url": "https://it.wikipedia.org/wiki?curid=4406049", "title": "Luigi Giacomelli", "text": "Biografia.\nLuigi Giacomelli nacque il 30 Marzo 1839 a Sommacampagna, da Felice e da Marianna Zenati, una modesta famiglia di contadini. \nLa loro abitazione si trovava nei pressi della piccola Chiesa di San Michele (detta di \"S. Michelin\" in dialetto locale), costruita nel XVI secolo dalla nobile famiglia dei Fiocco unitamente alla Villa omonima. \nAvviato dalla famiglia alla stesso tipo di attivit\u00e0 e di vita agreste, tuttavia non sfugg\u00ec all'allora prelato di Sommacampagna Don Egidio Zanoni che not\u00f2 l'ingegno di Luigi, avviandolo agli studi nel 1852 come convittore nell'Istituto di Don Nicola Mazza.\nMolto legato alla famiglia e al paese nativo, vide nell'istitutore una figura paterna, e presto si distinse per l'impegno profuso nello studio e per i risultati conseguiti nelle materie classiche, cos\u00ec come nelle discipline teologiche. Fu ordinato sacerdote il 14 agosto 1864.\nNel novembre del 1866 divenne professore di Lettere nel Seminario Vescovile. La sua frase: \"Sconfinata \u00e8 la stima che io ho del genio; ma schiettamente vi confesso che, se a qualcosa di umano dovessi mai piegar le ginocchia, non al genio le piegherei, ma al cuore\", evidenzia nelle sue convinzioni etiche la priorit\u00e0 della onest\u00e0 intellettuale rispetto alle capacit\u00e0 oggettive. Continu\u00f2 l'insegnamento fino all'anno 1880.\nNel 1885, divenne canonico della Chiesa dei Santi Apostoli a Verona, sostituendo Don Gaetano Luigi Caprara. Il 3 marzo, in occasione della prima Messa celebrata nella nuova parrocchia, pronunci\u00f2 un'omelia centrata sui valori della carit\u00e0 e della misericordia, quasi una promessa ai suoi fedeli ed un \"programma\" di vita che poi mantenne nelle parole ed opere del suo ministero, in questo imitando l'esempio di don Mazza durante gli anni giovanili.\nLa sua opera assistenziale prese avvio dopo il ritrovamento di due giovani orfane, quando apprese da don Mazza che egli non aveva spazio per ospitarle nel suo istituto. Seguendo la raccomandazione evangelica per la carit\u00e0 con speciale attenzione rivolta agli indifesi come gli infanti, decise di sistemare le due orfane in una stanza della canonica annessa alla Chiesa dei Santi Apostoli di Verona, dove le crebbe come se fossero a tutti gli effetti parte di una famiglia propria. \nProsegu\u00ec con la costruzione di una struttura di accoglienza nella provvidenza che fu infine riconosciuta nel 1893 con atto \"Costituzioni 1893 N. 1) \u00abAuspice sua Eminenza Illustrissima e Reverendissima il Signor Cardinale Luigi di Canossa si apre in SS. Apostoli una casa di misericordia dove sono ricettate come figlie non di schiava ma di libera le fanciulle orfane o abbandonate della Parrocchia\u00bb.\nPoich\u00e9 lo spazio dei locali nella canonica era ormai divenuto insufficiente per ospitare tutti i nuovi ingressi, fu edificato l'Istituto \"Le nostre bambine\" nella ex casa Celago, adiacente alla Chiesa dei Santi Apostoli e sita in Via Fratta, donata dai defunti conti Bevilacqua.\nIniziata la Prima Guerra Mondiale nel 1915, Giacomelli si interess\u00f2 delle vicende belliche e prese a raccontare alle \"sue bambine\" episodi e aneddoti dei precedenti conflitti: quando all'et\u00e0 di nove anni a Sommacampagna aveva servito la Messa alla presenza del re Carlo Alberto, ovvero quando suo padre Felice si rifiut\u00f2 di uccidere un soldato austriaco morente nel campo di battaglia."}
{"id": "4406050", "revid": "694292", "url": "https://it.wikipedia.org/wiki?curid=4406050", "title": "Palazzo comunale Giorgio La Pira (Pozzallo)", "text": ""}
{"id": "4406139", "revid": "125112906", "url": "https://it.wikipedia.org/wiki?curid=4406139", "title": "Scary Monsters and Nice Sprites", "text": "Scary Monsters and Nice Sprites \u00e8 il terzo EP del produttore discografico statunitense Skrillex, pubblicato esclusivamente tramite Beatport il 22 ottobre 2010 attraverso mau5trap e Big Beat Records, pur essendo uscito il 20 dicembre tramite il download digitale di altri rivenditori online e il 1\u00ba marzo 2011 come CD.\nDescrizione.\nRegistrato nel 2010 nel suo appartamento utilizzando un computer portatile, l'EP non \u00e8 principalmente una registrazione Electro House (Rock n Roll, Kill EVERYBODY, All I Ask Of You e With You, Friends sono tutte tracce prevalentemente electro house con dubstep), ma dubstep contaminato da progressive house. Nel singolo \"Scary Monsters and Nice Sprites\" viene utilizzata una clip audio di Rachael Nedrow (nota anche come \"speedstackinggirl\") che grida \"Yes, oh my Gosh!\". L'EP dispone di contributi da Pennybirdrabbit, Foreign Beggars e Bare Noize, anche dei remix prodotti da Noisia, Zedd e Bare Noize. Ha vinto due Grammy alla 54 \u00aa edizione dei Grammy Awards, uno per miglior disco dance, e l'altro per Best Dance / Electronica Album.\nAccoglienza.\n\"Scary Monsters and Nice Sprites\" ha ricevuto recensioni generalmente positive da parte della critica musicale. Jon O'Brien da AllMusic ha dato all'EP una recensione positiva, dicendo: \u00abI tre remix di Noisia, Bare Noize, e Zedd sono solidi, se non spettacolari, e quest'ultima versione, pi\u00f9 gelida, della track originale fornisce qualcosa di molto diverso dalle altre. Ma l'invenzione dei bassi particolarmente pesanti dei primi 6 brani \u00e8 pi\u00f9 che sufficiente per indicare che gli Stati Uniti hanno trovato qualcuno in grado di vendere il suono dubstep alla sua madre patria Londra\u00bb. Anche Alternative Press ha dato una recensione positiva, dicendo: \u00abIn \"Scary Monsters and Nice Sprites\" Moore ha colpito con il suo mash-up, che combina musica \"mostruosa\" con un'atmosfera melodica. Il titolo dell'EP \u00e8 azzeccato, dal momento che questi nove brani (di cui tre remix) incarnano entrambi i lati di Moore, il turbolento, un ragazzo punk che urlava quando era a capo dei From First To Last (vedi il caos di \"Kill EVERYBODY\"), ma anche la melodica, un adulto malinconico che senza soluzioni di continuit\u00e0 collabora con cantanti pop come Penny e produttori e rapper come Bare Noize e Foreign Beggars\u00bb.\nSuccesso commerciale.\nL'EP ha avuto un discreto successo commerciale, raggiungendo il numero 49 sulla Billboard 200, ma ha anche raggiunto il top nella classifica della Billboard Album Heatseekers e raggiungendo il numero 28 in Australia. A partire dal novembre 2011, l'EP \u00e8 stato certificato Disco d'oro in Canada con una vendita superiore a 40.000 copie. Il singolo \"leader\" dell'EP, \"Scary Monsters And Nice Sprites\", \u00e8 stato un discreto successo commerciale a livello internazionale, con un picco nelle classifiche degli Stati Uniti, Regno Unito, dell'Australia, del Canada e della Svezia. Da allora \u00e8 stato riconosciuto Disco d'oro anche dalla Recording Industry Association of America (RIAA), con un fatturato superiore a 500.000. Il 30 novembre 2011, \u00e8 stato annunciato che l'EP \u00e8 stato nominato ai 54esimi Grammy Awards per Best Dance / Electronica Album. Il 12 febbraio 2012, l'album ha vinto il Grammy per la categoria. L'EP successivo, More Monsters And Sprites, contiene diversi remix della traccia principale fatti da Dirtyphonics, Phonat, The Juggernaut e Kaskade. Prende il nome dall'album del 1980 di David Bowie Scary Monsters (And Super Creeps)."}
{"id": "4406225", "revid": "767487", "url": "https://it.wikipedia.org/wiki?curid=4406225", "title": "Istrian Spring Trophy 2012", "text": "L'Istrian Spring Trophy 2012, cinquantaduesima edizione della corsa valevole come prova del circuito UCI Europe Tour 2012 categoria 2.2, si svolse in tre tappe precedute da un cronoprologo iniziale dal 15 al 18 marzo 2012 per un percorso totale ridotto a 487\u00a0km, con partenza da Umago e arrivo a Umago. Fu vinto dall'austriaco Markus Eibegger, del team RC ARB\u00d6-Wels-Gourmetfein, che si impose in 11 ore 37 minuti e 45 secondi, alla media di 41,87\u00a0km/h.\nAl traguardo di Umago 155 ciclisti conclusero la competizione."}
{"id": "4406273", "revid": "110157", "url": "https://it.wikipedia.org/wiki?curid=4406273", "title": "Shiur", "text": "Shi'ur (ebraico: \u05e9\u05e2\u05d5\u05e8, plur. shi'urim, \u05e9\u05e2\u05d5\u05e8\u05d9\u05dd) nell'Ebraismo \u00e8 una lezione su un qualsiasi dato argomento o soggetto della Torah, quali Ghemara, Mishnah, Halakhah, Tanakh, e altro.\nLo \"shiur\" \u00e8 stato il principale metodo di insegnamento sin dai tempi della Mishnah. In un famoso passo talmudico, Rabbi Yehudah HaNasi afferm\u00f2 di aver maturato una mente acuta osservando Rabbi Meir insegnare con il sistema dello \"shiur\". Tuttavia, poich\u00e9 l'aula era molto affollata, Yehudah aveva preso posto dietro al leggio, vedendo cos\u00ec Rabbi Meir solo di spalle \u2013 e dichiar\u00f2 quindi: \"Se l'avessi visto di fronte, quanto pi\u00f9 grande sarei diventato!\"\nApprendimento in Yeshiva.\nTradizionalmente, la \"shiur\" si riferisce a quel tipo di studio che viene offerto presso le yeshivoth e \"kollelim\", dove gli studenti prendono parte a lezioni approfondite sulla \"sugya\" (materia della Ghemara). Tipicamente, gli studenti della yeshivah frequentano una \"shiur yomi\" (lezione giornaliera) presentata dal \"maggid shiur\" (letteralmente: \"lettore della shiur\") ed una \"shiur klali\" (lezione riassuntiva completa, compendio dell'apprendimento offerto nella settimana) settimanale, data dal \"rosh yeshiva\". Questi normalmente offre anche la shiur principale con frequenza quotidiana. Prima dell'inizio della shiur, viene esposta una bibliografia e una serie di riferimenti testuali in modo che gli studenti si possano preparare per la lezione. Tali studenti tipicamente passano diverse ore a prepararsi per la \"shiur yomi\" e dopo la lezione passano altro tempo a ripassare e chiarire ci\u00f2 che \u00e8 stato presentato. Tali periodi di preparazione e revisione si svolgono durante un tempo particolare chiamato \"seder\", dove gli studenti ripassano la lezione individualmente e/o in \"chavruta\" (coppia di studio).\n\"Shiurim\" vengono offerti nella yeshivah anche su materie relative all'Etica ebraica (e Mussar), al Chumash e alla \"hashkafah\" (filosofia ebraica), a seconda della yeshiva e tipo di apprendimento dei relativi studenti.\nLivelli.\n\"Shiur\" \u00e8 anche il nome dato ai vari livelli di apprendimento nella yeshivah. Per esempio, studenti del primo anno vengono assegnati allo \"Shiur Aleph\"; studenti del secondo anno allo \"Shiur Bet\"; studenti del terzo anno allo \"Shiur Gimmel, ecc. Nei \"kollelim\" gli shiurim superiori designano livelli pi\u00f9 avanzati di apprendimento.\nSessioni di studio pubblico.\nAnche i rabbini di sinagoga e altri rabbini rinomati della comunit\u00e0 ebraica, offrono shiurim alle proprie congregazioni. Nelle sinagoghe, lo shiur presentato tra Mincha e Maariv \u00e8 di solito adatto ad un pubblico di \"baalebatim\" (laici, lavoratori). Rabbini di fama offrono shiurim pi\u00f9 complessi durante lo Shabbat o di sera, usualmente presso la sinagoga locale o la \"beth midrash\" (sala di studio).\nUso moderno.\nNell'uso moderno del termine, \"shiur\" \u00e8 stato esteso ad includere qualsiasi tipo di lezione sulla Torah \u2013 comprese le lezioni ai bambini, alle donne, ed ai \"baalebatim\" (pubblico non accademico), e lezioni registrate con audiocassette, CD-DVD, online, MP3 o MP4, o anche per via telefonica. Sebbene per definizione lo \"shiur\" sia una lezione strutturata e completa, alcune organizzazioni dell'Ebraismo ortodosso pubblicizzano \"shiurim di 5-minuti\" per attrarre ascoltatori principianti."}
{"id": "4406275", "revid": "56157501", "url": "https://it.wikipedia.org/wiki?curid=4406275", "title": "Vatikanstadt", "text": ""}
{"id": "4406283", "revid": "287204", "url": "https://it.wikipedia.org/wiki?curid=4406283", "title": "Ruben Merighi", "text": ""}
{"id": "4406290", "revid": "125856147", "url": "https://it.wikipedia.org/wiki?curid=4406290", "title": "Fabio Morici", "text": "Biografia.\nGli inizi.\nCome attore si forma frequentando laboratori e stage tenuti da insegnanti come Michael Margotta (fondatore dell'Actor's Center), Francesca Viscardi, Doris Hicks. Come autore frequenta invece il corso di formazione per sceneggiatori Rai/Script, fondato dalla Dino Audino Editore in collaborazione con Rai Fiction.\nMuove i primi passi della sua carriera nel teatro, dopo essere stato notato in un provino dal regista e attore Marco Falaguasta, direttore artistico del Teatro Testaccio, dove debutta nei primi anni duemila.\nNella stagione 2002/2003, \u00e8 tra i protagonisti, nella categoria attori, della seconda edizione del talent show Amici di Maria De Filippi. Nel frattempo si laurea in Scienze della Comunicazione a La Sapienza di Roma.\nNegli anni a seguire lavora come autore e conduttore per la radio e per la televisione. Dal 2008 inizia la collaborazione con il programma di approfondimento cinematografico \"Effetto notte\", in onda su TV2000, che durer\u00e0 fino al 2013. Dall'estate del 2009 in poi gli viene affidata la presentazione del Lucania Film Festival. Nel 2010 pubblica il suo saggio \"La sitcom\", un manuale sulla scrittura della situation comedy. Nello stesso anno comincia la sua collaborazione con Lillo e Greg, come autore e attore di strisce comiche per il programma radiofonico Sei Uno Zero, in onda su Radio 2.\nIl consolidamento.\nL'alternanza tra il lavoro dell'attore e quello dello scrittore continua a caratterizzare il suo percorso artistico. Nel 2013 pubblica il romanzo \"Appena il tempo di andar via\". Nella stagione 2012/2013 ricopre il ruolo del guardiacoste Massimo Schintu, uno dei personaggi fissi della serie tv in dodici puntate L'isola, di Alberto Negrin, in onda nel prime time di Rai 1. Nel frattempo lavora come sceneggiatore di sitcom per Rai Due. Sempre nello stesso periodo ottiene il ruolo di Giovanni Mosca, nel film di Ettore Scola \"Che strano chiamarsi Federico\", un racconto biografico su Federico Fellini.\nNel 2014 entra nel cast del cortometraggio \"Sonderkommando\" diretto da Nicola Ragone, con la fotografia di Daniele Cipr\u00ec e con Silvia Scola come co-sceneggiatrice: il corto vince il Nastro d'argento 2015.\nContinua, parallelamente, la sua attivit\u00e0 di scrittore: nel 2016 esce il suo saggio \"I\u00f1\u00e1rritu - Metafisica e Metacinema\", un viaggio nella filmografia del regista Alejandro Gonz\u00e1lez I\u00f1\u00e1rritu.\nSempre nel 2016 firma come autore il nuovo progetto di Rai 1 per l'alfabetizzazione digitale, \"Complimenti per la connessione\", scritta insieme a Marco Diotallevi e Nino Frassica.\nNel 2017 \u00e8 tra i protagonisti della sitcom \"Realbook\" di Stefano Disegni, in onda il sabato notte su Rai 1 per dodici episodi.\nSempre nel 2017 prende parte al film \"Nove lune e mezza\", di cui Morici firma soggetto e sceneggiatura assieme a Michela Andreozzi. Nel cast principale ci sono Claudia Gerini, Giorgio Pasotti, Lillo Petrolo e Stefano Fresi. Il film esce nelle sale nell'ottobre 2017.\nCome autore firma lo spot nazionale per la \"Race for the Cure\", la maratona per la raccolta fondi per la lotta contro i tumori del seno: la regia dello spot \u00e8 affidata a Daniele Luchetti, mentre gli attori protagonisti sono Cristiana Capotondi e Roberto Ciufoli.\nSempre nel 2019 inizia la sua collaborazione, come docente e supervisore, con il Centro sperimentale di cinematografia: ne uscir\u00e0 \"The Red Hour\", una serie antologica di cortometraggi prodotta dal Centro in collaborazione con Campari. I cinque episodi della serie, realizzati dagli allievi della scuola, sono stati presentati alla 76\u00aa Mostra internazionale d'arte cinematografica di Venezia. La collaborazione tra Campari e il Centro Sperimentale continua negli anni successivi, sempre sotto la supervisione di Morici. Vengono prodotte altre due miniserie: \"Beyond Passion\" e \"Framing Passion\".\nOggi.\nNel 2020 entra nel cast della serie \"Jams\": nel corso della terza stagione, in onda su Rai Gulp dal 19 ottobre, veste i panni dell'ingegner De Santis, antagonista dei quattro ragazzi. A cavallo tra il 2020 e il 2021 conquista un ruolo in altri due film per il cinema: \"Sulle Nuvole\" opera prima di Tommaso Paradiso, e \"La donna per me\" di Marco Martani, entrambi in uscita nel 2022.\nFinalmente, nell'autunno 2021, per la prima volta, le due carriere di attore e sceneggiatore si incontrano al cinema nell'opera prima di Claudia Gerini, dal titolo \"Tapirul\u00e0n\": Morici firma soggetto e sceneggiatura, e ottiene anche il ruolo di Marco, supervisor della counselor Emma, protagonista interpretata dalla stessa Gerini, con la quale Morici collabora dunque per la seconda volta."}
{"id": "4406300", "revid": "339392", "url": "https://it.wikipedia.org/wiki?curid=4406300", "title": "Marchiol", "text": ""}
{"id": "4406318", "revid": "486946", "url": "https://it.wikipedia.org/wiki?curid=4406318", "title": "Marchiol-Liquigas-Site", "text": ""}
{"id": "4406319", "revid": "1609015", "url": "https://it.wikipedia.org/wiki?curid=4406319", "title": "Carlo Dragone", "text": "Nel 1970 fu insignito, in qualit\u00e0 di critico letterario, della medaglia d'oro dalla sezione internazionale per l'incremento delle Lettere e delle Arti e per la cooperazione culturale dell'ONU."}
{"id": "4406324", "revid": "1284772", "url": "https://it.wikipedia.org/wiki?curid=4406324", "title": "Love Is All Around (Zucchero Fornaciari)", "text": "Love Is All Around \u00e8 un singolo del cantautore italiano Zucchero Fornaciari, pubblicato il 25 gennaio 2013 come secondo estratto dal dodicesimo album in studio \"La sesi\u00f3n cubana\". \nDescrizione.\nPresentato in ambito internazionale come \"Love Is All Around (Still)\", il brano ha un testo, co-scritto dal paroliere Pasquale Panella, in cui l'assonanza tra l'espressione italiana \"l'ho visto\" e quella inglese \"love is\" crea un gioco di parole che si ripete nelle strofe. \nI riferimenti alle \"macerie\" e alle \"rovine\" riprendono i concetti gi\u00e0 espressi nella canzone \"Il suono della domenica\", assumendo un nuovo significato, associabile sia al terremoto dell'Emilia del 2012 sia al decadentismo di L'Avana, in cui si mescolano rovina, raffinatezza e mistero.\nVideo musicale.\nIl videoclip, presentato sul sito ufficiale de \"Il Corriere della Sera\" e TGcom24, \u00e8 stato interamente girato a L'Avana."}
{"id": "4406326", "revid": "692467", "url": "https://it.wikipedia.org/wiki?curid=4406326", "title": "Vasi caleni", "text": ""}
{"id": "4406334", "revid": "339392", "url": "https://it.wikipedia.org/wiki?curid=4406334", "title": "Marchiol-Site-Tassullo", "text": ""}
{"id": "4406336", "revid": "73843", "url": "https://it.wikipedia.org/wiki?curid=4406336", "title": "Istrian Spring Trophy 2011", "text": "L'Istrian Spring Trophy 2011, cinquantunesima edizione della corsa valevole come prova del circuito UCI Europe Tour 2011 categoria 2.2, si svolse in tre tappe precedute da un cronoprologo iniziale dal 17 al 20 marzo 2011 per un percorso totale di 440,8\u00a0km, con partenza da Antignana e arrivo a Zelena Laguna. Fu vinto dallo sloveno Robert Vre\u010der, del team Perutnina Ptuj, che si impose in 10 ore 27 minuti e 3 secondi, alla media di 42,17\u00a0km/h.\nAl traguardo di Zelena Laguna 149 ciclisti conclusero la competizione."}
{"id": "4406344", "revid": "287204", "url": "https://it.wikipedia.org/wiki?curid=4406344", "title": "Zeta Hydrae", "text": "Zeta Hydrae (\u03b6 Hya, \u03b6 Hydrae) \u00e8 terza stella pi\u00f9 luminosa della costellazione dell'Idra; ha una magnitudine apparente di +3,13 e occasionalmente viene chiamata Hydrobius, nome di provenienza greca e che significa \"abitante dell'acqua\". Dista 167 anni luce dalla Terra.\nOsservazione.\nZeta Hydrae \u00e8 una stella dell'emisfero boreale, una delle pi\u00f9 settentrionali della vasta costellazione dell'Idra, e la sua prossimit\u00e0 all'equatore celeste le consente di poter essere osservata da tutte le aree abitate della Terra. D'altra parte questa vicinanza all'equatore celeste fa s\u00ec che essa sia circumpolare solo nelle regioni vicine al polo nord terrestre. Essendo di magnitudine +3,13 la si pu\u00f2 scorgere anche dai piccoli e medi centri urbani senza difficolt\u00e0.\nIl periodo migliore per la sua osservazione ricade nei mesi primaverili dell'emisfero boreale, che equivale alla stagione autunnale dell'emisfero australe.\nCaratteristiche fisiche.\nZeta Hydrae \u00e8 una gigante brillante gialla di tipo spettrale G9II-III; la sua massa \u00e8 circa il triplo di quella del Sole mentre il raggio \u00e8 16 volte superiore. Si stima che la sua et\u00e0 sia attorno ai 400 milioni di anni e sia nata come una calda stella di classe B, che ora ha esaurito l'idrogeno nel suo nucleo e si \u00e8 trasformata in gigante, entrando nell'ultimo stadio della sua esistenza. In futuro diverr\u00e0 ancor pi\u00f9 luminosa e inizier\u00e0 a pulsare come una variabile Mira, prima di rilasciare i suoi strati pi\u00f9 esterni creando una nebulosa planetaria, mentre ci\u00f2 che rimarr\u00e0 delle parti interne si contrarr\u00e0 in una piccola e densa nana bianca."}
{"id": "4406348", "revid": "640277", "url": "https://it.wikipedia.org/wiki?curid=4406348", "title": "Hydrobius", "text": ""}
{"id": "4406355", "revid": "339392", "url": "https://it.wikipedia.org/wiki?curid=4406355", "title": "Marchiol-Famila-Site", "text": ""}
{"id": "4406356", "revid": "54354", "url": "https://it.wikipedia.org/wiki?curid=4406356", "title": "Daikin Italia", "text": ""}
{"id": "4406357", "revid": "767487", "url": "https://it.wikipedia.org/wiki?curid=4406357", "title": "Sexy Album", "text": "Sexy Album \u00e8 il primo album del duo comico di You Tuber Smosh, costituito da Anthony Padilla e Ian Hecox. Pubblicato il 15 dicembre 2010, \u00e8 fondamentalmente una raccolta di alcune delle canzoni parodistiche pi\u00f9 celebri del duo, cui sono state aggiunte anche tre tracce originali."}
{"id": "4406358", "revid": "1543377", "url": "https://it.wikipedia.org/wiki?curid=4406358", "title": "Friedebert Tuglas", "text": "Biografia.\nTuglas nacque in Sud-Estonia ad Ahja in una famiglia di contadini. Il piccolo Friedebert entr\u00f2 a scuola per la prima volta nel 1896 quando aveva gi\u00e0 10 anni \u2013 una cosa abbastanza normale all'epoca. Poich\u00e9 in Estonia la russificazione era nel suo periodo pi\u00f9 intenso, anche l'istruzione elementare era impartita in russo. Pi\u00f9 tardi continu\u00f2 gli studi nella scuola della citt\u00e0 di Tartu, sempre in russo con un'unica eccezione \u2013 la religione che era insegnata in estone. Dopo il diploma, Tuglas lavor\u00f2 per qualche anno nel giornale Postimees, ma nel 1904 decise di andare di nuovo a scuola \u2013 questa volta nel famoso ginnasio di Hugo Treffner. La sua vita scolastica dur\u00f2 poco \u2013 nel 1905 cominci\u00f2 la rivoluzione e Tuglas non era riuscito a dare alcun esame.\nPartecip\u00f2 alla rivoluzione russa del 1905, e per questo fu arrestato e incarcerato nel Castello di Toompea per due mesi. Negli anni fra il 1906 ed il 1917 visse come rifugiato politico soprattutto in Finlandia e a Parigi, ma viaggi\u00f2 sotto pseudonimo anche in vari paesi europei. Durante i suoi viaggi, Tuglas osserv\u00f2 a fondo le culture degli altri paesi e ebbe modo di conoscere la loro letteratura, riuscendo anche ad acquisire la padronanza di alcune lingue straniere.\nNel 1918, dopo l'indipendenza estone, torn\u00f2 legalmente in patria e spos\u00f2 Emma Elisabet Oinas.\nDal 1921 al 1922, Tuglas fu l'editore ed il redattore capo del giornale \"Tarapita\", dell'omonima associazione di scrittori.\nNel 1922 fu uno dei soci fondatori dell'associazione degli scrittori dell'Estonia e fra il 1920 e il 1930 fu varie volte presidente dell'associazione.\nDurante il bombardamento di Tartu nel 1944 andarono distrutti la maggior parte dei suoi manoscritti. Nel 1946 venne eletto nell'Accademia delle Scienze della Repubblica Socialista Sovietica dell'Estonia e fu premiato anche con il titolo di \"Scrittore del popolo\" ( \u043d\u0430\u0440\u043e\u0434\u043d\u044b\u0439 \u043f\u0438\u0441\u0430\u0442\u0435\u043b\u044c), ma qualche anno dopo fu vittima delle repressioni di Stalin. Gli fu tolto il titolo e le sue opere furono vietate al pubblico. In quel periodo si guadagnava da vivere come traduttore (anonimo), ma nei libri che aveva tradotto prima della \"purga\" il suo nome era stato cancellato. Solo nel 1955 furono ristabiliti i suoi diritti civili, ma il suo primo libro \u2013 le memorie (\"M\u00e4lestused\") \u2013 fu pubblicato solo nel 1960.\nTuglas mor\u00ec nel 1971 a Tallinn. Poco dopo fu aperto il museo a lui dedicato nello stesso edificio in cui aveva abitato.\nOpere.\nTuglas fece il suo debutto nel giornalismo nel 1901, ma il suo primo racconto pubblicato fu \u201cHingemaa\u201d (Terra d'anima) nel 1906. I primi tentativi furono caratterizzati da un'atmosfera realistica-romantica, ma gi\u00e0 la prima collezione di racconti \u201cKahekesi\u201d (Insieme) del 1908 fu testimone delle sue intenzioni artistiche \u2013 l'opera era in stile impressionista-psicologico.\n\u201cFelix Ormusson\u201d, il suo primo romanzo venne pubblicato nel 1915. L'omonimo protagonista, durante il corso dell'estate passata in campagna, capisce quanto sono inutili i suoi ideali romantici ma \u00e8 incapace di cambiare s\u00e9 stesso. Sono state notate similitudini fra Ormusson e Tuglas ma lui stesso neg\u00f2 la similarit\u00e0. Il romanzo \u00e8 considerato uno dei pi\u00f9 coerenti esempi dello stile di prosa impressionista in estone.\nDopo la prima guerra mondiale, Tuglas fu redattore di numerosi giornali letterari, scriveva critiche e lottava contro dilettantismo, provincialismo e disorientamento dello stile. Le collezioni di racconti neoromantici pubblicate dopo la guerra, Saatus (1917, Il destino) e Raskuse vaim (1920, lo spirito della pesantezza) sono un misto di realismo, horror e grottesco con elementi di simbolismo. L'intenzione di Tuglas era di creare dei racconti che assomigliassero a dei miti. Continu\u00f2 in questo modo anche nei racconti successivi degli anni 1920 e 1930.\nLa mini-monografia sul poeta Juhan Liiv (1927) e altri temi, ricerche etc sono stati un grande contributo per la giovane scienza della letteratura estone. Il suo \u201cTeekond P\u00f5hja-Aafrika\u201d (Viaggio nel Nord Africa), un diario di viaggio in tre volumi \u00e8 stato pubblicato nel 1928-1930. Nel 1937 venne pubblicato il secondo e ultimo romanzo \u201cV\u00e4ike Illimar\u201d (Il piccolo Ilimar) basato sulle proprie memorie dell'infanzia. Nel 1960 furono pubblicate le memorie \u201cM\u00e4lestused\u201d \nImpatto culturale.\nIl suo contributo come critico, giornalista, traduttore \u00e8 stato fondamentale. Tuglas, insieme a Gustav Suits, fond\u00f2 l'associazione Noor-Eesti (Giovane Estonia) con lo scopo di sviluppare la cultura e la letteratura, trasformandole in una cultura moderna di stampo europeo modificando quella che fino ad allora, secondo lui, era soprattutto provinciale, neorealistica e rurale. Fu merito di Noor-Eesti il mettere in evidenza il talento poetico di Juhan Liiv.\nTuglas fece parte di numerose associazioni e giurie di premi letterari. Fond\u00f2 anche l'associazione letteraria \u201cSiuru\u201d (1917), fu redattore dei giornali letterari \u201cOdamees\u201d, \u201cIlo\u201d, \u201cTarapita\u201d e fondatore di \u201cLooming\u201d, uno dei principali giornali letterari estoni che \u00e8 pubblicato ancora oggi; fu uno dei fondatori e pi\u00f9 volte presidente dell'associazione degli scrittori dell'Estonia. Contribu\u00ec anche alla scienza della letteratura con le sue monografie e le sue tesi.\nCon i suoi diari di viaggio fu anche uno dei fondatori della letteratura del viaggio artistico in estone, stabilendo che oltre alle descrizioni dei luoghi fosse messa in evidenza anche la storia e la cultura. Oltre ci\u00f2 scrisse critiche e lavor\u00f2 come traduttore importando nella cultura estone tante importanti opere di autori europei."}
{"id": "4406359", "revid": "311148", "url": "https://it.wikipedia.org/wiki?curid=4406359", "title": "Pacificazione della Libia", "text": ""}
{"id": "4406365", "revid": "1573940", "url": "https://it.wikipedia.org/wiki?curid=4406365", "title": "Abiskoa abiskoensis", "text": "Abiskoa abiskoensis () \u00e8 un ragno appartenente alla famiglia Linyphiidae.\n\u00c8 l'unica specie nota del genere Abiskoa.\nDistribuzione.\nLa specie \u00e8 diffusa in Europa settentrionale e in varie localit\u00e0 dell'Asia.\nTassonomia.\nLe caratteristiche di questo genere monospecifico sono state ben evidenziate nello studio degli esemplari denominati \"Lepthyphantes abiskoensis\" .\nDal 2008 non sono stati esaminati altri esemplari, n\u00e9 sono state descritte sottospecie al 2012."}
{"id": "4406366", "revid": "599013", "url": "https://it.wikipedia.org/wiki?curid=4406366", "title": "Jerry Fowler", "text": ""}
{"id": "4406367", "revid": "31886", "url": "https://it.wikipedia.org/wiki?curid=4406367", "title": "Abiskoa", "text": ""}
{"id": "4406370", "revid": "110157", "url": "https://it.wikipedia.org/wiki?curid=4406370", "title": "If Music Were Real", "text": "If Music Were Real \u00e8 il secondo album del duo comico di You Tuber Smosh, costituito da Anthony Padilla e Ian Hecox. Pubblicato il 10 novembre 2011, a differenza del precedente \u00e8 costituito solo da canzoni appartenenti ai video dei due e non contiene quindi tracce originali ad eccezione di quella introduttiva e di quella finale.\nIl titolo dell'album \u00e8 dovuto a una webserie avviata nel 2010 dagli Smosh: \"If ___ Were Real\" (\"Se ___ fosse reale\") in cui il duo si poneva la suddetta domanda (variando il soggetto) ed immaginava un mondo surreale in cui la tal cosa era vera."}
{"id": "4406371", "revid": "599013", "url": "https://it.wikipedia.org/wiki?curid=4406371", "title": "The Mad Hermit", "text": ""}
{"id": "4406380", "revid": "287204", "url": "https://it.wikipedia.org/wiki?curid=4406380", "title": "Luciano Paganini", "text": "Carriera.\nCrebbe calcisticamente nelle giovanili del Bologna, con cui vinse il Torneo di Viareggio 1967.\nEsord\u00ec in prima squadra nel campionato di Serie A 1965-1966, realizzando un gol al suo esordio a Firenze il 3 aprile 1966 nella partita vinta 3-1 contro la Fiorentina, unica partita disputata in quella stagione.\nLasciato il Bologna dopo altre 3 presenze nel campionato 1966-1967, milita in seguito tra i cadetti con , e , prima di chiudere la carriera con un triennio nel .\nHa totalizzato 4 presenze in Serie A e 41 presenze in Serie B."}
{"id": "4406383", "revid": "1318658", "url": "https://it.wikipedia.org/wiki?curid=4406383", "title": "Francisco Rodr\u00edguez (disambigua)", "text": ""}
{"id": "4406386", "revid": "767487", "url": "https://it.wikipedia.org/wiki?curid=4406386", "title": "Smoshtastic", "text": "Smoshtastic \u00e8 il terzo album del duo comico di You Tuber Smosh, costituito da Anthony Padilla e Ian Hecox. Pubblicato il 3 dicembre 2012, l'album \u00e8 costituito principalmente da canzoni realizzate dal duo negli anni precedenti."}
{"id": "4406397", "revid": "481666", "url": "https://it.wikipedia.org/wiki?curid=4406397", "title": "George Kelly (disambigua)", "text": ""}
{"id": "4406399", "revid": "88740", "url": "https://it.wikipedia.org/wiki?curid=4406399", "title": "Calogero Cicero", "text": "Biografia.\nDa quattro mesi trasferito a Favara, nell'immediato dopoguerra, dove bande di ladri e assassini controllavano le campagne della provincia di Agrigento, fu messo, insieme al collega Fedele De Francisca, nel nucleo di sorveglianza della fattoria dei fratelli Buggera di Favara, a cui spesso i sicari della mafia agricola sottraevano i proventi giornalieri.\nLa notte del 14 settembre 1945 un commando di Palma di Montechiaro, inconsapevole della pattuglia, prese di mira la fattoria. Uno dei banditi, posto di guardia sulla sommit\u00e0 di una montagna, fu scoperto dai due carabinieri ma nel trambusto, questi ultimi scatenarono la reazione di tutto il gruppo, con conseguente conflitto a fuoco. Cicero fu colpito al fianco e alla coscia sinistra, morendo dissanguato poco dopo.\nDopo l'omicidio furono fermati alcuni membri del commando ma nel corso delle indagini furono tutti rilasciati per mancanza di prove, suscitando lo sdegno dei familiari delle vittime. Ai funerali parteciparono migliaia di persone, commosse per il sacrificio dei due giovani militari.\nA lui \u00e8 dedicata una via di Favara."}
{"id": "4406402", "revid": "1305772", "url": "https://it.wikipedia.org/wiki?curid=4406402", "title": "Harry Hooper", "text": ""}
{"id": "4406406", "revid": "1573940", "url": "https://it.wikipedia.org/wiki?curid=4406406", "title": "Myotis muricola", "text": "Myotis muricola () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 34,7 e 48\u00a0mm, la lunghezza dell'avambraccio tra 32,3 e 36,4\u00a0mm, la lunghezza della coda tra 30,9 e 41,3\u00a0mm, la lunghezza del piede tra 4 e 7\u00a0mm, la lunghezza delle orecchie tra 10,3 e 12,7\u00a0mm e un peso fino a 5,1\u00a0g.\nAspetto.\nLa pelliccia \u00e8 densa e soffice. Le parti dorsali variano dal marrone al grigio, con la base dei peli nera, mentre le parti ventrali sono marroni chiare con la base scura. Le orecchie sono moderatamente lunghe e appuntite. Il trago \u00e8 sottile, lungo la met\u00e0 del padiglione auricolare, curvato in avanti e smussato. Le membrane alari sono attaccate posteriormente alla base delle dita dei piedi, i quali sono piccoli. La coda \u00e8 lunga ed \u00e8 inclusa completamente nell'ampio uropatagio. Il calcar \u00e8 lungo e con un piccolo lobo all'estremit\u00e0. Il canino superiore \u00e8 molto pi\u00f9 lungo del primo premolare superiore. Il cariotipo \u00e8 2n=44 FNa=50-52.\nEcolocazione.\nEmette ultrasuoni a basso ciclo di lavoro con impulsi di breve durata e forte intensit\u00e0 a frequenza iniziale di 115 kHz e finale a 47 kHz.\nBiologia.\nComportamento.\nSi rifugia singolarmente o in piccoli gruppi all'interno di grandi foglie arrotolate di alberi come il banano, e talvolta anche nelle grotte e nelle cavit\u00e0 degli alberi. Il volo \u00e8 veloce e solitamente l'attivit\u00e0 predatoria inizia molto presto la sera.\nAlimentazione.\nSi nutre di insetti catturati nel sottobosco in prossimit\u00e0 di corsi d'acqua.\nRiproduzione.\nLe femmine danno alla luce un piccolo alla volta.\nDistribuzione e habitat.\nQuesta specie \u00e8 diffusa nell'Ecozona orientale, dall'Indocina e l'Indonesia fino alle Filippine.\nVive nelle foreste primarie e secondarie, boscaglie e giardini fino a 2.700 metri di altitudine.\nTassonomia.\nSono state riconosciute 5 sottospecie:\nRecenti studi filogenetici hanno evidenziato che le sottospecie \"M.m.caliginosus\", \"M.m.latirostris\" e \"M.m.moupinensis\" appartengono al genere \"Submyotodon\".\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"M.muricola\" come specie a rischio minimo (LC)."}
{"id": "4406407", "revid": "767487", "url": "https://it.wikipedia.org/wiki?curid=4406407", "title": "John Hazen", "text": ""}
{"id": "4406408", "revid": "228587", "url": "https://it.wikipedia.org/wiki?curid=4406408", "title": "Fedele De Francisca", "text": "Biografia.\nSi trasfer\u00ec a Favara nel 1943 e, nell'immediato dopoguerra, dove bande di ladri e assassini controllavano le campagne della provincia di Agrigento, fu messo, insieme al collega Calogero Cicero, nel nucleo di sorveglianza della fattoria dei fratelli Buggera di Favara, a cui spesso i sicari della mafia agricola sottraevano i proventi giornalieri.\nLa notte del 14 settembre 1945 un commando di Palma di Montechiaro, inconsapevole della pattuglia, prese di mira la fattoria. Uno dei banditi, posto di guardia sulla sommit\u00e0 di una montagna, fu scoperto dai due carabinieri ma nel trambusto, questi ultimi scatenarono la reazione di tutto il gruppo, con conseguente conflitto a fuoco. De Francisca come il collega fu colpito, ma pur rimanendo gravemente ferito, continu\u00f2 a rispondere al fuoco, finch\u00e9 non venne raggiunto da due colpi di fucile che gli risultarono fatali.\nDopo l'omicidio furono fermati alcuni membri del commando ma nel corso delle indagini furono tutti rilasciati per mancanza di prove, suscitando lo sdegno dei familiari delle vittime. Ai funerali parteciparono migliaia di persone, commosse per il sacrificio dei due giovani militari.\nA lui \u00e8 dedicata una via di Favara e dal 12 febbraio 2022 la caserma dei carabinieri di Villarosa"}
{"id": "4406410", "revid": "1543377", "url": "https://it.wikipedia.org/wiki?curid=4406410", "title": "The Big Story", "text": "The Big Story \u00e8 una serie televisiva statunitense trasmessa per la prima volta nel corso di 9 stagioni dal 1949 al 1958.\n\u00c8 una serie di tipo antologico in cui ogni episodio rappresenta una storia a s\u00e9. Gli episodi sono storie di genere drammatico legate alle vicende reali di coraggiosi giornalisti americani autori di denunce di natura sociale (casi di corruzione, truffe legate alla criminalit\u00e0 organizzata e ingiustizie varie). Al reporter di cui veniva raccontata la storia venivano consegnati 500 dollari relativi ad un premio denominato \"$500 Big Story Pall Mall Award\". Gli episodi vengono presentati da Bob Sloane (1949-1954), Norman Rose (1954-1955), Ben Grauer (1955-1957) e Burgess Meredith (1957-1958). Deriva dalla serie radiofonica omonima.\nInterpreti.\nLa serie vede la partecipazione di numerose star cinematografiche e televisive, molte delle quali interpretarono diversi ruoli in pi\u00f9 di un episodio.\nProduzione.\nLa serie fu prodotta da Bernard J. Prockter per la Prockter Productions (stagioni 1-6) e Everett Rosenthal e la Pyramid Productions (stagioni 7-9) e girata negli studios della United Artists a Hollywood.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 16 settembre 1949 al giugno 1958 sulla rete televisiva NBC (stagioni 1-8) e in syndication (stagione 9)."}
{"id": "4406411", "revid": "686936", "url": "https://it.wikipedia.org/wiki?curid=4406411", "title": "Len Ford", "text": "Carriera professionistica.\nLos Angeles Dons (AAFC).\nNel 1948fu scelto nel draft dai Los Angeles Dons della All-America Football Conference, dove forn\u00ec delle grandi prestazioni come offensive end. Nel 1948 fece registrare 31 ricezioni per 598 yard (19,3 yard a ricezione) e 7 touchdown, guidando la AAFC. L'anno successivo ricevette 36 passaggi per 577 yard e un touchdown.\nCleveland Browns.\nQuando la AAFC cess\u00f2 la sua attivit\u00e0 alla fine della stagione 1949, solo tre squadre della lega, i Cleveland Browns, i San Francisco 49ers e i Baltimore Colts, si fusero con la NFL. Ford fu scelto dai Browns nel 1950 nell'AAFC Dispersal Draft creato per i giocatori della AAFC rimasti senza squadra. A Cleveland Len divenne un feroce difensore nei Browns che dominarono la NFL negli anni cinquanta, arrivando cinque volte in finale e vincendone tre. Ford rimase coi Browns fino al 1957.\nGreen Bay Packers.\nNel 1958 fu acquisito dai Green Bay Packers in cambio di una scelta del draft. Rimase con essi fino al termine della stagione dopo di che si ritir\u00f2."}
{"id": "4406414", "revid": "547034", "url": "https://it.wikipedia.org/wiki?curid=4406414", "title": "Locomotiva kkStB 35", "text": "Le locomotive kkStB 35 erano locomotive a vapore con tender per treni merci, di rodiggio 0-3-0, delle ferrovie statali dell'Impero austroungarico.\nStoria.\nLe locomotive provenivano dal parco rotabili delle compagnie private, Kaiser Franz-Josephs-Bahn (KFJB), \u00d6sterreichische Nordwestbahn (\u00d6NWB) e Ferrovia del Vorarlberg (VB) e in seguito alla statalizzazione erano state concentrate nel gruppo 35 dalle ferrovie imperial regie di stato austriache (kkStB). Quelle \"ex KFJB\" vennero immatricolate come 35.01-56, le \"ex \u00d6NWB\" come 35.57-59 e infine vennero aggiunte anche le \"ex VR\" come 35.91-94. Erano state costruite tutte dalle fabbriche di locomotive Sigl e Neust\u00e4dter Lokomotivfabrik di Vienna tra il 1868 e il 1871 eccetto le 4 VR ex 3101-3104 che erano uscite dalle officine di costruzione Krauss di Monaco di Baviera nel 1872. Anche il gruppo 35, come altri gruppi di locomotive austroungariche, venne ripartito per la cessione ad altri stati allo scopo di ripagare i danni di guerra dopo la prima guerra mondiale. L'Italia ne ebbe assegnate 5 unit\u00e0 e le FS le omologarono nel gruppo 195, un altro lotto di 15 unit\u00e0 venne assegnato alla Cecoslovacchia e immatricolato nel gruppo \u010cSD 312.3. Un gruppo di 23 unit\u00e0 venne immatricolato nelle nuove ferrovie austriache BB\u00d6 che vennero tolte dal servizio entro il 1930. Una sola unit\u00e0 la kkStB 35.04 destinata in origine alle FS fin\u00ec invece a far servizio sulle linee jugoslave fino al 1931."}
{"id": "4406417", "revid": "599013", "url": "https://it.wikipedia.org/wiki?curid=4406417", "title": "Frank Mangiapane", "text": ""}
{"id": "4406418", "revid": "729019", "url": "https://it.wikipedia.org/wiki?curid=4406418", "title": "Linea Keisei Higashi-Narita", "text": "La , gestita dalle Ferrovie Keisei, \u00e8 una ferrovia a scartamento normale, diramazione della linea principale Keisei che collega le stazioni di Keisei Narita e di Higashi Narita. La linea forniva l'accesso all'Aeroporto Internazionale Narita prima della realizzazione della diramazione per l'aeroporto della linea Keisei."}
{"id": "4406421", "revid": "436907", "url": "https://it.wikipedia.org/wiki?curid=4406421", "title": "More Monsters and Sprites", "text": "More Monsters and Sprites \u00e8 il quarto EP e primo album di remix del produttore discografico statunitense Skrillex. \u00c8 stato pubblicato in esclusiva su Beatport il 7 giugno 2011 dalla Big Beat Records e dalla mau5trap Records, pur essendo pubblicato da altri rivenditori online il 21 giugno 2011. Si tratta di un follow-up del suo EP precedente, Scary Monsters and Nice Sprites, contenente quattro remix aggiuntivi della traccia titolare fatti da Dirtyphonics, Phonat, The Juggernauts e Kaskade, e tre brani originali. La versione dell'iTunes include anche un video musicale di \"Rock N' Roll (Will Take You To The Mountain)\". Musicalmente, More Monsters And Sprites usa gli elementi di spicco della dubstep , ma anche influenze reggae, all'interno della prima traccia.\nL'EP ha raggiunto il numero 124 sulla Billboard 200, cos\u00ec come i primi cinque sulla classifica Billboard Heatseekers e Dance/Electronica Album. Ha altres\u00ec raggiunto il numero 60 sulle Charts ARIA in Italia. Il suo primo singolo , \"First of the Year (Equinox)\", \u00e8 stato il singolo dell'EP di maggior successo, con un picco nelle classifiche degli Stati Uniti, dell'Australia, del Canada, della Norvegia e della Svezia. Il video musicale della canzone \u00e8 stato diretto da Tony Truand ed \u00e8 stato nominato ai 54esimi Grammy Awards per il miglior breve video musicale. Il secondo singolo, \"Ruffneck (Full Flex)\", ha raggiunto il numero 89 sulla UK Singles Chart nel Regno Unito. Fu promosso un video musicale a tema natalizio diretto da Tony Truand in anteprima per la canzone il 23 dicembre 2011.\nUna versione in vinile di questo album \u00e8 stato pubblicato il 23 novembre 2012, con una tracklist molto diversa, rinunciando alla maggior parte dei brani remixati per i 3 brani unici dell'album, seguiti dal singolo del 2010 \"WEEKENDS!!!\" e un remix di Zedd."}
{"id": "4406424", "revid": "74801", "url": "https://it.wikipedia.org/wiki?curid=4406424", "title": "David Magee", "text": "Nel 2004 ha ottenuto una nomination per l'Oscar e il Golden Globe per \"Neverland - Un sogno per la vita\".\nAssieme a Simon Beaufoy ha scritto la sceneggiatura di \"Miss Pettigrew\" (2008). Nel 2012 \u00e8 uscito nelle sale \"Vita di Pi\", diretto da Ang Lee, di cui Magee ha scritto la sceneggiatura (tratta dal romanzo di Yann Martel) e per cui ha ottenuto un Satellite Award per la miglior sceneggiatura non originale e una nomination per l'Oscar alla migliore sceneggiatura non originale."}
{"id": "4406431", "revid": "663330", "url": "https://it.wikipedia.org/wiki?curid=4406431", "title": "Jemima Rooper", "text": "Biografia.\nLa madre Alison \u00e8 giornalista televisiva e due suoi cugini sono registi. Ha frequentato la scuola elementare Redcliffe a Chelsea, Inghilterra.\nCarriera.\nHa fatto il suo debutto ad Hollywood nel 2006 con \"The Black Dahlia\". Nel 2008 ha recitato nella serie tv \"Il romanzo di Amanda\" ed \u00e8 stata ospite nella serie \"Agatha Christie's Poirot\". Ha recitato da protagonista nella commedia teatrale \"Her Naked Skin\", al National Theatre. Nel dicembre del 2010 entra nel cast di \"Me and My Girl\" al Sheffield Cruicible Theatre, al fianco di Miriam Margolyes. Inoltre \u00e8 stata vista sulla scena di \"One Man, Two Guvnors\". Il suo prossimo progetto \u00e8 la commedia-horror \"Hotel Caledonia\"."}
{"id": "4406432", "revid": "729019", "url": "https://it.wikipedia.org/wiki?curid=4406432", "title": "Linea T\u014dbu Daishi", "text": "La , gestita dalle Ferrovie T\u014dbu, \u00e8 una breve ferrovia di carattere urbano a scartamento ridotto che collega le stazioni di Nishiarai (sulla linea T\u014dbu Isesaki) e di Daishimae, entrambe nel quartiere di Adachi a Tokyo, in Giappone.\nCaratteristiche.\nLa linea, lunga solo 1\u00a0km e contante due stazioni fa in realt\u00e0 parte dell'incompletato progetto della che avrebbe dovuto collegare la linea Isesaki con la linea T\u014dbu T\u014dj\u014d e migliorare i servizi per i passeggeri lungo il percorso."}
{"id": "4406433", "revid": "599013", "url": "https://it.wikipedia.org/wiki?curid=4406433", "title": "A Fresh Start", "text": ""}
{"id": "4406434", "revid": "599013", "url": "https://it.wikipedia.org/wiki?curid=4406434", "title": "John Pritchard", "text": ""}
{"id": "4406440", "revid": "287204", "url": "https://it.wikipedia.org/wiki?curid=4406440", "title": "Angelo Cupini", "text": ""}
{"id": "4406444", "revid": "729019", "url": "https://it.wikipedia.org/wiki?curid=4406444", "title": "Linea T\u014dbu Kameido", "text": "La , gestita dalle Ferrovie T\u014dbu, \u00e8 una breve ferrovia di carattere urbano a scartamento ridotto che collega le stazioni di Hikifune (sulla linea T\u014dbu Isesaki, di cui la linea \u00e8 diramazione) e di Kameido (sulla linea Ch\u016b\u014d-S\u014dbu). Tutta la linea \u00e8 interna alla citt\u00e0 di Tokyo, in Giappone.\nCaratteristiche.\nLa linea \u00e8 lunga 3,4\u00a0km e conta 5 stazioni, capolinea inclusi, ed \u00e8 interamente elettrificata e a doppio binario. Sono disponibili solamente servizi locali effettuati con materiale Serie 8000 senza prosecuzioni su altre linee."}
{"id": "4406446", "revid": "729019", "url": "https://it.wikipedia.org/wiki?curid=4406446", "title": "Masaharu Honma", "text": "Considerato dal Quartier Generale imperiale non abbastanza aggressivo in guerra, nonch\u00e9 troppo indulgente con il popolo filippino, fu sostituito nel comando e costretto a ritirarsi a vita privata in Giappone nell'agosto 1943, dove visse in semi-isolamento fino alla fine della guerra. Dopo la capitolazione dell'agosto 1945, fu arrestato su ordine del generale Douglas MacArthur con l'accusa di essere un criminale di guerra per i fatti relativi alla Marcia della morte di Bataan. Riconosciuto colpevole, fu condannato a morte e fucilato.\nBiografia.\nLa prima parte della carriera.\nNacque sull'isola di Sado, situata nel Mar del Giappone e appartenente alla Prefettura di Niigata, il 28 novembre 1888. Nel 1907 si diplom\u00f2 sottotenente presso l'Accademia dell'Esercito imperiale (\"Rikugun Shikan Gakk\u014d\") di Ishigaya, Tokyo, risultando 14\u00b0 nel suo corso. Promosso tenente nel novembre 1907, nel 1915 frequent\u00f2 la Scuola di guerra(\"Rikugun Daigakk\u014d\"), classificandosi 27\u00ba nel suo corso. Nello stesso anno \u00e8 promosso capitano, e nel 1916 frequenta il corso di Ufficiale di Stato maggiore. Mandato successivamente in Europa, nell'agosto 1918 presta servizio in qualit\u00e0 di osservatore presso il British Expeditionary Force in Francia, combattendo contro i tedeschi. Nel giugno 1922 diviene istruttore presso la Scuola di guerra, e nell'agosto dello stesso anno \u00e8 nominato attach\u00e9 militare presso il governo dell'India britannica. La sua lunga permanenza in India gli permette di imparare correttamente l'uso della lingua inglese.\nDivenuto colonnello nel corso del 1930, viene nominato addetto militare presso l'Ambasciata giapponese in Gran Bretagna, dove rimane fino al 1932. In quell'anno entr\u00f2 a far parte della delegazione nipponica che prese parte alla Conferenza sul disarmo di Ginevra. Rientrato in Patria presta servizio presso la Sezione Stampa del Ministero della guerra (\"Rikugunsh\u014d\") a Tokyo fino al 1933, quando assume il comando del 1\u00ba Reggimento di fanteria dell'esercito imperiale, incarico che mantenne fino al 1935. In quell'anno viene promosso generale di brigata, assumendo il comando della 1\u00aa Brigata di fanteria, ma nel 1936 \u00e8 trasferito allo Stato maggiore dell'esercito, per passare poi alla direzione del 2\u00b0 Ufficio (personale).\nNel maggio 1937 diviene Aiutante di campo del principe Chichibu, fratello dell'imperatore Hirohito. A causa del coinvolgimento del principe in un tentativo di colpo di stato, egli e sua moglie furono mandati in un tour diplomatico in giro per l'Europa della durata di alcuni mesi. I due principi rappresentarono il Giappone all'incoronazione del Re Giorgio VI e della regina consorte Elizabeth, avvenuta presso l'abbazia di Westminster nel maggio dello stesso anno. La visita prosegu\u00ec in Svezia e nei Paesi Bassi, dove furono ospiti rispettivamente del re Gustavo V e della regina Guglielmina. Il tour diplomatico fin\u00ec con la visita a Norimberga, in Germania, effettuata dal solo principe: presenziando ad un raduno nazista avvenuto in tale citt\u00e0 incontr\u00f2 Adolf Hitler, con il quale cerc\u00f2 di rafforzare le relazioni in seguito al patto anticomintern stipulato nel 1936.\nCon l'inizio della seconda guerra sino-giapponese, Honma assunse il comando della 27\u00aa Divisione di stanza in Cina, e tra il 1938 ed il 1940 diresse il blocco delle concessioni straniere a Tientsin, dove condusse le trattative con i britannici. Dopo la caduta della capitale cinese Nanchino, avvenuta il 13 dicembre 1937, egli dichiar\u00f2 pubblicamente che \"... a meno che non si ottenga immediatamente la pace, sar\u00e0 un disastro.\". Nel luglio 1938 fu elevato al rango di generale di divisione. Successivamente fu rimosso dalla sua posizione in prima linea, e nel dicembre 1940 nominato Comandante in capo delle forze armate del distretto militare di Taiwan. Durante il suo servizio nell'isola compose una canzone intitolata \"Taiwan Army\" e il cantante Yamaguchi Yoshiko (\"Lee Shiang Lan\" in cinese) fu invitato a eseguire la canzone per alzare il morale delle truppe. Con l'avvicinarsi dell'entrata in guerra del Giappone, nel novembre 1941 assunse il comando della 14\u00aa Armata, che aveva il compito di invadere le Filippine. Tale armata era forte di 43.110 uomini e comprendeva inizialmente la 16\u00aa, 48\u00aa e 56\u00aa Divisione; erano appoggiate da due battaglioni di carri armati, due reggimenti ed un battaglione di artiglieria campale di medio calibro, tre reggimenti di genieri, cinque battaglioni contraerei e alcuni reparti di supporto. Prima di iniziare l'invasione la 48\u00aa Divisione gli fu tolta e destinata ad appoggiare l'invasione delle Indie Olandesi.\nL'invasione delle Filippine.\nIl primo sbarco avvenne gi\u00e0 il 10 dicembre 1941 sull'isola di Batan, situata davanti alla costa settentrionale di Luzon. Con una strategia basata su una serie di sbarchi successivi, che aggiravano le forze statunitensi e filippine, Honma ebbe rapidamente la meglio sulle strategie difensive messe in atto dal comandante americano Douglas MacArthur, ma non riusc\u00ec ad impedire alle forze filippino-americane di ritirarsi nella penisola di Bataan, dove si trincerarono su una linea difensiva che poteva sconvolgere il calendario di marcia giapponese. Preoccupato per la fase di stallo dell'offensiva a Luzon, all'inizio del gennaio 1942 l'imperatore Hirohito effettu\u00f2 per due volte pressioni sul Capo di stato maggiore dell'esercito, generale Hajime Sugiyama. L'intenzione dell'imperatore era di aumentare la resistenza delle truppe e lanciare un veloce attacco risolutore nella penisola di Bataan: perci\u00f2 Sugiyama ordin\u00f2 espressamente ad Honma di attaccare le forze avversarie ivi presenti. Il 6 gennaio 1942 Honma invi\u00f2 sul posto una mal addestrata brigata della riserva, invece che una divisione di fanteria, con il compito di rastrellare la penisola. Le forze giapponesi furono fermate a pi\u00f9 riprese, subendo numerose perdite. Riconosciuto il proprio errore, invece di sprecare i suoi uomini in furiosi assalti frontali cerc\u00f2 di avere la meglio sugli avversari compiendo nuovamente una manovra aggirante, ma questa decisione port\u00f2 ad una pesante critica da parte dei suoi superiori che lo credettero \"contaminato\" dalle idee occidentali sul risparmio delle vite degli uomini al suo comando.\nIl 9 gennaio 1942 uno sbarco giapponese ad Abucay impegn\u00f2 le forze del generale Parker, mentre un attacco da nord su Mauban consent\u00ec ai giapponesi di infiltrarsi sul Monte Nahib, non difeso, precludendo ai due corpi d'armata filippini la possibilit\u00e0 di ricongiungersi. Le truppe filippine dovettero ripiegare su una seconda linea difensiva, che i giapponesi tentarono di aggirare con uno sbarco il 22 gennaio; tale azione fu per\u00f2 sventata dalle truppe americane, ed i giapponesi patirono pesanti perdite. Honma ferm\u00f2 le operazioni per tutto il mese di febbraio, perch\u00e9 dopo l'attacco del 22 gennaio l'efficienza delle sue forze si era drasticamente ridotta, e fu solo nel mese di marzo, con l'arrivo di rinforzi dalla Cina che fu lanciata l'offensiva finale su Bataan. Il 6 aprile scatt\u00f2 l'attacco finale condotto dal generale Akira Nara, che aveva frequentato il college di Amherst, e successivamente la scuola di fanteria dell'US Army di Fort Benning che port\u00f2 rapidamente alle resa delle truppe alleate della penisola di Bataan, e successivamente a quella dei reparti statunitensi asserragliatisi nell'isola di Corregidor. Il generale Jonathan Wainwright, succeduto a MacArthur alle testa delle truppe alleate, firm\u00f2 la resa incondizionata delle forze americane operanti nelle Filippine il 7 maggio 1942.\nIl generale Honma ordin\u00f2 sempre ai suoi uomini di trattare i filippini come amici, rispettare le loro usanze e la loro religione. In un caso, avvicinandosi alla capitale Manila, il generale ferm\u00f2 temporaneamente le sue colonne e ordin\u00f2 agli uomini di rientrare nei ranghi, sapendo che i soldati isolati erano i pi\u00f9 propensi a saccheggiare ed a stuprare. Tale approccio liberale nei confronti dei civili filippini gli valse l'inimicizia del suo diretto superiore, il maresciallo conte Hisaichi Terauchi, comandante del Gruppo di Armate del sud, che dal suo Quartier generale di Saigon invi\u00f2 rapporti negativi sull'operato di Honma a Tokyo. All'interno del suo comando prese vita una crescente insubordinazione da parte di un piccolo gruppo di ufficiali, influenzati dall'opera del colonnello Masanobu Tsuji. A nome del generale il colonnello Tsuji eman\u00f2 ordini segreti contro la sua politica, tra cui quello di giustiziare il ministro Jos\u00e9 Abad Santos e il tentativo di condanna a morte dell'ex presidente della Camera dei Rappresentanti del Congresso filippino Manuel Roxas, che per\u00f2 Honma riusc\u00ec a sventare in tempo.\nTuttavia il deterioramento delle relazioni tra Honma e Sugiyama port\u00f2 alla sua rimozione dal comando operativo della 14\u00aa Armata poco dopo la caduta dell'isola di Corregidor. La goccia che fece traboccare il vaso fu l'esecuzione dell'inno americano \"Stars and Stripes\" durante le celebrazioni per la resa americana avvenute a Manila: con quel gesto Honma intendeva omaggiare i suoi valorosi avversari, ma venne immediatamente sollevato dal comando e provvisoriamente sostituito con il generale Shizuichi Tanaka. Il \"New York Times\" prima della caduta di Bataan rifer\u00ec erroneamente che il generale Honma, dopo essere stato sostituito dal generale Yamashita, si era suicidato. Il Quartier Generale imperiale consider\u00f2 Honma non abbastanza aggressivo in guerra, e troppo indulgente con il popolo filippino in pace. Successivamente rientrato in Giappone fu costretto a ritirarsi a vita privata nell'agosto 1943, e visse in semi-isolamento fino alla fine della guerra.\nIl processo per crimini di guerra.\nIl 9 aprile 1942 il generale Edward P. King, comandante del I Corpo d'armata filippino di stanza nella penisola di Bataan, decise di arrendersi e si incontr\u00f2 con il suo omologo Kameichiro Nagano per firmare il documento di resa. I giapponesi decisero di concentrare i prigionieri di guerra a Camp O'Donnell, per poter attaccare liberamente l'isola di Corregidor. I prigionieri furono costretti ad un trasferimento a piedi di pi\u00f9 di 100 chilometri in un tragico calvario che fu denominato marcia della morte di Bataan.\nDopo la resa del Giappone il generale Honma venne arrestato dalle autorit\u00e0 di occupazione statunitensi ed estradato nelle Filippine su espressa richiesta del generale MacArthur, cos\u00ec che a processarlo fosse un tribunale militare statunitense piuttosto che la Commissione Internazionale alleata per i crimini di guerra. Lo storico Philip Piccigallo scrisse che Honma venne condannato per le azioni commesse dai suoi uomini durante la marcia della morte e non per aver commesso od ordinato direttamente le azioni stesse. Honma non ordin\u00f2 le atrocit\u00e0 di cui si macchiarono i suoi soldati, ma la sua mancanza di esperienza amministrativa e la sua incapacit\u00e0 di controllare adeguatamente i propri subordinati contribuirono a rendere possibile il massacro. Dopo la resa delle forze filippino-americane a Bataan, il generale Honma aveva infatti delegato la logistica del trasferimento dei previsti 25.000 prigionieri al generale di brigata Yoshitake Kawane: egli dichiar\u00f2 pubblicamente che i prigionieri di guerra sarebbero stati trattati in modo equo. Venne predisposto un apposito piano per trasportare i prigionieri fino a Camp O'Donnell, che fu approvato da Honma, ma le misure prese dai giapponesi furono compromesse fin dall'inizio perch\u00e9 in realt\u00e0 gli uomini catturati ascendevano a 78.000, dei quali una buona parte era affetta da malaria oppure vicini alla morte per inedia.\nDurante il processo Honma afferm\u00f2 che era stato cos\u00ec preoccupato della stesura dei piani per l'assalto finale a Corregidor che aveva dimenticato il trattamento dei prigionieri, credendo che i suoi ufficiali subordinati avrebbero gestito con professionalit\u00e0 il compito assegnato loro; inoltre dichiar\u00f2 di essere stato informato di tali crimini solo dopo la fine della guerra. Il tribunale militare condann\u00f2 comunque il generale Honma alla pena di morte per i crimini di guerra verificatisi durante la marcia della morte di Bataan, e per quelli successivamente commessi a Camp O'Donnell e a Cabanatuan. Il capo del collegio di difesa, John H. Skeen Jr., dichiar\u00f2 che si trattava di un \"... processo molto irregolare, condotto in un clima che non lasciava dubbi su quello che sarebbe stato il risultato finale\". Il giudice della Corte suprema statunitense Frank Murphy protest\u00f2 per il verdetto, affermando: \"Either we conduct such a trial as this in the noble spirit and atmosphere of our Constitution or we abandon all pretense to justice, let the ages slip away and descend to the level of revengeful blood purges\".\nLa moglie di Honma, Takada Fujiko, ebbe un colloquio con il generale MacArthur esortandolo a risparmiargli la vita, ma le sue motivazioni non vennero accolte. Il generale Honma fu fucilato da un plotone di esecuzione misto, formato da soldati filippini ed americani, il 3 aprile 1946 sulla spiaggia di Los Ba\u00f1os, a 35\u00a0km da Manila. La salma avrebbe dovuto essere inviata per la sepoltura al Santuario Yasukuni, dove venne sepolta la maggior parte dei soldati giapponesi uccisi durante l'assalto a Corregidor, ma venne temporaneamente sepolta in una piantagione di canna da zucchero nelle Filippine. Nel 1953 fu autorizzata la riesumazione del suo corpo, insieme a quello del generale Tomoyuki Yamashita, per essere inviato in Giappone, ma lo stesso non fu mai trovato."}
{"id": "4406449", "revid": "300067", "url": "https://it.wikipedia.org/wiki?curid=4406449", "title": "John Rennicke", "text": ""}
{"id": "4406461", "revid": "599013", "url": "https://it.wikipedia.org/wiki?curid=4406461", "title": "Gino Sovran", "text": ""}
{"id": "4406467", "revid": "767487", "url": "https://it.wikipedia.org/wiki?curid=4406467", "title": "Istrian Spring Trophy 2010", "text": "L'Istrian Spring Trophy 2010, cinquantesima edizione della corsa valevole come prova del circuito UCI Europe Tour 2010 categoria 2.2, si svolse in tre tappe precedute da un cronoprologo iniziale dal 18 al 21 marzo 2010 per un percorso totale di 431,7\u00a0km, con partenza da Gracischie e arrivo a Zelena Laguna. Fu vinto dallo sloveno Robert Vre\u010der, del team Perutnina Ptuj, che si impose in 9 ore 52 minuti e 55 secondi, alla media di 43,686\u00a0km/h.\nAl traguardo di Zelena Laguna 130 ciclisti conclusero la competizione."}
{"id": "4406471", "revid": "767487", "url": "https://it.wikipedia.org/wiki?curid=4406471", "title": "Un bacio piccolissimo", "text": "Un bacio piccolissimo \u00e8 un brano musicale composto da Giovanni Ornati e Gino Mescoli, finalista al Festival di Sanremo 1964 nell'interpretazione di Robertino e Bobby Rydell.\nDopo il Festival fu pubblicato su 45 giri, e raggiunse le prime posizioni nella classifica dei pi\u00f9 venduti in Italia.\nLa canzone fu poi incisa anche in spagnolo (col titolo \"Un beso pequenisimo\") e tedesco (col titolo \"Heute Abend lass die Uhr zu Haus\").\nLa sera del 15 febbraio 2013, durante la quarta serata del Festival di Sanremo denominata \"Sanremo Story\", il brano \u00e8 stato riproposto da Elio e le Storie Tese con la partecipazione speciale di Rocco Siffredi nel ruolo di voce recitante."}
{"id": "4406473", "revid": "287204", "url": "https://it.wikipedia.org/wiki?curid=4406473", "title": "Quadro (teatro)", "text": "Nel lessico teatrale, il termine quadro \u00e8 utilizzato per indicare ciascuna delle parti in cui pu\u00f2 dividersi un atto, con cambiamenti di scenografia e di personaggi.\nDue atti sono separati da un intervallo (\"entracte\" in francese) o da un intermezzo di breve durata, durante il quale la rappresentazione teatrale si interrompe. Ciascun atto pu\u00f2 essere, a sua volta, suddiviso in scene o in quadri (\"tableau\" in francese). Il passaggio da una scena all'altra corrisponde, in genere, all'entrata o all'uscita di un personaggio, mentre il passaggio da un quadro all'altro implica cambiamenti di scenografia (e dunque di fondale o, con termine pi\u00f9 desueto, per l'appunto, \"quadro\"), oltre che di personaggi.\nIl termine \u00e8 talvolta usato anche per indicare semplicemente una pausa a sipario aperto e con il palcoscenico vuoto senza nessun cambiamento visibile. \nUn'opera teatrale pu\u00f2 suddividersi quindi in atti, suddivisi a loro volta in quadri (ad esempio l'opera \"Turandot\" di Giacomo Puccini \u00e8 suddivisa in tre atti e cinque quadri), oppure, talvolta, pu\u00f2 essere senza atti ma divisa in quadri (ad esempio l'opera \"Andrea Ch\u00e9nier\" di Umberto Giordano, suddivisa in quattro quadri)."}
{"id": "4406479", "revid": "599013", "url": "https://it.wikipedia.org/wiki?curid=4406479", "title": "Martin Sinner", "text": "Carriera.\nOttenne il suo best ranking in singolare il 15 maggio 1995 con la 42\u00aa posizione, mentre nel doppio divenne il 22 maggio 1989, il 82\u00ba del ranking ATP.\nIn singolare, in carriera, vinse due tornei del circuito ATP, entrambi nel 1995: il Copenaghen Open e il South African Open superando rispettivamente il russo Andrej Ol'chovskij e il francese Guillaume Raoux. Super\u00f2 in un'unica occasione il primo turno di un torneo del grande slam; ci\u00f2 avvenne all'Open di Francia 1996 dove, dopo aver sconfitto in cinque set la wild card australiana Allen Belobrajdic, venne superato da Mark Woodforde in tre set."}
{"id": "4406480", "revid": "92723", "url": "https://it.wikipedia.org/wiki?curid=4406480", "title": "Gran Premio motociclistico di Jugoslavia 1979", "text": "Il Gran Premio motociclistico di Jugoslavia fu il sesto appuntamento del motomondiale 1979.\nSi svolse il 17 giugno 1979 presso l'Automotodrom Grobnik di Zaule di Liburnia, e corsero le classi 50, 125, 250, 350 e 500.\nIn 500 Kenny Roberts non ebbe problemi. Dietro di lui Virginio Ferrari, partito male e rimontato fino al secondo posto. Terzo Franco Uncini con una Suzuki privata; ritirato Barry Sheene infortunatosi ad un ginocchio dopo aver urtato un sasso finito in pista.\nFacile vittoria anche per Kork Ballington in 350 dopo il ritiro del compagno di Marca Gregg Hansford.\nSorprendente vittoria di Graziano Rossi in sella alla Morbidelli 250.\nSesta vittoria consecutiva di \u00c1ngel Nieto in 125.\nVittoria con ampio margine di Eugenio Lazzarini nella 50.\nClasse 500.\n33 piloti alla partenza, 21 al traguardo.\nClasse 250.\n32 piloti alla partenza, 20 al traguardo.\nClasse 125.\n32 piloti alla partenza, 20 al traguardo."}
{"id": "4406481", "revid": "22475", "url": "https://it.wikipedia.org/wiki?curid=4406481", "title": "Myotis nigricans", "text": "Myotis nigricans () \u00e8 un pipistrello della famiglia dei Vespertilionidi diffuso nell'America centrale e meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 39 e 52\u00a0mm, la lunghezza dell'avambraccio tra 33 e 38\u00a0mm, la lunghezza della coda tra 28 e 39\u00a0mm, la lunghezza del piede tra 6 e 9\u00a0mm, la lunghezza delle orecchie tra 10 e 13\u00a0mm e un peso fino a 6\u00a0g.\nAspetto.\nLa pelliccia \u00e8 lunga, soffice, densa e setosa. Le parti dorsali sono grigio-brunastro scuro, con le punte dei peli marroni scure, mentre le parti ventrali sono simili al dorso, con le punte dei peli giallo-brunastre. Il muso \u00e8 nerastro. Le orecchie sono lunghe, strette e con la punta arrotondata. Il trago \u00e8 lungo quanto la met\u00e0 del padiglione auricolare, stretto, affusolato e con un piccolo lobo rotondo alla base. Le membrane alari sono bruno-nerastre e attaccate posteriormente alla base delle dita del piede. I piedi sono piccoli. La coda \u00e8 lunga ed inclusa completamente nell'ampio uropatagio. Il calcar \u00e8 lungo e con una piccola carenatura. Il cariotipo \u00e8 2n=44 FNa=50.\nBiologia.\nComportamento.\nSi rifugia nelle cavit\u00e0 degli alberi, nei crepacci e negli edifici. Forma grandi colonie di qualche migliaio di individui, strutturate in piccoli gruppi di femmine con i piccoli, mentre i maschi tendono a rimanere solitari. L'attivit\u00e0 predatoria inizia al tramonto e solitamente non tornano ai siti prima dell'alba.\nAlimentazione.\nSi nutre di insetti, in particolare falene, catturate in prossimit\u00e0 di corsi d'acqua. La presenza di semi non digeriti in alcuni escrementi fa supporre anche una dieta frugivora occasionale.\nRiproduzione.\nA Panama le nascite avvengono in febbraio, dopo una gestazione di circa 60 giorni. Solitamente appare un secondo estro post-parto con un picco delle nascite tra aprile e maggio e agosto. I periodi riproduttivi coincidono con l'abbondanza di insetti. Diventano adulti dopo 5-6 settimane di vita.\nDistribuzione e habitat.\nQuesta specie \u00e8 diffusa dagli stati messicani di Nayarit e Tamaulipas, attraverso l'America centrale fino all'Argentina settentrionale e il Paraguay. \u00c8 inoltre presente su Trinidad e alcune delle Piccole Antille\nVive nelle foreste decidue secche fino a 2.240 metri di altitudine.\nTassonomia.\nSono state riconosciute 4 sottospecie:\nLa popolazione dell'isola di Tobago \u00e8 stata trasferita nel 2017 ad una nuova specie, \"M.attenboroughi\".\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"M.nigricans\" come specie a rischio minimo (\"Least Concern\")."}
{"id": "4406493", "revid": "729019", "url": "https://it.wikipedia.org/wiki?curid=4406493", "title": "Linea Sotetsu principale", "text": "La gestita dalle Ferrovie Sotetsu \u00e8 una ferrovia a scartamento ridotto che collega le stazioni di Ebina nella citt\u00e0 omonima e di Yokohama, anche questa, nella citt\u00e0 omonima.\nStoria.\nLa linea venne aperta il 12 maggio 1926 come con trazione a vapore fra Futamatagawa e la stazione di Atsugi (oggi sulla linea Sagami). Questo tratto venne esteso da Futamatagawa a Yokohama nel Dicembre del 1933, e ancora da Futamatagawa alla stazione, ora chiusa, di nel Novembre 1941.\nLa linea divenne in seguito la dal 1\u00ba aprile 1943.\nI lavori per l'elettrificazione erano iniziati nel gennaio 1942 e il completamento avvenne il 20 settembre 1944.\nIl raddoppio dei binari inizi\u00f2 nel gennaio 1957 fra Yokohama e Nishi-Yokohama e il completamento venne portato a termine nel marzo 1974.\nI primi treni con aria condizionata furono quelli della serie 6000, entrati in servizio il 3 luglio 1971.\nA partire dal 6 aprile 1981 vennero introdotti i primi treni in composizione da 10 carrozze, e nel 2000 vennero introdotti dei tornelli modificati per permettere l'accesso con le tessere magnetiche Passnet.\nIl 30 novembre 2019, con l'apertura della linea Sotetsu Shin-Yokohama sono stati inaugurati servizi diretti da/per Shinjuku mediante la Tokaido freight line e la Linea Saiky\u014d. Questi servizi diretti sono espletati sia con gli elettrotreni serie 12000 (Sotetsu) che con gli elettrotreni serie E233-7000 (JR East).\nServizi e stazioni.\nTipologie di servizi.\nOltre ai treni locali che fermano in tutte le stazioni, le Ferrovie Sagami operano due tipi di servizi indicati qui di seguito."}
{"id": "4406495", "revid": "110157", "url": "https://it.wikipedia.org/wiki?curid=4406495", "title": "Operatore di Fredholm", "text": "In matematica, in particolare all'interno della teoria di Fredholm, un operatore di Fredholm \u00e8 un operatore lineare limitato tra spazi di Banach il cui nucleo e conucleo hanno dimensione finita, e la sua immagine \u00e8 chiusa, sebbene quest'ultima richiesta sia ridondante.\nDefinizione.\nUn operatore di Fredholm \u00e8 un operatore lineare limitato tra spazi di Banach di cui nucleo e conucleo hanno dimensione finita. In modo equivalente, un operatore formula_1 \u00e8 di Fredholm se esiste un operatore lineare limitato formula_2 tale per cui gli operatori:\nsono compatti rispettivamente su formula_4 e formula_5. \nL\"'indice\" formula_6 di un operatore di Fredholm formula_7 \u00e8 definito come:\nSe l'indice \u00e8 formula_9 l'operatore \u00e8 detto essere \"semi-Fredholm\": si tratta di un operatore caratterizzato dal possedere nucleo oppure conucleo aventi dimensione finita e immagine chiusa.\nPropriet\u00e0.\nL'insieme degli operatori di Fredholm da formula_4 a formula_5 forma un insieme aperto nello spazio di Banach formula_12 degli operatori lineari limitati (e dunque continui). Pi\u00f9 precisamente, se formula_13 \u00e8 di Fredholm allora esiste formula_14 tale che ogni formula_15 che soddisfa formula_16 \u00e8 di Fredholm e ha lo stesso indice di formula_17. \nSe formula_7 \u00e8 un operatore di Fredholm da formula_4 a formula_5 e formula_21 \u00e8 di Fredholm da formula_5 a formula_23, allora la composizione formula_24 \u00e8 di Fredholm da formula_4 a formula_23 e si ha:\nSe formula_28 \u00e8 un operatore di Fredholm, il suo aggiunto formula_29 \u00e8 di Fredholm e formula_30, e ci\u00f2 vale anche quando formula_4 e formula_5 sono spazi di Hilbert (in cui la definizione di aggiunto si diversifica).\nSe formula_7 \u00e8 un operatore di Fredholm e formula_34 \u00e8 un operatore compatto, allora formula_35 \u00e8 ancora di Fredholm e l'indice non cambia."}
{"id": "4406496", "revid": "110157", "url": "https://it.wikipedia.org/wiki?curid=4406496", "title": "Kelsey Serwa", "text": "Biografia.\nStagioni 2005-2009.\nKelsey Serwa inizi\u00f2 la sua carriera nello sci alpino: attiva in gare FIS dal dicembre del 2004, in Nor-Am Cup esord\u00ec l'8 dicembre 2005 a Lake Louise in discesa libera (24\u00aa), ottenne il miglior piazzamento l'8 dicembre 2006 nelle medesime localit\u00e0 e specialit\u00e0 (12\u00aa) e prese per l'ultima volta il via il 15 marzo 2008 a Whiteface Mountain in slalom gigante (15\u00aa). Durante la sua carriera nello sci alpino non esord\u00ec in Coppa del Mondo n\u00e9 prese parte a rassegne olimpiche o iridate e la sua ultima gara nella disciplina fu uno slalom gigante FIS disputato il 6 aprile 2008 a Rossland, chiuso dalla Serwa al 4\u00ba posto.\nDalla stagione 2008-2009 si dedic\u00f2 al freestyle, specialit\u00e0 ski cross: debutt\u00f2 nella disciplina in occasione della gara di Australia New Zealand Cup di Mount Hotham del 23 agosto (5\u00aa), esord\u00ec in Coppa del Mondo il 5 gennaio a Sankt Johann in Tirol/Oberndorf in Tirol subito conquistando il primo podio (3\u00aa) e debutt\u00f2 ai Campionati mondiali nella rassegna iridata di Inawashiro (5\u00aa). In quella stessa stagione 2008-2009 si classific\u00f2 al 3\u00ba posto nella classifica della Coppa del Mondo di ski cross, staccata dalla vincitrice Oph\u00e9lie David di 444 punti.\nStagioni 2010-2019.\nIl 13 gennaio 2010 vinse la sua prima gara in Coppa del Mondo, all'Alpe d'Huez, e ai successivi XXI Giochi olimpici invernali di , suo esordio olimpico, si classific\u00f2 al 5\u00ba posto. Ai Mondiali di Deer Valley 2011 vinse la medaglia d'oro; anche quell'anno in Coppa del Mondo si classific\u00f2 al 3\u00ba posto nella classifica di ski cross, staccata dalla vincitrice Anna Holmlund di 62 punti. Il 19 febbraio 2013 conquist\u00f2 a So\u010di Krasnaja Poljana l'ultima vittoria in Coppa del Mondo e l'anno dopo ai XXII Giochi olimpici invernali di vinse la medaglia d'argento nella gara disputata nella medesima localit\u00e0.\nIl 17 marzo 2016 esord\u00ec in Nor-Am Cup, a Smithers subito ottenendo il primo podio (2\u00aa); ai XXIII Giochi olimpici invernali di , sua ultima presenza olimpica, vinse la medaglia d'oro e il 23 marzo dello stesso anno conquist\u00f2 la prima vittoria in Nor-Am Cup, a Red Mountain. Il 20 gennaio 2019 ottenne a Idre Fj\u00e4ll l'ultimo podio in Coppa del Mondo (3\u00aa) e ai successivi Mondiali di Park City 2019, suo congedo iridato, si classific\u00f2 5\u00aa. Si ritir\u00f2 al termine di quella stessa stagione 2018-2019 e la sua ultima gara fu la prova di Nor-Am Cup disputata il 14 aprile a Sunshine, vinta dalla Serwa.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross\nCoppa Europa.\nCoppa Europa - vittorie.\nLegenda:\nSX = ski cross\nNor-Am Cup.\nNor-Am Cup - vittorie.\nLegenda:\nSX = ski cross\nSouth American Cup.\nSouth American Cup - vittorie.\nLegenda:\nSX = ski cross"}
{"id": "4406503", "revid": "1005847", "url": "https://it.wikipedia.org/wiki?curid=4406503", "title": "Area doganale", "text": "Un'area doganale \u00e8 una zona circoscritta, solitamente posizionata in luoghi di confine, utilizzata per lo stoccaggio di merci che non devono essere sdoganate, ed \u00e8 solitamente circondata da una 'cinta doganale'. Molti aeroporti internazionali e porti hanno definite aree doganali, a volte ricoprono l'intera struttura ed includendo ampi magazzini di stoccaggio.\nLe merci all'interno della zona doganale sono trattati come se fossero al di fuori del stato, per cui non vengono applicati dazi doganali. Questo permette un pi\u00f9 facile trasbordo verso un paese terzo, senza che le autorit\u00e0 doganali vengano coinvolte. Per questo motivo le aree doganali sono di solito accuratamente controllate e recintate per impedire il contrabbando.\nTuttavia, l'area rimane territorialmente parte del paese, cos\u00ec le merci all'interno dell'area sono soggette alle leggi locali (per esempio alle leggi sulla droga o alle norme sulla sicurezza biologica), e quindi possono essere soggette a verifica, confiscate o essere rispedite indietro.\nAltri scopi.\nA volte il termine viene anche utilizzato per definire un'area (solitamente composta da diversi stati) che forma di una unione doganale. o per descrivere l'area di un aeroporto o di un porto dove i passeggeri vengono controllati dalla dogana locale."}
{"id": "4406504", "revid": "96704309", "url": "https://it.wikipedia.org/wiki?curid=4406504", "title": "Alexander Montgomerie, IX conte di Eglinton", "text": "Biografia.\nEgli era il figlio di Alexander Montgomerie, VIII conte di Eglinton, e di sua moglie, Lady Elizabeth Crichton.\nAnche se discendeva da una famiglia cattolica, egli si convert\u00ec all'anglicanesimo.\nCarriera.\nDurante la guerra civile inglese fu colonnello di cavalleria nell'esercito e sostenne i parlamentari inglesi contro il re Carlo II. Era presente all'assedio di York e partecip\u00f2 alla battaglia di Marston Moor il 2 luglio. Pi\u00f9 tardi, egli si un\u00ec Argyll e gli altri membri del partito moderato kirk e sostenne il re. Successivamente \u00e8 stato uno dei commissari per negoziare con Monck, nel 1659, la restaurazione del re Carlo II.\nMatrimoni.\nPrimo Matrimonio.\nSpos\u00f2, in prime nozze, Margaret Cochrane, figlia di William Cochrane, Lord Cochrane, e Lady Catherine Kennedy. Ebbero una figlia:\nSecondo Matrimonio.\nSpos\u00f2, nel dicembre 1676, Lady Anne Gordon, figlia di George Gordon, I conte di Aberdeen, e di Anne Lockhart. Ebbero otto figli:\nTerzo Matrimonio.\nSpos\u00f2, nel giugno 1709, Susanna Kennedy, figlia di Sir Archibald Kennedy, I Baronetto. Ebbero undici figli:\nMorte.\nMor\u00ec il 18 febbraio 1729 a Eglinton Castle, Irvine."}
{"id": "4406511", "revid": "300067", "url": "https://it.wikipedia.org/wiki?curid=4406511", "title": "Trackdown", "text": "Trackdown \u00e8 una serie televisiva statunitense in 71 episodi trasmessi per la prima volta nel corso di due stagioni dal 1957 al 1959.\n\u00c8 una serie del genere western con Robert Culp. \u00c8 uno spin off della serie antologica \"I racconti del West\" (\"Dick Powell's Zane Grey Theater\") essendo originata dall'episodio \"Badge of Honor\", andato in onda il 3 maggio 1957 (27\u00ba episodio della prima stagione), che pu\u00f2 essere considerato l'episodio pilota. \"Trackdown\" produsse a sua volta una serie spin off, \"Ricercato vivo o morto\" (\"Wanted: Dead or Alive\"), con protagonista Steve McQueen, con l'episodio \"The Bounty Hunter\" andato in onda il 7 marzo 1958 (McQueen aveva partecipato anche ad un altro episodio di \"Trackdown\" interpretando un altro personaggio nell'episodio \"The Brothers\").\nTrama.\nPorter, Texas, vecchio west, anni 1870. Il Texas Ranger e pistolero Hoby Gilman d\u00e0 la caccia ai criminali. Egli \u00e8 di fatto lo sceriffo della cittadina ma i suoi doveri di ranger spesso lo portano fuori citt\u00e0 alla ricerca di criminali in tutto il Texas. I suoi amici includono Henrietta Porter, vedova del fondatore della citt\u00e0 che possiede il \"Porter Enterprise\", il giornale locale, e Tenner Smith, il proprietario del saloon ed ex pistolero il cui passato \u00e8 avvolto nel mistero. Tra gli altri habitu\u00e9 della serie vi sono anche il vicesceriffo Ralph, che aiuta Gilman in citt\u00e0, James Griffith e Gail Kobe.\nNell'episodio pilota, \"Badge of Honor\", Hoby Gilman \u00e8 un ex ufficiale di cavalleria confederato appena tornato nella sua citt\u00e0 natale dopo la guerra. Egli la trova sotto lo spietato controllo di un personaggio sgradevole, Boyd Nelson, un ex-colonnello confederato interpretato da Gary Merrill, che ha il pieno potere attraverso i suoi sgherri. Lo sceriffo della citt\u00e0 \u00e8 Jed Phillips, solo un ricordo dell'uomo che Gilman conosceva una volta. Un ranger del Texas che tenta di arrestare Nelson viene colpito alla schiena, e il suo distintivo viene gettato sulla strada sterrata. Prima della guerra, Gilman aveva servito nei Texas Ranger, ma era riluttante a ritornare con loro, essendo stanco di violenze e stragi. Ma, dopo l'assassinio del Ranger, Gilman raccoglie il distintivo per ini portare Nelson davanti alla giustizia, liberando la citt\u00e0 dalla sua tirannia.\nPersonaggi e interpreti.\nGuest star.\nTra le guest star: Chris Alcaide, Phyllis Avery, Whit Bissell, Vic Morrow, Nick Adams, Ahna Capri, Walter Coy, Dennis Cross, Don Durant, James Best, Strother Martin, DeForest Kelley, Paul Birch, James Coburn, Russ Conway, Beverly Garland, Michael Landon, Pernell Roberts, Scott Forbes, Rita Moreno, Johnny Crawford, Stuart Whitman, Susan Oliver, Warren Oates, Forrest Lewis, Edgar Buchanan, Chill Wills, Karen Sharpe, e Lee Van Cleef.\nProduzione.\nLa serie fu prodotta da Vincent M. Fennelly per la Four Star Productions e la CBS e girata nell'Iverson Ranch e nel Jack Ingram Ranch a Los Angeles in California.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 4 ottobre 1957 al 23 settembre 1959 sulla rete televisiva CBS."}
{"id": "4406518", "revid": "599013", "url": "https://it.wikipedia.org/wiki?curid=4406518", "title": "Love and Law", "text": ""}
{"id": "4406520", "revid": "155634", "url": "https://it.wikipedia.org/wiki?curid=4406520", "title": "Maddie Bowman", "text": "Biografia.\nIn Coppa del Mondo ha esordito il 9 dicembre 2011 a Copper Mountain (4\u00aa), ha ottenuto il primo podio il 4 marzo 2012 a Mammoth (3\u00aa) e la prima vittoria l'11 gennaio 2013 a Copper Mountain.\nIn carriera ha partecipato a un'edizione dei Giochi olimpici invernali, vincendo la medaglia d'oro nell'halfpipe.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4406524", "revid": "599013", "url": "https://it.wikipedia.org/wiki?curid=4406524", "title": "The Life of a Fireman", "text": ""}
{"id": "4406525", "revid": "729019", "url": "https://it.wikipedia.org/wiki?curid=4406525", "title": "Linea Sotetsu Izumino", "text": "La gestita dalle Ferrovie Sagami (chiamate anche S\u014dtetsu) \u00e8 una ferrovia a scartamento ridotto che collega le stazioni di Futamatagawa a Yokohama e di e di Sh\u014dnandai a Fujisawa, nella prefettura di Kanagawa in Giappone. Quasi tutti i treni continuano fino alla stazione di Yokohama via la linea Sagami principale.\nStoria.\nLa prima sezione della ferrovia apr\u00ec fra Futamatagawa e Izumino l'8 aprile 1976, e la stazione di Izumi-ch\u016b\u014d fu inaugurata il 4 aprile 1990. L'estensione finale fino a Sh\u014dnandai fu inaugurata il 10 marzo 1999.\nServizi e stazioni.\nTipologie di servizi.\nOltre ai treni locali sono disponibili anche i treni rapidi che proseguono sulla linea principale, ma fermano comunque in tutte le stazioni della linea."}
{"id": "4406528", "revid": "108059324", "url": "https://it.wikipedia.org/wiki?curid=4406528", "title": "Videoregione (Emilia-Romagna)", "text": "Videoregione (a volte citata come Video Regione) \u00e8 una rete televisiva locale dell'Emilia-Romagna, con sede a Forl\u00ec, che incentra la propria programmazione sul clima culturale e informativo romagnolo. \"Videoregione\" si pu\u00f2 definire la \"rete ammiraglia\" del gruppo omonimo che la gestisce insieme ad altre due reti regionali: Canale 11 ed Erreuno Tv.\nStoria.\nLa rete inizia le proprie attivit\u00e0 nel 1984 del piccolo imprenditore Tiziano Tampellini (allora presidente del Forl\u00ec Calcio), intenzionato a entrare nel mercato televisivo. Forte di un accordo con TeleRadioReporter, la rete percepisce la sua prima sede (uno studio di 200 metri quadrati a Forl\u00ec in via Manzoni, 10) e la sua prima frequenza (UHF 63, proveniente dal Monte Castellaccio e ricevibile fino a Imola). Sino dalla propria fondazione, la rete costituisce la propria programmazione principalmente sui programmi autoprodotti, che occupano circa 18 ore del proprio palinsesto giornaliero, sebbene non manchino un magazzino di film, telefilm e documentari e discreti introiti pubblicitari. Nel 1987 vengono lanciati molti tra gli autoprodotti pi\u00f9 longevi, tra i quali \"A treb\", programma di intrattenimento in salsa romagnola condotto da Gianni Siroli; \"Il pizzicotto\", una sorta di parodia del Maurizio Costanzo Show condotto da \"Sgabanaza\" (nome d'arte di Piergiuseppe Bertaccini); \"Scacciapensieri\", programma di dediche condotto dal 1990 da Luana Babini, il quale ha celebrato la 5000\u00aa puntata il 17 dicembre 2005 e il telegiornale locale. Dal 1988 la rete trasmette sulla frequenza UHF 22 dal Monte Calderaio, il cui segnale si estende anche verso Cesena e Ravenna. Dal 2011, in seguito allo \"switch-off\" della televisione digitale terrestre dell'Emilia-Romagna (escluse le province di Parma e Piacenza), la rete trasmette esclusivamente sul LCN 12, il cui segnale copre anche Bologna e Rimini."}
{"id": "4406532", "revid": "287204", "url": "https://it.wikipedia.org/wiki?curid=4406532", "title": "Buick LaCrosse", "text": "La LaCrosse \u00e8 un'autovettura con finiture lussuose prodotta dalla Buick dal 2005. In America settentrionale, ha sostituito la Century. In Canada il modello \u00e8 commercializzato come Buick Allure.\nPrima generazione (2005-2009).\nIn Nord America.\nLa LaCrosse ha fatto il suo debutto nel tardo 2004 per il model year 2005. Basata sul pianale W della General Motors, la prima serie della LaCrosse fu inizialmente disponibile con due scelte di gruppo motopropulsore e tre livelli di allestimento. Il motore V6 \"3800 Series III\" da 3,8 L di cilindrata era disponibile con gli allestimenti CX (che era quello base) e CXL (quello medio), mentre il propulsore V6 \"HFV6\" era offerto con l'allestimento CXS. La trazione era anteriore, e il moto era trasmesso alle ruote anteriori grazie a un cambio automatico \"4T65-E\".\nLa produzione della prima serie del modello \u00e8 iniziata il 7 settembre 2004. Assemblata a Oshawa, in Canada, \u00e8 stata offerta con un solo tipo di carrozzeria, berlina quattro porte. Il motore era installato anteriormente.\nIl nome del modello deriva da una omonima concept car del 2000, che prende a sua volta la denominazione da uno sport, il lacrosse. In Canada il modello \u00e8 conosciuto come \"Allure\" perch\u00e9 il termine \"la crosse\", in francese del Qu\u00e9bec, significa masturbazione e truffa. La Allure \u00e8 stato il modello Buick pi\u00f9 venduto in Canada fino al 2008, quando il suo posto \u00e8 stato preso dalla Enclave.\nLa LaCrosse e tutti gli altri modelli dotati del motore V6 da 3,8 L, diventarono i primi veicoli del 2006 classificabili come \"SULEV\" (cio\u00e8 \"Super Ultra Low Emission Vehicles\", che significa \"veicolo a emissioni nocive ultrabasse\").\nL'ultimo esemplare di LaCrosse \u00e8 uscita dalle catene di montaggio il 23 dicembre 2008. Nell'ultimo anno di produzione, il modello \u00e8 stato oggetto di un restyling. La parte frontale fu aggiornata, e la sua nuova linea si ispirava alla concept car Buick Velite, che pi\u00f9 tardi avrebbe influenzato la LaCrosse venduta in Cina. Sempre nello stesso anno, debutt\u00f2 un nuovo allestimento denominato \"Super\" che era dotato, tra l'altro, del cambio automatico a quattro rapporti \"4T65E-HD\".\nSicurezza.\nA seguito di crash test eseguiti sul modello, l'Insurance Institute for Highway Safety diede il giudizio di \"Good\" per gli impatti frontali e \"Marginal\" per quelli laterali. Riguardo invece ai danni causati da impatti laterali, l'istituto citato diede il giudizio di \"Poor\" per la zona del tronco e \"Marginal\" per la zona del bacino. Sempre per gli impatti laterali, la LaCrosse del 2007 ricevette solamente una stella (su cinque) dal National Highway Traffic Safety Administration.\nI modelli.\nL'allestimento CXS \u00e8 stato sostituito nel 2008, sul mercato nordamericano, dall'allestimento Super.\nIn Cina.\nPer il model year 2007, la divisione cinese della General Motors ha introdotto la La Crosse anche nel paese asiatico. Il modello si collocava, nella gamma Buick in Cina, appena sopra la Regal, di cui costitutiva la versione un po' pi\u00f9 lussuosa.\nProgettata in Cina, questa La Crosse cinese \u00e8 basata sulla stessa architettura dell'omonimo modello nordamericano, ma possiede degli interni e una linea differenti, oltre che una diversa gamma di motori. Il modello, prodotto a Shanghai, \u00e8 anche assemblato a Taiwan.\nOfferta solo con carrozzeria berlina quattro porte, \u00e8 anch'essa basata sul pianale W della General Motors. Il motore \u00e8 montato anteriormente e la trazione \u00e8 all\u2019avantreno. I motori offerti sono due. La scelta \u00e8 tra un quattro cilindri in linea da 2,4 L di cilindrata, e un V6 da 3 L. Anche i cambi disponibili sono due, entrambi automatici (pi\u00f9 precisamente, a quattro o sei rapporti).\nLa versione Eco-Hybrid.\nNel 2008, la divisione della General Motors di Shanghai ha introdotto, sulla LaCrosse, un sistema ibrido. Questo modello speciale \u00e8 stato il primo veicolo ibrido ad essere stato introdotto sul mercato cinese, ed \u00e8 stata la prima vettura nel proprio segmento con queste caratteristiche.\nSeconda generazione (2010-2015).\nNel 2010 \u00e8 stata introdotta la seconda serie della LaCrosse. \u00c8 basata sul pianale Epsilon II, che condivide con la Opel Insignia. Il design \u00e8 basato sulla concept car Buick Invicta del 2008. Questa seconda serie ha sostituito sia la prima serie per il Nord America, che la prima generazione venduta sul mercato cinese. Nelle intenzioni della Buick, la nuova LaCrosse dovrebbe competere con i modelli Lexus. Dal 2011, con l'uscita di scena della Lucerne e con il lancio della nuova Regal, la LaCrosse non \u00e8 pi\u00f9 vista come modello di accesso alla gamma Buick, ma come berlina sportiva e vettura ammiraglia della gamma. \u00c8 prodotta dal 15 giugno 2009.\nLa seconda serie della LaCrosse \u00e8 stata presentata al pubblico al salone dell'automobile di Detroit del 2009. Questa seconda generazione del modello \u00e8 stata anche mostrata al salone dell'automobile di Montreal dello stesso anno come Buick Allure, anche se, poco dopo l'inizio della produzione, la General Motors ha rinominato il modello \"LaCrosse\". Ci\u00f2 \u00e8 stato fatto per rimarcare il carattere dell'offerta del modello, che \u00e8 di respiro internazionale. La General Motors, per\u00f2, offre ai clienti canadesi la possibilit\u00e0 di cambiare il nome della vettura in \"Allure\", con la conseguente sostituzione degli emblemi e delle scritte.\nIn occasione del lancio della seconda serie della LaCrosse, la produzione \u00e8 stata spostata da Oshawa a Kansas City. All'estero, \u00e8 anche assemblata a Shanghai, in Cina, ed a Bupyeong in Corea del Sud.\nIl motore \"Ecotec\" a quattro cilindri in linea da 2,4 L di cilindrata ha sostituito il propulsore V6 da 3 L come motore standard sull'allestimento CX. Il motore V6 da 3,6 L continua a essere un'opzione sugli allestimenti CX e CXL, mentre \u00e8 offerto tra l'equipaggiamento standard sugli allestimenti CXS e CXL.\nLa Buick LaCrosse del 2010 \u00e8 stato il primo modello nordamericano ad avere in dotazione le sospensioni \"HiPer Strut\". Questo schema di sospensioni incrementa la maneggevolezza e riduce lo sforzo sul volante. La Buick LaCrosse CXS include un sistema di gestione degli ammortizzatori in tempo reale che regola la capacit\u00e0 di assorbimento delle vibrazioni e degli scossoni, con l'obbiettivo di incrementare ulteriormente il comfort e la maneggevolezza.\nLa LaCrosse \u00e8 venduta in Messico dal 2010, in concomitanza del ritorno del marchio Buick nel paese americano dopo 13 anni di assenza.\nNel febbraio 2012 il Governo cinese ha eliminato la Buick LaCrosse (insieme a tutti gli altri modelli stranieri) dall'elenco dei veicoli acquistabili dallo Stato tramite appalti pubblici. Oltre a essere stata popolare tra gli ufficiali di governo, la LaCrosse \u00e8 diffusa anche tra gli utenti privati.\nOfferta solo con carrozzeria berlina quattro porte, la seconda serie della LaCrosse \u00e8 basata sul pianale Epsilon II della General Motors. Il motore \u00e8 montato anteriormente e la trazione pu\u00f2 essere anteriore o integrale. Nel 2014 il modello \u00e8 stato oggetto di un restyling.\nL'eAssist.\nLa LaCrosse del 2012 include anche un modello con tecnologia microibrida tra i suoi modelli di base. Denominato \"eAssist\", ha in sostanza introdotto la seconda generazione dei veicoli ibridi della General Motors. Il motore a quattro cilindri non ibrido non \u00e8 pi\u00f9 offerto. Il nuovo sistema ibrido consiste in una batteria agli ioni di litio ed un motore elettrico da 15 kW che sono in grado di aggiungere 15 CV supplementari durante le fasi di accelerazione. Inoltre \u00e8 offerta l'ultima generazione di trasmissione \"GM Hydramatic 6T40\" con componenti a basso attrito.\nIn aggiunta al surplus di potenza fornito al motore a quattro cilindri da 2,4 L e 182 CV, questo sistema permette le funzionalit\u00e0 di un sistema \"Stop &amp; Start\" durante le fasi di sosta forzata della vettura, e consente una totale eliminazione del carburante dall'alimentazione durante le fasi di rilascio dell'acceleratore.\nLa LaCrosse sudcoreana: la Alpheon (2010-2015).\nLa \"Daewoo Alpheon\" \u00e8 la versione locale della Buick LaCrosse per il mercato sudcoreano. \u00c8 stata presentata al pubblico al salone dell'automobile di Pusan nel 2010.\nLa produzione \u00e8 iniziata il 9 agosto 2010 allo stabilimento Daewoo di Bupyeong. La Alpheon \u00e8 stata poi lanciata nel settembre dello stesso anno. I motori disponibili erano due. Il primo aveva una cilindrata da 2,4 L, mentre il secondo di 3,0 L. La produzione termin\u00f2 nel 2015 sostituita dalla Chevrolet Impala importata dagli Stati Uniti.\nI motori e le trasmissioni.\nTutti i modelli sono equipaggiati con il cambio automatico \"6T70\" a sei rapporti.\nTerza generazione (dal 2015).\nLo sviluppo della terza generazione della LaCrosse inizia gi\u00e0 nel 2012 e coinvolge sia il quartier generale della General Motors di Detroit e sia quello di Russelsheim in Germania della Opel; la casa tedesca era responsabile dello sviluppo sia delle piattaforme di base che dei motori di piccola cilindrata. Il debutto della terza serie di LaCrosse avvenne al North American International Auto Show di Detroit nel 2015 come model year 2017. La vettura si basa sulla nuova piattaforma modulare E2XX (Epsilon 2 alleggerito e allargato), ossatura che sar\u00e0 adottata anche da altri modelli come la seconda generazione della Opel Insignia nonch\u00e9 dalla Chevrolet Malib\u00f9 e Impala.\nStilisticamente evolve le linee della seconda serie arrotondate e muscolose e si avvicina al family feeling dei modelli Opel (che negli Stati Uniti son venduti dalla stessa Buick). Nel particolare la nuova calandra richiama direttamente la storica Buick WildCat II concept car del 1954.\nLa carrozzeria viene allungata di e raggiunge i 5,017 metri, la latghezza \u00e8 di 1,866 metri e l\u2019altezza \u00e8 pari a 1,460 metri. L\u2019aerodinamica viene migliorata rispetto alla vecchia serie con il tetto pi\u00f9 basso di 40 millimetri che discende verso la coda raccordandosi stile fastback con un accenno di spoiler sul posteriore. La plancia totalmente inedita anch\u2019essa si ispira ai modelli Opel nelle forme con il tunnel raccordto alla plancia superiore, con lo schermo del sistema multimediale IntelliLink touchscreen 8 pollici con connessione wi-fi, internet 4G, servizi General Motors OnStar e compatibilita Android Auto e Apple CarPlay. Nel 2016 la LaCrosse viene presentata per il mercato cinese prodotta localmente dalla GM-SAIC presso l\u2019impianto di Shanghai.\nIl telaio di base E2XX \u00e8 una struttura a trazione anteriore oppure integrale con motore anteriore in posizione trasversale, le sospensioni anteriori sono di tipo MacPherson, solo sui modelli a trazione anteriore con cerchi in lega da 20 pollici viene utilizzata la struttura MacPherson HiPerStrut (sviluppata da Opel). Al retrotreno viene utilizzato un nuovo multilink a 5 bracci. Lo scheletro della carrozzeria \u00e8 realizzato in acciai alto resistenziali e l\u2019intera struttura \u00e8 pi\u00f9 leggera di 140 kg rispetto alla precedente LaCrosse.\nLaCrosse Avenir.\nNel novembre 2017 viene presentata la versione Avenir che rappresenta il modello piu lussuoso della gamma LaCrosse. La Avenir presenta rifiniture e dettagli specifici come la calandra e le feritorie laterali cromate, cerchi in lega da 19 o 20 pollici, logo Avenir presente sulla fiancata, sui poggiatesta e sul battitacco, interni in pelle marrone e in opzione color ebano, tetto panoramico e sistema multimediale con impianto audio Bose Centerpoint Surround. La Avenir viene prodotta solo con motore 3,6 litri V6 benzina sia a trazione anteriore che integrale. La versione Avenir prodotta in Cina dispone anche del motore 2.0 litri Turbo a benzina.\nFine della produzione americana.\nNel novembre 2018 la General Motors annuncia un piano di ristrutturaIone globale che colpisce soprattutto gli Stati Uniti e che prevede la chiusura di cinque stabilimenti e la fine della produzione di 10 modelli; tra questi figura la fabbrica di Hamtramck dove la LaCrosse veniva prodotta. La decisione \u00e8 dovuta soprattutto al calo di vendita delle vetture con carrozzeria berlina a favore dei SUV. La LaCrosse nonostante la rinnovata terza generazione non aveva trovato riscontri favorevoli sul mercato nord americano e le vendite erano in costante declino e per questo motivo la casa madre GM decise di chiudere lo stabilimento per concentrarsi sui pi\u00f9 redditizi SUV. Tuttavia la berlina Buick continuava a godere di un ottimo successo in Cina dove continuer\u00e0 a essere regolarmente prodotta e aggiornata e per la prima volta esportata anche in alcuni paesi come centro e sud america ed emirati arabi.\nRestyling 2019 per la Cina.\nNel marzo 2019 viene ufficialmente presentato il restyling della LaCrosse per il mercato cinese, dove la vettura viene prodotta localmente. Nonostante il restyling era inizialmente previsto anche per il mercato nord americano la vettura non sar\u00e0 pi\u00f9 venduta. Le principali modifiche riguardano sia il profilo estetico che le motorizzazioni: debutta la nuova calandra di dimensioni maggiori con due baffi che intercorrono fino a sotto le estremit\u00e0 dei fari anch\u2019essi dal nuovo disegno, nuovi paraurti anteriori e posteriori e nuovo portellone posteriore con una cromatura che intercorre orizzontalmente e incorpora il marchio Buick. La gamma motori si compone del nuovo 1,3 litri tre cilindri turbo erogante 160 cavalli che in Cina dispone di agevolazioni fiscali, al top di gamma il 2.0 litri Ecotec quattro cilindri turbo erogante 260 cavalli abbinati entrambi al cambio automatico GM a 9 rapporti."}
{"id": "4406534", "revid": "155634", "url": "https://it.wikipedia.org/wiki?curid=4406534", "title": "Andrea Limbacher", "text": "Biografia.\nStagioni 2005-2011.\nAndrea Limbacher, originaria di Sankt Wolfgang im Salzkammergut, inizi\u00f2 la sua carriera nello sci alpino: attiva in gare FIS dal dicembre del 2004, non esord\u00ec in Coppa Europa o in Coppa del Mondo n\u00e9 prese parte a rassegne olimpiche o iridate e la sua ultima gara nella disciplina fu uno slalom gigante FIS disputato il 7 aprile 2009 a Hochkar, non completato dalla Limbacher.\nDalla stagione 2009-2010 si dedic\u00f2 al freestyle, specialit\u00e0 ski cross: esord\u00ec in Coppa del Mondo il 22 dicembre 2009 a San Candido (11\u00aa), ai Giochi olimpici invernali a (24\u00aa), in Coppa Europa l'11 dicembre 2010 a Jerzens (9\u00aa) e ai Campionati mondiali a Deer Valley 2011 (23\u00aa).\nStagioni 2012-2020.\nConquist\u00f2 il primo podio in Coppa del Mondo l'11 gennaio 2012 all'Alpe d'Huez (3\u00aa), il primo podio in Coppa Europa il 17 febbraio successivo a Davos (2\u00aa) e la prima vittoria in Coppa del Mondo il 25 febbraio dello stesso anno a Bischofswiesen/G\u00f6tschen. Ai XII Giochi olimpici invernali di fu 22\u00aa, mentre l'anno dopo ai Mondiali di Kreischberg 2015 ottenne il pi\u00f9 prestigioso risultato della sua carriera, vincendo la medaglia d'oro.\nConquist\u00f2 l'ultimo podio in Coppa Europa il 22 novembre 2015 a Pitztal (2\u00aa) e l'ultima vittoria in Coppa del Mondo il 28 febbraio 2016 a Bokwang Phoenix Park. Ai XIII Giochi olimpici invernali di , sua ultima presenza olimpica, si classific\u00f2 13\u00aa; anche al suo congedo iridato, Park City 2019, si piazz\u00f2 al 13\u00ba posto. Conquist\u00f2 l'ultimo podio in Coppa del Mondo il 23 febbraio 2019 a \u010celjabinsk Sunny Valley (3\u00aa) e si ritir\u00f2 al termine della stagione 2019-2020; la sua ultima gara fu la prova di Coppa del Mondo disputata il 1\u00ba febbraio a Meg\u00e8ve, chiusa dalla Limbacher all'8\u00ba posto.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4406536", "revid": "126257", "url": "https://it.wikipedia.org/wiki?curid=4406536", "title": "Buick Allure", "text": ""}
{"id": "4406538", "revid": "599013", "url": "https://it.wikipedia.org/wiki?curid=4406538", "title": "Barry Howson", "text": "Carriera.\nDopo aver giocato nella University of Western Ontario, ha conquistato il titolo canadese con 5 squadre (Tillsonburg, Montreal Yvon Coutu, London 5B sports, Toronto Dow Kings, Sarnia Drawbridge Inn London Celtics).\nCon il ha disputato i Giochi di Tokyo 1964, i Giochi panamericani 1967 e i Mondiali 1970."}
{"id": "4406541", "revid": "767487", "url": "https://it.wikipedia.org/wiki?curid=4406541", "title": "The Life of a Fireman (film 1901)", "text": "The Life of a Fireman \u00e8 un cortometraggio muto del 1901. Il nome del regista non viene riportato.\nTrama.\nI vigili del fuoco stazionano davanti alla loro caserma. Quando l'allarme suona, si precipitano ai loro posti, preparati ad affrontare l'incendio.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla Selig Polyscope Company, il cortometraggio usc\u00ec nelle sale cinematografiche statunitensi il 27 aprile 1901."}
{"id": "4406545", "revid": "1573940", "url": "https://it.wikipedia.org/wiki?curid=4406545", "title": "Myotis phanluongi", "text": "Myotis phanluongi () \u00e8 un pipistrello della famiglia dei Vespertilionidi endemico del Vietnam.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 39\u00a0mm, la lunghezza dell'avambraccio tra 33,5 e 36\u00a0mm, la lunghezza della coda di 35\u00a0mm, la lunghezza del piede di 7,4\u00a0mm e la lunghezza delle orecchie di 12,3\u00a0mm.\nAspetto.\nLe parti dorsali sono bruno-nerastre, mentre le parti ventrali sono bruno-giallastre, con la base dei peli bruno-nerastra. Le orecchie sono piccole, strette e con un incavo ben distinto sul bordo esterno. Il trago \u00e8 sottile e appuntito. Le ali sono attaccate posteriormente alla base delle dita dei piedi, i quali sono piccoli. La coda \u00e8 lunga ed inclusa completamente nell'ampio uropatagio.\nEcolocazione.\nEmette ultrasuoni a banda stretta con massima energia a 42-45 kHz.\nBiologia.\nAlimentazione.\nSi nutre di instti.\nDistribuzione e habitat.\nQuesta specie \u00e8 endemica della parte meridionale degli altopiani centrali del Vietnam.\nVive nelle foreste mature montane tra 900 e 1.500 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4406546", "revid": "486946", "url": "https://it.wikipedia.org/wiki?curid=4406546", "title": "DShKM", "text": ""}
{"id": "4406547", "revid": "149485", "url": "https://it.wikipedia.org/wiki?curid=4406547", "title": "John O'Hara (scrittore)", "text": ""}
{"id": "4406551", "revid": "281901", "url": "https://it.wikipedia.org/wiki?curid=4406551", "title": "Chromis", "text": "Chromis \u00e8 un genere di pesci ossei marini appartenenti alla famiglia Pomacentridae.\nDistribuzione e habitat.\nLe specie del genere sono diffuse in tutti i mari e gli oceani tropicali e subtropicali. Nel mar Mediterraneo \u00e8 comune \"Chromis chromis\" nota in italiano come castagnola o guarracino.\nVivono in acque basse molto vicino alla costa, in genere nei pressi di fondi duri. Sono tra i pi\u00f9 comuni e caratteristici abitanti delle barriere coralline.\nBiologia.\nDi solito sono gregari e formano banchi sparsi sopra le formazioni corallini o i fondi duri. Spesso la colorazione del giovane e dell'adulto sono molto diverse: nel mediterraneo \"Ch. chromis\" la fase giovanile \u00e8 caratterizzata da una larga fascia longitudinale di colore blu elettrico su fondo nero, l'adulto invece \u00e8 brunastro.\nAcquariofilia.\nAlcune specie sono comuni ospiti degli acquari marini."}
{"id": "4406557", "revid": "6923", "url": "https://it.wikipedia.org/wiki?curid=4406557", "title": "Superdome (server)", "text": "Il Superdome \u00e8 il modello di fascia Enterprise di server prodotti da Hewlett-Packard. I primi modelli (2000) utilizzavano i processori PA-RISC. L'attuale versione \"Superdome 2\" \u00e8 sul mercato dal 2010 ed utilizza i processori Intel Itanium 9300.\nUna caratteristica fondamentale dei diversi modelli di Superdome \u00e8 la possibilit\u00e0 di partizionare il sistema sia fisicamente (nPartition) che logicamente (vPar).\nLe partizioni fisiche corrispondono ad un insieme di lame e sono isolate tra loro anche elettricamente garantendo un'elevata resistenza ai guasti.\nIl comando per visualizzare lo stato delle partizioni fisiche \u00e8 parstatus.\nLe partizioni logiche sono pi\u00f9 flessibili poich\u00e9 consentono un'assegnazione pi\u00f9 granulare di risorse.\nIl comando per visualizzare lo stato delle partizioni logiche \u00e8 vparstatus.\nSu ogni partizione, sia logica che fisica, viene installato un sistema operativo che tipicamente, ma non necessariamente, \u00e8 HP-UX."}
{"id": "4406564", "revid": "37401", "url": "https://it.wikipedia.org/wiki?curid=4406564", "title": "Progressive country", "text": "Il progressive country (conosciuto anche come redneck rock) \u00e8 un genere musicale sviluppatosi negli Stati Uniti d'America alla fine degli anni 1960. Ispirato alle canzoni d'autore introspettive di Bob Dylan, alla southern music, al rock &amp; roll e al classico honky tonk, il progressive country nasce in Texas come reazione al \"sound\" sempre pi\u00f9 commerciale che stava assumendo il tradizionale country della scena di Nashville, in Tennessee."}
{"id": "4406569", "revid": "287204", "url": "https://it.wikipedia.org/wiki?curid=4406569", "title": "Bryan Bouffier", "text": "Carriera.\nFino al 2006 ha disputato diverse stagioni nei campionati nazionali principalmente alla guida di una Peugeot 206 S1600, con la quale ha preso parte anche ad alcune tappe del campionato europeo e all'Intercontinental Rally Challenge.\nNel 2007, nel 2008 e nel 2009 ha vinto il campionato rally della Polonia, nei primi due anni a bordo di una Peugeot 207 S2000 del team Peugeot Sport Polska e nel terzo con una Mitsubishi Lancer Evolution del team Malkom Rally. Nel 2010 ha vinto il titolo nazionale francese sempre a bordo di una Peugeot 207 S2000.\nNel 2011 ha preso parte all'intero programma del campionato IRC con il team ufficiale Peugeot France, con cui, sempre a bordo di una Peugeot 207 S2000, ha vinto il rally di Monte Carlo piazzandosi sesto nella classifica finale.\nPer quanto riguarda il mondiale ha debuttato nel rally di Sardegna del 2007, mentre nel 2013 a Monte Carlo, alla guida di una Citro\u00ebn DS3 WRC, ha ottenuto il quinto posto assoluto e i primi punti iridati.\nNel 2014 sempre al Rally di Montecarlo, si \u00e8 piazzato secondo assoluto al volante di una Ford Fiesta WRC gestita dalla M-Sport di Malcolm Wilson.\nQuesto risultato ha impressionato il team Hyundai (al debutto nel 2014) il quale lo ha ingaggiato per due gare: il Rally di Germania e il Rally di Francia-Alsazia terminati rispettivamente con un ritiro e con un nono posto.\nPer la stagione 2015, trovandosi privo di contratto nel WRC, partecipa ancora al campionato polacco con una Ford Fiesta Proto terminando al secondo posto e \nvincendo comunque tre gare.\nNel 2016 prende il via in alcune gare del campionato europeo, chiuso con un quarto posto nella classifica generale con una Citroen DS3 R5 del team Gemini\nClinic Rally Team.\nVisti i positivi risultati ottenuti nell'europeo, decide di parteciparvici a tempo pieno nel 2017. Si aggiudica due gare tra cui il Rally di Roma Capitale e conclude la stagione al terzo posto dietro al portoghese Bruno Magalhaes e al campione polacco Kajetan Kajetanowicz.\nPer la stagione 2018, Bouffier \u00e8 stato ingaggiato dalla M-Sport Ford World Rally Team come terzo pilota per due appuntamenti mondiali: il Rally di Monte Carlo e il Tour de Corse, affiancando quindi il pentacampione S\u00e9bastien Ogier e il gallese Elfyn Evans senza ottenere buoni piazzamenti."}
{"id": "4406571", "revid": "729019", "url": "https://it.wikipedia.org/wiki?curid=4406571", "title": "Gli sguardi i fatti e senhal", "text": "Gli sguardi i fatti e senhal \u00e8 una raccolta di versi scritta dal poeta e critico Andrea Zanzotto fatti stampare nel 1969 a Pieve di Soligo dall'Autore in cinquecento copie e infine pubblicato nel marzo del 1990, in prima edizione, da Arnoldo Mondadori Editore nella collana \"I poeti dello Specchio\" in seguito ad una: \"ricostruzione degli interventi pubblici di Stefano Agosti e dell'Autore, tenuti in occasione della presentazione del poemetto in alcune sedi, e in particolare ad Ivrea, nel settembre del 1973, ove ebbe luogo anche la recitazione del testo\".\nStruttura.\nIl poemetto \u00e8 costituito da cinquantanove voci dialoganti con una sola voce femminile che parla tra virgolette con la nota-proemio dell'Autore che ne spiega la struttura formale e ne indica eventuali percorsi di lettura: \"\"Protocollo relativo alla prima tavola del test di Rorschach, specialmente al dettaglio centrale, oppure: cinquantanove interventi-battute di altrettanti personaggi (meglio che di uno solo) in colloquio, a modo di \"contrasto\", con un'altra persona, stabile, che parla tra virgolette, e che \u00e8 lo stesso dettaglio centrale. Ma anche: panorama su un certo tipo di filmati di consumo e chiacchiere pi\u00f9 o meno letterarie del tempo. E ancora: frammenti di un'imprecisa storia dell'avvicinamento umano alla dea-luna, fino al contatto. Ecc.\"\"\nIl poemetto \u00e8, come scrive Giuliana Nuvoli, \"[...] la denuncia della violenza: in tutte le sue forme, in ogni tempo e contro ogni essere. Una violenza che, perpetrata nei confronti del personaggio femminile protagonista, simboleggia tutti gli oltraggi che all'uomo \u00e8 dato subire\".\nNel poemetto le scene dialogate si succedono velocissime (come scrive Giulio Ferroni: \"Il sovrapporsi di voci d\u00e0 luogo a un movimento incessante attorno al senhal (Il significato della parola senhal viene data dallo stesso Autore nelle note: \" \"Senhal\": nome pubblico che nasconde quello vero (per i trovatori), o semplicemente \"segnale\", o, volendo, \"simbolo del simbolo\" e avanti) (nome fittizio usato nella poesia dei trovatori, \"segnale\" o \"simbolo\"), figura dell'origine, dell'assenza intorno a cui, secondo Lacan, ruota ogni forma di linguaggio\" o sotto forma di una sola battuta o in pi\u00f9 consistenti brani di discorso che mettono in evidenza quello che \u00e8 il supporto narrativo al poema e che ne limita sia l'inizio che la conclusione: l'evento del ferimento-oltraggio. Il referto dell'allunaggio all'inizio \u00e8 descritto dal poeta come se si fosse trattato di una violenza e aggressione di teppisti: \"Doveva accadere laggi\u00f9 che ti e ti e ti e ti/ lo so che ti hanno||presa a coltellate||lo gridano i filmcroste in moda i fumetti in ik\", e alla fine il riferimento ai reperti della spedizione fatta di materiali minimi e insignificanti e completamente inutili per accrescere la conoscenza scientifica del pianeta: \"E cos\u00ec minima la refurtiva, e poi subito persa\".\nSi possono comunque rintracciare all'interno delle differenti scene e scenette, svariate linee di discorso che non interferiscono tra di loro pur conservando la propria individualit\u00e0. Le linee di discorso evidenziate sono quelle del discorso filmico o fumettistico, del discorso erotico, che se da un lato mette in risalto i temi della verginit\u00e0, del candore, del gelo, dall'altra si focalizzano sul tema della violenza, della deflorazione e del sangue.\nTemi e riferimenti.\nTra i temi dominanti del poemetto vi \u00e8 il tema della dea-luna, e quindi di Diana, (e in questo caso \u00e8 esplicito il riferimento all'impresa americana dell'allunaggio dell'Apollo 11 effettuata venti anni prima alla quale il poeta stesso fa riferimento nella Nota al termine delle sue osservazioni: \"Mentre scatta il ventennale della grande impresa nei pi\u00f9 vari modi, ma poi non molto \u00absolenni, ci si accorge che la Luna \u00e8 rimasta come da sempre a \u00abfare la luna\u00bb, mentre in molto \u00e8 cambiato il modo di concepire il vortice al cui fondo essa sta ancora.\") e il tema psicoanalitico riguardante la prima tavola di Rorschach, rappresentata nel suo dettaglio come una specie di figurina femminile, anche se approssimativamente accennata.\nIl tema della luna e del meta-discorso.\nI temi sopraindicati non sono nuovi nell'opera di Zanzotto. Il primo riferimento si trova gi\u00e0 nella prosa che conclude \"Sull'altopiano\":\n\"Vedevo, dal mio giaciglio, attraverso l'inferriata, nell'altissimo della notte la luna al suo quarto calante, tagliente e zuccherina; ed essa mi pareva il residuo di una perduta sostanza o cibo a me solo accessibile, di cui io solo avrei potuto nutrirmi, di cui nessuno mi avrebbe mai derubato. La mia vera vita iniziava, iniziava il mio diario\".\nIl tema della luna \u00e8 gi\u00e0 presente in \"Dietro il paesaggio\" dove alla madre /luna di \"Indizi e luna\" si oppone, in \"A foglia e gemma\" la luna /mondo, ma bisogna arrivare a \"Vocativo\" dove si pu\u00f2 trovare l'oggetto luna che si antropomorfizza nel mito di Diana nella poesia \"I compagni del corso avanti\" o nella poesia \"Idea\" dove vi \u00e8 un esplicito riferimento erotico: \"Ed esanime il palpito dei frutti/ e delle selve e della seta e dei / rivelati capelli di Diana,/ del suo felice dolcissimo sesso\".\nMa dedicati in modo pi\u00f9 significativo al mito lunare sono senza dubbio i due componimenti delle \"IX Egloghe\", \"13 settembre 1959\" (Variante) e \"Nautica celeste\".\nIl primo componimento consiste in una lungo delinearsi senza interruzioni, di attributi e predicazioni alla luna che sin dal suo incipit: \"Luna puella pallidula\" sar\u00e0, come scrive Agosti: [...] antropomorfizzata [...] secondo uno schema di sovrimpressioni oggettuali che costituir\u00e0, in \"Senhal\", uno dei cardini del dispositivo sotteso alla dinamica del poemetto; il secondo, invece, leopardianamente v\u00f2lto a focalizzare la natura dell'affinit\u00e0 fra la luna e il Soggetto che le si rivolge\".\nMa \u00e8 comunque con \"La Belt\u00e0\" che i temi fondamentali del raccontare il mito, cos\u00ec come poi ripresi in \"Senhal\", vedono il mito lunare associato all'idea del bianco immacolato e del gelo, come nella poesia \"La perfezione della neve\" dove \u00e8 gi\u00e0, tra l'altro, presente il tema della telecomunicazione: \u00abPronto. A chi parlo? Riallacciare.\u00bb che sar\u00e0 presente nei versi finali di Senhal: \u00abPasso e chiudo\u00bb (Passo e chiudo: come usando un apparecchio ricetrasmittente. Ma non soltanto).\nCos\u00ec, nel componimento successivo intitolato \"S\u00ec, ancora la neve\", il tema della luna-neve si allinea al tema del meta-discorso incluso nelle forme lessicali come \u00abpinzetta\u00bb e \u00abgraffetta\u00bb: \"O luna, ormai, /e perfino magnolia e perfino / cometa di neve in afflusso, la neve. /[...] Detto alla neve: \u00abNon mi abbandonerai mai, vero?//E una pinzetta, ora, una graffetta\u00bb.\"\nIl tema del test psicoanalitico di Rorschach.\nCompare gi\u00e0 nell'VIII componimento della sezione \"La Belt\u00e0\", \"Profezie o memorie o giornali murali\", il tema del test psicoanalitico di Rorschach nei versi: \u00aba caccia nel niente per niente/ [...] / a caccia pi\u00f9 dentro fino a dare nello spessore / a dar di becco nel sublime-blime molti-/ plicato per il molteplice-plice / ricaduto in gran braci Algol Vega Sol nella lente d'insiemi/ Ah l'esplosione del significare del comporre/ [...]/ \u00abI colori ti salvano\u00bb/ (dal commento di un esperto al Rorschach)]\u00bb\ndove viene riportato, con un accorgimento in enjambement di alcuni vocaboli (\"molti-plicato\", \"molteplice-plic\"), la piegatura centrale del foglio del test composto da due immagini che, pur essendo in modo approssimativamente speculari, costituiscono una immagine unica.\nStefano Agosti paragona le due immagini a due luoghi \"[...] entrambi suscettibili di infiniti investimenti di senso\"\ndei quali al primo, la luna, corrispondono investimenti di carattere culturale o simbolico e al secondo, la macchia del test di Rorschach, investimenti improntati alla casualit\u00e0 e libert\u00e0 perch\u00e9 nascono secondo le reazioni di ciascun individuo con il test."}
{"id": "4406572", "revid": "287204", "url": "https://it.wikipedia.org/wiki?curid=4406572", "title": "Nu Hydrae", "text": "Nu Hydrae (\u03bd Hya, \u03bd Hydrae) \u00e8 una stella della costellazione dell'Idra di magnitudine apparente +3,13, distante 144 anni luce dalla Terra.\nOsservazione.\n \u00e8 una stella dell'emisfero australe, ma la sua posizione non fortemente meridionale le consente di essere scorta da quasi tutte le regioni della Terra, ad eccezione delle zone pi\u00f9 a nord della latitudine 74\u00b0N, cio\u00e8 oltre il circolo polare artico. D'altra parte questa vicinanza all'equatore celeste fa s\u00ec che essa sia circumpolare solo nel continente antartico. Essendo di magnitudine +3,11 la si pu\u00f2 scorgere anche dai piccoli e medi centri urbani senza difficolt\u00e0.\nIl periodo migliore per la sua osservazione ricade nei mesi primaverili dell'emisfero boreale, che equivale alla stagione autunnale dell'emisfero australe.\nCaratteristiche fisiche.\nLa stella \u00e8 una gigante arancione di tipo spettrale K0 o K1III; la sua massa \u00e8 il doppio di quella del Sole mentre il raggio \u00e8 21 volte superiore. Ha una temperatura superficiale di 4375 K, ha una luminosit\u00e0 170 volte quella solare e una metallicit\u00e0 minore, poco pi\u00f9 del 60% rispetto a quella del Sole."}
{"id": "4406576", "revid": "767487", "url": "https://it.wikipedia.org/wiki?curid=4406576", "title": "Garvanza", "text": "Garvanza \u00e8 un quartiere dell'EstSide di Los Angeles ed \u00e8 considerato un sottodistretto del quartiere di Highland Park.\nDeve il suo nome ai Cicer arietinum comunemente chiamati \"Fagioli Garbanzo\" i cui fiori un tempo fiorivano nella zona.\nGarvanza confina con i quartieri di Eagle Rock e di Hermon e fu annesso alla citt\u00e0 di Los Angeles nel 1899. Dal distretto hanno origine i due ponti, il \"Railroad Bridge\" e lo \"York Boulevard Bridge\" che, attraversando il fiume Arroyo Seco, collegano Los Angeles a South Pasadena.\nIl distretto assieme alle citt\u00e0 di South Pasadena e di Pasadena \u00e8 considerato il luogo dove \u00e8 nato lo stile \"American Craftsman\"."}
{"id": "4406587", "revid": "287204", "url": "https://it.wikipedia.org/wiki?curid=4406587", "title": "Coppa dell'Imperatore 2009 (pallavolo)", "text": "La Coppa dell'Imperatore di pallavolo maschile 2009 \u00e8 stata la 3\u00aa edizione della coppa nazionale giapponese. Si \u00e8 svolta dal 14 novembre al 20 dicembre 2009. La vittoria finale \u00e8 andata per la prima volta ai Panasonic Panthers.\nRegolamento.\nLa competizione prevede che vi prendano parte 24 squadre. Sono previsti due fasi: nella prima si svolgono i primi due turni preliminari ed i quarti di finale, nella seconda si svolge la final 4. I club provenienti dalla V.Premier League scendono in campo solo da secondo turno."}
{"id": "4406589", "revid": "438678", "url": "https://it.wikipedia.org/wiki?curid=4406589", "title": "Southern music", "text": ""}
{"id": "4406602", "revid": "339392", "url": "https://it.wikipedia.org/wiki?curid=4406602", "title": "Guerra di indipendenza argentina", "text": ""}
{"id": "4406604", "revid": "226458", "url": "https://it.wikipedia.org/wiki?curid=4406604", "title": "Diskpart", "text": "Diskpart \u00e8 un'utility di partizionamento richiamabile dalla linea di comando dei sistemi operativi di casa Microsoft a partire dalla prima versione di Windows NT e Windows 2000.\nDescrizione.\nDiskpart \u00e8 un'utility che \u00e8 andata a rimpiazzare la vecchia fdisk usata dai sistemi operativi basati su MS-DOS e, tra le altre cose, supporta l'uso di script per automatizzare il suo funzionamento.\nAd esempio, con il seguente script, verr\u00e0 creata una partizione logica di 2 Gb all'inizio dello spazio libero del disco e gli verr\u00e0 assegner\u00e0 la lettera F:\n create partition logical size=2048\n assign letter=F\nConsolle Ripristino.\nNella consolle di ripristino inclusa in tutti i Windows 2000, Windows XP e Windows Server 2003 il comando \"diskpart\" \u00e8 presente ma \u00e8 sostanzialmente diverso dalla versione inclusa nel sistema operativo. Le sue funzionalit\u00e0 sono infatti limitate esclusivamente all'aggiungere e rimuovere partizioni. La stessa utility con le stesse limitazioni \u00e8 presente anche nel Windows Recovery Environment ossia il successore dell'originale \"consolle di ripristino\"."}
{"id": "4406609", "revid": "1805885", "url": "https://it.wikipedia.org/wiki?curid=4406609", "title": "La leggenda di Magda Searus", "text": "La leggenda di Magda Searus, scritto da Terry Goodkind, \u00e8 un prequel del ciclo \"La spada della verit\u00e0\", ambientato 3000 anni prima le vicende della saga fantasy. \u00c8 stato pubblicato direttamente dall'autore e, a parte trecento copie della Limited Collector's Edition, \u00e8 disponibile come e-book e audiolibro, ma da maggio 2013 \u00e8 stato messo in vendita nelle librerie anche come libro con copertina rigida.\nTrama.\nMentre una guerra violenta e sanguinosa oppone il Vecchio al Nuovo Mondo, i maghi di Aydindril, nelle Terre Centrali, lavorano febbrilmente per escogitare contromisure alle armi dell'imperatore Sulachan e per inventarne di nuove. Proprio allora il Primo Mago Baraccus si toglie la vita senza alcuna spiegazione apparente gettandosi dalla torre pi\u00f9 alta del mastio. Sua moglie, Magda Searus, non riesce a capire le motivazioni del suo gesto. Dopo aver trovato un messaggio lasciatole dal marito, d\u00e0 inizio a una difficile e pericolosa ricerca della verit\u00e0, che la condurr\u00e0 fino ad incontrare una spiritista di nome Isidore nei recessi del mastio del mago. Purtroppo, prima che questi possa aiutare Magda, viene uccisa violentemente da una creatura. Magda, riuscitasi a salvare, viene avvicinata da Alric Rahl, sovrano del D'Hara (geografia e storia). Il maestro del D'Hara le fa capire la pericolosit\u00e0 dei Tiranni dei sogni, capaci di insinuarsi come spie nelle menti delle persone e assumerne il controllo: esseri che stanno diffondendo il panico nelle truppe del Nuovo Mondo. Alric Rahl, sovrano del D'Hara, \u00e8 l'unica persona in grado di aiutarla, ma a quale prezzo? Sar\u00e0 l'incontro con il mago Merritt, un artefice dotato di notevoli conoscenze e straordinari poteri, che cambier\u00e0 la sua vita per sempre; infatti insieme al mago, Magda, creer\u00e0 l'oggetto pi\u00f9 potente mai pensato o solo lontanamente immaginato, la Spada della Verit\u00e0, facendola diventare la prima Depositaria."}
{"id": "4406610", "revid": "154639", "url": "https://it.wikipedia.org/wiki?curid=4406610", "title": "Francisco Sanches", "text": "Biografia.\nFrancisco Sanches (Sanchez) nacque nel territorio della diocesi di Braga, figlio di ebrei, il 25 luglio del 1551. Prima di raggiungere un anno di vita \u00e8 stato convertito al cristianesimo con il battesimo nella Chiesa di San Giovanni del Souto nella stessa citt\u00e0.\nDa giovane studi\u00f2 medicina in Francia e Italia. Fu direttore dei servizi medici di Tolosa per pi\u00f9 di trent'anni, e l\u00ec rimase fino alla fine della vita, insegnando medicina, considerato in questa Universit\u00e0 uno dei maestri pi\u00f9 illustri.\nOltre che medico, \u00e8 stato eminente filosofo: ha contestato la filosofia di Aristotele e il sapere scolastico: puntando sulla fallibilit\u00e0 dei sensi, ha denunciato l'inefficacia dei metodi tradizionali e cercato di impostare il proprio ideale di conoscenza.\nLa sua opera principale ha avuto nella sua prima edizione il titolo \"Quod nihil scitur\" (\"Che nulla \u00e8 noto\"), (Lione, 1581), ma la seconda edizione (Francoforte, 1618), fu nominata: \"De multum nobili et prima universali scientia quod nihil scitur\". (\"Della grande parte delle nobili scienze universali quasi nulla si sa\").\nOltre a queste ed altre opere filosofiche, ha lasciato una importante \u201cOpera medica\u201d."}
{"id": "4406615", "revid": "599013", "url": "https://it.wikipedia.org/wiki?curid=4406615", "title": "Oh, What a Knight!", "text": ""}
{"id": "4406616", "revid": "287204", "url": "https://it.wikipedia.org/wiki?curid=4406616", "title": "Ciprian Tanasa", "text": ""}
{"id": "4406625", "revid": "122119238", "url": "https://it.wikipedia.org/wiki?curid=4406625", "title": "Tuffy Leemans", "text": "Carriera professionistica.\nLeemans fu scelto nel corso del secondo giro del Draft NFL 1936 dai Giants, diventando subito uno dei loro punti di forza. Nella sua stagione da rookie corse 830 yard e fu l'unico debuttante ad essere inserito nella formazione ideale della NFL.\nNell'ultima gara della stagione regolare del 1941, i Giants desiderarono onorare Leemans per i suoi contributi alla squadra. Il 7 dicembre celebrarono il \"Tuffy Leemans Day\". Quel giorno coincise con l'attacco di Pearl Harbor ma gli spettatori e i giocatori della gara ne furono informati solo a partita conclusa.\nNel corso della sua spettacolare carriera durarata otto anni, Leemans fu sempre inserito nella prima o seconda formazione ideale della stagione tra il 1936 e il 1942. Un giocatore versatile, Tuffy poteva giocare sia come fullback che come halfback, eccellendo anche in difesa. Durante la sua carriera i Giants furono costantemente tra le candidate alla vittoria del campionato, che si aggiudicarono nella stagione .\nLeemans concluse la sua carriera professionistica nel 1943 con yard corse, 28 ricezioni per 422 yard e yard passate. Segn\u00f2 17 touchdown su corsa, tre su ricezione e ne pass\u00f2 altri 25."}
{"id": "4406626", "revid": "481666", "url": "https://it.wikipedia.org/wiki?curid=4406626", "title": "Avenged", "text": ""}
{"id": "4406628", "revid": "599013", "url": "https://it.wikipedia.org/wiki?curid=4406628", "title": "Peire Fabre d'Uz\u00e8s", "text": "Dalle informazioni tratte dalla biografia che ne d\u00e0 Nostradamus, non proprio irreprensibile per quanto concerne l'attendibilit\u00e0, si apprende che gli scritti di Fabre si riducono a una mediocre canzone galante e a un poemetto morale intriso di luoghi comuni."}
{"id": "4406631", "revid": "56167241", "url": "https://it.wikipedia.org/wiki?curid=4406631", "title": "Fabre d'Uz\u00e8s", "text": ""}
{"id": "4406639", "revid": "599013", "url": "https://it.wikipedia.org/wiki?curid=4406639", "title": "James Maguire", "text": "Carriera.\nCon il ha disputato i Giochi di Tokyo 1964 e il Torneo Pre-Olimpico FIBA 1964."}
{"id": "4406640", "revid": "1543377", "url": "https://it.wikipedia.org/wiki?curid=4406640", "title": "Melodic metalcore", "text": "Il melodic metalcore \u00e8 un genere musicale che fonde le caratteristiche tipiche del melodic death metal con hardcore punk, metalcore e, occasionalmente, emo.\nCaratteristiche.\nI gruppi musicali melodic metalcore possiedono grandi influenze, nei riff di chitarra e nello stile di componimento, provenienti dal melodic death metal svedese, specialmente da band come At the Gates, Arch Enemy, In Flames e Soilwork. Nonostante lascino molto spazio all'utilizzo di melodie strumentali, una delle caratteristiche pi\u00f9 importanti \u00e8 la compresenza dello stile di canto pulito e, all'opposto, di tecniche \"death\" come growl e screaming. Pu\u00f2 presentare anche riff di chitarra armonici, tremolo picking, batteria a doppio pedale e breakdown in puro stile metalcore. Non \u00e8 raro, infine, trovare delle influenze provenienti dal glam metal anni ottanta: in alcuni gruppi, come i Shadows Fall, questa caratteristica \u00e8 stata apprezzata, mentre in altri \u00e8 stata decisamente criticata.\nStoria.\nNei primi anni 2000, alcuni gruppi diedero vita a questo nuovo ramo della musica metalcore, in collaborazione con etichette discografiche come Century Media Records e Metal Blade Records.\nIl successo.\nPi\u00f9 tardi, la popolarit\u00e0 del genere crebbe: nel 2004, ad esempio, l'album degli Shadows Fall \"The War Within\" debutt\u00f2 in posizione numero 20 nella Billboard 200; il singolo \"Two Weeks\" degli All That Remains raggiunse 9\u00aa posizione presso la classifica Mainstream Rock Tracks e la 38\u00aa nella Modern Rock Tracks; nel 2007, il singolo \"Nothing Left\" degli As I Lay Dying fu nominato per un Grammy Award nella categoria \"Best Metal Performance\". \"An Ocean Between Us\" (l'album contenente \"Nothing Left\") stesso riscosse un gran successo, debuttando in ottava posizione nella Billboard 200. Il terzo album dei Bullet for My Valentine, \"Fever\", debutt\u00f2, invece, in 3\u00aa posizione, vendendo pi\u00f9 di 71.000 copie negli Stati Uniti nella prima settimana e pi\u00f9 di 21.000 nel Regno Unito solo in tutto il 2010.\nAnche i The Devil Wears Prada ottennero un discreto successo con il loro terzo album, \"With Roots Above and Branches Below\", raggiungendo l'undicesima posizione nella Billboard 200. I Trivium raggiunsero la top 25 in diverse classifiche nazionali, e la top 10 in Australia e Regno Unito, conquistando anche un disco d'oro in quest'ultimo Stato. L'album del 2011 \"Dead Throne\" del The Devil Wears Prada debutt\u00f2 in nona posizione nella Billboard 200, vendendo 32.400 copie nella prima settimana."}
{"id": "4406641", "revid": "438678", "url": "https://it.wikipedia.org/wiki?curid=4406641", "title": "Redneck rock", "text": ""}
{"id": "4406642", "revid": "339392", "url": "https://it.wikipedia.org/wiki?curid=4406642", "title": "Tratta di persone", "text": ""}
{"id": "4406648", "revid": "767487", "url": "https://it.wikipedia.org/wiki?curid=4406648", "title": "Avenged (film 1914)", "text": "Avenged \u00e8 un cortometraggio muto del 1914 interpretato e diretto da Lois Weber. Prodotto dalla Rex Motion Picture Company e distribuito dalla Universal Film Manufacturing Company, aveva come altri interpreti Phillips Smalley, Agnes Vernon, Rupert Julian.\nTrama.\nIl contrabbando di cinesi \u00e8 molto lucroso e il vecchio pescatore lo fa con successo. Una delle sue figlie, Lois, la maggiore, vive con lui, mentre Agnes, la minore, \u00e8 stata abbandonata. Lei vorrebbe tornare ma il vecchio la respinge. Lois, allora, dice alla sorella di nascondersi nella grotta dove loro due giocavano da piccole: pi\u00f9 tardi, le porter\u00e0 qualcosa da mangiare. Ma, ignora che la grotta \u00e8 il punto di raccolta dei trafficanti e che, quella notte, ci sar\u00e0 una retata perch\u00e9 l'innamorato di Lois, un guardacoste, ha posizionato delle guardie per sorprendere i contrabbandieri di cui ha ricevuto una soffiata. Lois arriva alla grotta poco prima dell'arrivo di suo padre con i cinesi: le guardie attaccano il gruppo che si disperde. Il vecchio pescatore fugge, ma la sua nemesi \u00e8 in agguato: sopra la scogliera, viene preso dallo spavento per l'apparizione improvvisa di uno dei cinesi. La sorpresa lo fa cadere gi\u00f9 dallo strapiombo, finendo sfracellato.\nProduzione.\nIl film fu prodotto dalla Rex Motion Picture Company, una piccola casa di produzione attiva dal 1911 al 1917.\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 24 maggio 1914."}
{"id": "4406649", "revid": "767487", "url": "https://it.wikipedia.org/wiki?curid=4406649", "title": "Gino Mattarelli", "text": "Biografia.\nGino Mattarelli, deputato della Repubblica Italiana per quattro legislature (la terza, la quarta, la quinta, la sesta), nacque da una famiglia modesta di agricoltori, si form\u00f2 nell'Azione Cattolica di Forl\u00ec dove fu molto influenzato dalla figura di don Giuseppe Prati, un educatore noto in citt\u00e0 come \"don Pippo\". Laureato in Scienze Economiche e Commerciali all'Universit\u00e0 del Sacro Cuore di Milano, dopo l'esperienza della Seconda guerra mondiale si impegn\u00f2 subito nella vita politica con la Democrazia Cristiana, diventando segretario dell'appena costituita sezione forlivese e nel 1948 segretario provinciale. Fu successivamente vice segretario generale dell'Amministrazione provinciale di Forl\u00ec, dal 1953 consigliere comunale della DC, dal 1958 fino al 1976 deputato occupandosi in particolare di agricoltura, turismo e pubblica amministrazione. Dal 1973 al 1979 svolse anche l'incarico di vicesegretario amministrativo nazionale della DC.\nDal 1967 al 1976 \u00e8 stato presidente della Libertas Pallacanestro Forl\u00ec. \nDal 1968 al 1986 (l'anno della morte) fu presidente dell'Unione provinciale di Forl\u00ec della Confederazione Cooperative Italiane, svilupp\u00f2 il movimento cooperativo \"bianco\" nella Romagna, ebbe anche incarichi a livello nazionale incrementando in particolare quel settore cooperativo che si rivolge alla scuola e alla solidariet\u00e0 verso l'handicap.\nNel 1982 Mattarelli assunse, su invito della Conferenza episcopale italiana, la direzione del Centro italiano di turismo sociale, nel 1983 fu nominato dalla Santa Sede amministratore delegato della \"Peregrinatio romana ad Petri sedem\", dal 1984 fu il primo presidente del Comitato promotore \u201cIncontri Internazionali Diego Fabbri\u201d.\nMentre si trovava a Firenze per un convegno, il 24 ottobre 1986 fu colpito da un ictus e mor\u00ec il giorno successivo.\nUn anno dopo la sua scomparsa, nel 1987, fu intestato a suo nome il \"Consorzio nazionale della cooperazione sociale Gino Mattarelli\".\nA Gino Mattarelli \u00e8 pure intitolata una scuola elementare a Fratta Terme, frazione di Bertinoro. "}
{"id": "4406655", "revid": "3115", "url": "https://it.wikipedia.org/wiki?curid=4406655", "title": "Glutarimmide", "text": "La glutarimmide \u00e8 un'immide a struttura ciclica dove il gruppo -NH- \u00e8 in posizione alfa rispetto a due carbonili C=O, ci\u00f2 conferisce un carattere di acido debole al gruppo amminico. La molecola rappresenta la struttura base delle \"glutarimmidi\" (o \"derivati glutarimmidici\"), classe di molecole ad azione anticonvulsivante usate nella cura dell'epilessia come la talidomide e la glutetimide."}
{"id": "4406656", "revid": "1501558", "url": "https://it.wikipedia.org/wiki?curid=4406656", "title": "Le Aquile della steppa", "text": "Le Aquile della steppa \u00e8 un romanzo di Emilio Salgari, scritto e pubblicato in 33 puntate fra il 1905 ed il 1906 sul giornale \"Per terra e per mare\" da lui stesso diretto.\nTrama.\nL'inizio \u00e8 \"in medias res\": un \"mestvire\" (cantastorie) sta tentando di sfuggire all'inseguimento di un intero villaggio del popolo dei Sarti, ma il possente Tabriz monta a cavallo, lo raggiunge e lo fa prigioniero. Scopriamo che il \"mestvire\" \u00e8 il capo di una pericolosa organizzazione di banditi, le \"Aquile della steppa\", che poche ore prima avevano rapito e portato via la giovane Talm\u00e0, proprio durante la cerimonia di nozze che la doveva destinare in sposa a Hossein, il nipote di Giah Agha, uno dei pi\u00f9 potenti \"beg\" (capi) della steppa. Il \"mestvire\" \u00e8 ricondotto nel villaggio e ucciso con un temibile metodo di tortura. A questo punto inizia un lungo flashback che spiega come il rapimento sia stato organizzato dal cugino di Hossein, Abei, invidioso della bellezza, della forza e della fortuna del suo parente. Il piano di Abei \u00e8 quello di rapire Talm\u00e0 con l'aiuto delle Aquile della steppa, per poi fuggire e sposare lui stesso la giovane. Il piano per\u00f2 non riesce del tutto, perch\u00e9 le Aquile incontrano una resistenza pi\u00f9 tenace del previsto da parte dei servi di Talm\u00e0, e sono costrette a rinviare il rapimento al giorno successivo, quello delle nozze. Il rapimento riesce effettivamente, ma Abei non ha occasione di allontanarsi assieme alle Aquile, venendo quindi costretto a rimanere presso il \"beg\" e presso suo cugino facendo buon viso a cattivo gioco (non mancando per\u00f2 di destare alcuni sospetti nel \"beg\").\nUna spedizione viene subito organizzata per andare ad inseguire le Aquile: vi prendono parte anche Hossein col suo fedele aiutante Tabriz, ed anche Abei (che il \"beg\" ordina di tenere d'occhio). La comitiva parte alla volta della cittadina di Kitab, dove, secondo le informazioni raccolte, si sarebbero dirette le Aquile con Talm\u00e0. Una volta giunti nella cittadina tuttavia insorge una complicazione, perch\u00e9 i russi stringono d'assedio Kitab (per punire il suo \"beg\" che si era ribellato), costringendo quindi Hossein, Tabriz ed Abei a rimanere entro le mura e combattere, mentre Talm\u00e0 era stata condotta dalle Aquile su una montagna vicina pochi istanti prima che venissero chiuse le porte della citt\u00e0. Le sorti della battaglia volgono a favore degli assedianti, e cos\u00ec Hossein e i suoi decidono di tentare una sortita disperata per oltrepassare le linee nemiche e uscire dalla citt\u00e0: \u00e8 qui che Abei coglie un'occasione molto propizia per mettere fuori gioco suo cugino e Tabriz, sparandogli alle spalle e consegnandoli di fatto quindi alla merc\u00e9 dei russi; inoltre riesce ad infilare nella tasca di Hossein dei falsi documenti compromettenti che proverebbero che Hossein sia una spia. Abei riesce cos\u00ec a fuggire, prende in consegna Talm\u00e0 e fa ritorno presso il villaggio di Giah Agha per sposarla, convinto ormai che Hossein sia morto o quantomeno deportato in Siberia (la sorte dei nemici politici dei russi). \nHossein e Tabriz tuttavia sono rimasti solo feriti dai colpi di pistola di Abei, e una volta curati dai russi, vengono condotti prigionieri verso una citt\u00e0 a qualche miglio di distanza da Kitab. Durante la traversta della steppa si scatena la burana, una devastante tempesta di sabbia che travolge la carovana dei russi e permette ai due protagonisti di fuggire e mettersi in salvo nel trambusto generale. Hossein e Tabriz cominciano cos\u00ec il lungo percorso a piedi per tornare al proprio villaggio; non sono soli, tuttavia: ben presto si unisce a loro Karawal, un'Aquila della steppa travestita da \"loutis\" (ammaestratore di scimmie, molto comuni nella steppa), messasi sulle tracce dei due per accertarsi che fossero davvero morti, e nel caso in cui non lo fossero provvedere egli stesso. Il \"loutis\", che dichiara di conoscere molto bene la steppa, conduce i protagonisti verso una stazione di pescatori sul fiume Amu Darya dove era d'accordo con i soldati uzbeki: questi avrebbero atteso l\u00ec l'arrivo di Hossein e Tabriz per poi prenderli d'assalto ed eliminarli. L'imboscata per\u00f2 fallisce, perch\u00e9 i protagonisti trovano un'insperata e nascosta via di fuga sotterranea, con la quale riescono a portarsi alle spalle del drappello di uzbeki e disperderlo cannoneggiandolo a sorpresa. Fatto ci\u00f2, non resta che fare ritorno presso il villaggio del \"beg\", dove una volta giunti, Giah Agha capisce di essere stato ingannato da Abei e lo uccide. Hossein pu\u00f2 cos\u00ec sposare la sua amata Talm\u00e0.\nPersonaggi.\nNel libro appare una discreta quantit\u00e0 di personaggi, anche se la maggior parte viene solo nominata oppure ha uno spazio modesto, come il \"beg\" di Kitab o Sagadska (un capo trib\u00f9 della steppa). A tratti pu\u00f2 quasi essere considerata come un personaggio anche la steppa, che nella parte finale del libro si oppone all'incedere dei protagonisti con le sue privazioni dettate dall'assenza di acqua e cibo, dal sole cocente e dalla presenza di animali feroci. Non svolge tuttavia un ruolo costante di antagonista come accade ad esempio in \"Al Polo Australe in velocipede\", dove l'Antartide \u00e8 il vero antagonista della vicenda, opponendosi strenuamente al compimento della missione da parte dei protagonisti.\nTemi e caratteristiche.\nLa struttura del libro \u00e8 molto particolare rispetto al resto della produzione salgariana: difatti, dopo un inizio concitato nel mezzo di una caccia all'uomo, comincia un lunghissimo flashback che dura dal secondo al decimo capitolo, in cui spiegano gli eventi che hanno portato al rapimento di Talm\u00e0. In Salgari i flashback sono solitamente rarissimi e perlopi\u00f9 di molto breve durata; l'unico precedente di una certa consistenza \u00e8 \"Il capitano della Djumna\" del 1897. Inoltre nel capitolo III il falso \"mestvire\" si esibisce nel racconto di una lunga storia d'amore, che va quindi a costituire una \"storia nella storia\" per prolungare l'attesa dello spettatore, altra tecnica poco esplorata da Salgari.\nNel libro vi \u00e8 una netta prevalenza degli ambienti esterni, principalmente della steppa.\nTema fondamentale del libro \u00e8 la rivalit\u00e0 fra due uomini per la stessa donna, cos\u00ec come avviene per moltissime altre opere dello scrittore veronese. La conclusione vede come sempre la vittoria del buono e la punizione del cattivo.\nNel primo capitolo, troviamo la descrizione (e l'esecuzione) di uno dei molti metodi di tortura presenti nei libri di Salgari: in questo caso, il \"mestvire\" viene inserito in una buca con mani e piedi legati per non permettergli di uscire; in seguito si riempie la buca di gesso e ci si versa sopra dell'acqua, in modo che al contatto con essa il gesso si espanda fino a soffocare la persona rinchiusa nella buca. La spettacolarit\u00e0 del primo capitolo (che si apre con l'inseguimento del \"mestvire\" stesso) si spiega anche per questioni meno letterarie e pi\u00f9 promozionali: doveva servire per accattivarsi l'interesse dei lettori del giornale.\nIl libro, come peculiare dell'autore, presenta qua e l\u00e0 digressioni sull'ambiente dove si svolge la vicenda e su storia e tradizioni delle popolazioni coinvolte; in particolare, ampio risalto \u00e8 dato alla celebrazione dei matrimoni nella steppa turchestana, visto anche che il matrimonio (interrotto) tra Hossein e Talm\u00e0 \u00e8 all'origine dell'intera storia. Un particolare curioso viene dal fatto che secondo la tradizione descritta da Salgari, una delle fasi salienti di questi matrimoni \u00e8 l'inscenazione di un rapimento della sposa da parte dei suoi parenti, con lo sposo che dovr\u00e0 andare a riprendersela \"combattendo\" contro di loro: in questo caso questa tradizione anticipa quello che avverr\u00e0 poi per davvero, cio\u00e8 il rapimento di Talm\u00e0 da parte non dei genitori ma delle Aquile della steppa, con Hossein che dovr\u00e0 combattere per davvero per liberarla.\nElemento ricorrente nell'arco del libro \u00e8 l'assedio: se ne trovano ben cinque, ovvero l'assedio della casa di Talm\u00e0 da parte delle Aquile, l'assedio di Kitab da parte dei russi, l'assedio ai danni di Karawal attuato da due animali feroci nell'oasi, l'assedio condotto dai leoni contro i protagonisti nella steppa, e infine l'assedio da parte dell'esercito uzbeko alla capanna dove si trovano Hossein e Tabriz.\nAnche in quest'opera Salgari non perde occasione di esprimere la sua disapprovazione verso le grandi potenze imperialiste europee: vittima dei suoi attacchi \u00e8 stavolta la Russia zarista, dato che \"l'avida zampa dell'orso moscovita\" tenta nelle pagine del libro di estendere la propria influenza sulla steppa centroasiatica. In numerose occasioni Salgari riprende quest'immagine per criticare le ingerenze russe sull'autonomia dei popoli della steppa.\nNel libro \u00e8 presente un'inconsueta (per Salgari) scena di vampirismo, sebbene mascherato: dopo la tempesta di sabbia, Hossein rischia di morire di disidratazione, e per rimetterlo un po' in forze, Tabriz decide di aprirsi una vena e obbliga il suo padrone a berne il sangue.\nIl libro si chiude con la scena della vendetta ai danni di Abei e non si spinge fino a raccontare il nuovo matrimonio tra Hossein e Talm\u00e0, anche perch\u00e9 questo era gi\u00e0 stato raccontato (seppur finito male) nella prima parte del libro.\nA questo romanzo potrebbe essersi liberamente ispirato il regista Amerigo Anton per il suo film \"I predoni della steppa\" del 1964, con Ombretta Colli e Moira Orfei.\nIncongruenze salgariane.\nI refusi e le incongruenze tra quanto affermato in un punto del libro e quanto affermato in un altro, dovuti alla fretta con cui Salgari doveva terminare i propri libri per onorare i vari contratti firmati con diversi editori, compaiono qui in quantit\u00e0 ancora maggiore che in molte altre sue opere. La confusione viene fatta principalmente sulla distanza fra la casa di Talm\u00e0 e la tenda del \"beg\" Giah Agha (linea sulla quale si sviluppano tutti i movimenti dei primi dieci capitoli del libro). Il \"mestvire\" (che \u00e8 il capo delle Aquile) parte dalla tenda del \"beg\" a piedi perch\u00e9 deve comunicare alle Aquile l'ordine di attaccare la casa di Talm\u00e0; Salgari dice che la distanza tra i due luoghi \u00e8 di due ore a cavallo, quindi non si spiega come sia possibile che il \"mestvire\" a piedi arrivi a casa di Talm\u00e0 molte ore prima di Hossein, che parte a cavallo solo un'ora dopo il \"mestvire\". Inoltre nel capitolo V Hossein e Tabriz, secondo quanto affermato da Salgari, si trovano a un quarto d'ora di strada dalla casa di Talm\u00e0; peccato che poche righe dopo si dica che i due cavalieri hanno successivamente cavalcato un'altra mezz'ora e senza ancora arrivare nei pressi dell'abitazione, per poi percorrere a piena velocit\u00e0 ancora molte miglia prima di raggiungere la casa della promessa sposa.\nSempre in questo capitolo si verificano anche due fenomeni molto strani: Hossein e Tabriz odono dei colpi d'archibugio nonostante si trovino a tre miglia di distanza dal posto dove sono stati sparati e soprattutto siano nel mezzo di una bufera di sabbia. Poco pi\u00f9 avanti i due fanno l'incontro di una banda di lupi: dapprima i lupi non li attaccano perch\u00e9 secondo Salgari sanno di non poter competere in velocit\u00e0 con i due cavalli montati dai protagonisti; poco dopo per\u00f2 appena i protagonisti si allontanano i lupi si lanciano al loro inseguimento, riuscendo persino a tenere il loro passo.\nAnche le tempistiche del matrimonio sono poco chiare: i vari riti sono terminati al tramonto, momento in cui \u00e8 avvenuto il rapimento di Talm\u00e0. Successivamente si sono verificati i seguenti avvenimenti: inseguimento infruttuoso delle Aquile che avevano rapito Talm\u00e0, ritorno al villaggio dei Sarti, ricerca del \"mestvire\", inseguimento del \"mestvire\" e suo supplizio. Nonostante ci\u00f2, dopo tutti questi fatti, nel capitolo X c'\u00e8 ancora il tramonto (\"l'oscurit\u00e0 cominciava a invadere la stanza\").\nNel 19\u00ba capitolo le truppe dell'esercito uzbeko hanno l'ordine di vigilare attentamente su Hossein e Tabriz fatti prigionieri, eppure poche righe dopo i due discorrono tranquillamente e ad alta voce fra loro, preparando un piano di fuga. Nel capitolo XXII si assiste a questo dialogo tra Tabriz e Hossein: \"E se le Aquile le avesse assoldate lui [Abei]? Hai pensato a questo, mio signore?\" [...] \"Tabriz, quale spina mi cacci nel cuore?\". Il problema \u00e8 che solo qualche riga pi\u00f9 indietro i due avevano dato per scontato che il mandante fosse proprio Abei.\nPiccola svista anche nel capitolo XV: i russi stanno per distruggere le ultime difese di Kitab, e Salgari afferma che \"Un improvviso scoramento si era impadronito degli assalitori\"; naturalmente lo scoramento si era in realt\u00e0 impadronito degli assaliti ormai sconfitti."}
{"id": "4406658", "revid": "767487", "url": "https://it.wikipedia.org/wiki?curid=4406658", "title": "Only in the Way", "text": "Only in the Way \u00e8 un cortometraggio muto del 1911. Il nome del regista non viene riportato.\nTrama.\nUna ragazzina paralizzata vive in casa, dividendo il suo affetto tra i genitori e la nonna, che lei ama profondamente. Ma i genitori non possono sopportare l'anziana donna e la piccola ne soffre.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Motion Picture Distributors and Sales Company, usc\u00ec nelle sale cinematografiche statunitensi il 31 gennaio 1911.\nCopia della pellicola, un positivo 35\u00a0mm, viene conservata negli archivi della Library of Congress. Il cortometraggio, masterizzato, \u00e8 stato inserito in un'antologia curata dalla Thanhouser Company Film Preservation dal titolo \"The Thanhouser Collection DVD Volumes 1, 2 and 3 (1911-1916)\", un DVD in NTSC della durata complessiva di 262 minuti originariamente distribuito in versione VHS."}
{"id": "4406659", "revid": "879070", "url": "https://it.wikipedia.org/wiki?curid=4406659", "title": "Centrophorus acus", "text": ""}
{"id": "4406660", "revid": "1005847", "url": "https://it.wikipedia.org/wiki?curid=4406660", "title": "Classe Bonaria", "text": "La classe Bonaria \u00e8 costituita da due navi tipo \"Cruise-Ferry\" gemelle costruite tra il 2001 ed il 2002 dalla Fincantieri di Sestri Ponente.\nCaratteristiche.\nLe unit\u00e0 della \"classe Bonaria\" possono essere classificate come \"fast cruise ferries\": questa tipologia di navi prevede degli elevati comfort di bordo per i passeggeri, garantendo numerosi servizi tipici delle navi da crociera. Infatti, le due unit\u00e0 dispongono di 190 cabine e 108 poltrone e possono trasportare 1922 passeggeri con 110 autovetture e circa 140 semirimorchi, oppure 730 autovetture. Dispongono di 3 bar, un self service, un ristorante, una discoteca e una piscina all'aperto.\nPropulsione.\nGrazie a 4 motori diesel W\u00e4rtsil\u00e4 16V46C che erogano 67.200 kW di potenza, le navi possono raggiungere a pieno carico la velocit\u00e0 di crociera di 29 nodi e massima di 31 nodi. Tali prestazioni tuttavia, non vengono utilizzate per limitare i consumi di gasolio. Rispetto alle navi quasi gemelle di classe Bithia, \"Amsicora\" e \"Bonaria\" dispongono di motori pi\u00f9 potenti di ben 15.000\u00a0kW.\nServizio.\nLa \"Olympia Palace\", prima unit\u00e0 della classe, entr\u00f2 nella flotta della Minoan Lines l'11 dicembre 2001 sulla rotta pi\u00f9 importante per la compagnia, la Patrasso - Gomenizza - Ancona, grazie all'elevata velocit\u00e0 della nave e alla grande capacit\u00e0 merci di 2.000 metri lineari.\nIl 10 maggio 2002 fu il turno dell\"'Europa Palace\", che affianc\u00f2 la gemella sulla medesima rotta garantendo il collegamento fra Grecia e Italia centrale in 18 ore. Le due unit\u00e0 servirono anche la rotta Candia - Pireo tra la penisola greca e l'isola di Creta.\nDal 2009 i traghetti vennero spostati sulla rotta Patrasso - Gomenizza - Venezia, in seguito all'entrata in servizio di unit\u00e0 pi\u00f9 grandi come le gemelle \"Cruise Olympia\" e \"Cruise Europa\" che presero il posto sulla rotta da e per Ancona.\nDurante la crisi economica del 2008 che attanagli\u00f2 l'Europa ed in particolare la Grecia, e ad una conseguente perdita di traffico merci e passeggeri tra Italia e Grecia, la Minoan Lines decise nel 2012 di chiudere la rotta da e per Venezia lasciando le due navi in disarmo o in rinforzo ad altre linee, mettendole di fatto sul mercato.\nNell'estate 2012 vennero noleggiate dalla Tirrenia - CIN con lo scopo di sostituire i vecchi e lenti traghetti della classe Strade Romane sulla rotta tra Civitavecchia e Cagliari, rilanciando cos\u00ec l'immagine della nuova compagnia appena privatizzata.\nLe due navi giunsero ai cantieri navali Palumbo di Messina il 19 luglio 2012 per le certificazioni e il cambio nome, ma la fretta di mettere la coppia di traghetti in linea per l'esodo estivo fece s\u00ec che le imbarcazioni rimasero con la livrea bianca a righe rosse della Minoan Lines, con l'aggiunta del logo blu Tirrenia sulle fiancate e della T sul fumaiolo.\nLa tratta Civitavecchia - Cagliari venne cos\u00ec coperta in 11 ore contro le 15/16 ore delle vecchie navi. Tuttavia, la rotta non venne percorsa alla potenziale velocit\u00e0 di crociera della nave (circa 30 nodi) per via degli elevati consumi che, sommati ad un traffico passeggeri e merci non elevato ed a tassazioni imposte dal Ministero dei trasporti, l'avrebbero resa antieconomica. Per cui la linea venne percorsa ad una velocit\u00e0 pi\u00f9 modesta compresa tra i 21 e i 22 nodi, impiegando solo due dei quattro motori disponibili.\nLe due navi nei mesi di bassa stagione vengono dirottate su altre rotte, come la Civitavecchia - Olbia e la Genova - Porto Torres, rotte dove si rende necessaria una maggiore capienza merci, spostando di conseguenza le unit\u00e0 tipo Bithia, con inferiore capacit\u00e0 di carico su Cagliari.\nOrigine dei nomi.\nL'Olympia Palace fa riferimento all'omonima citt\u00e0 dell'antica Grecia, sede dei giochi olimpici.\nL'unit\u00e0 Europa Palace, invece, trae ispirazione dalla mitologia greca. Europa era figlia di Agenore e secondo il mito venne abusata da Zeus, per poi diventare la prima regina di Creta.\nI nomi assegnati sotto la gestione Tirrenia CIN, fanno riferimento alla cultura Sarda. Amsicora fu un militare latifondista cartaginese della Sardegna che condusse la rivolta antiromana del 215 a.C., mentre \"Bonaria\" si riferisce a \"Nostra Signora di Bonaria\", patrona della Sardegna e dei naviganti, ovvero la madre di Ges\u00f9."}
{"id": "4406661", "revid": "709406", "url": "https://it.wikipedia.org/wiki?curid=4406661", "title": "Glutarimide", "text": ""}
{"id": "4406662", "revid": "104458", "url": "https://it.wikipedia.org/wiki?curid=4406662", "title": "Fanny Welle-Strand Horn", "text": ""}
{"id": "4406663", "revid": "1543377", "url": "https://it.wikipedia.org/wiki?curid=4406663", "title": "La lepre e la tartaruga (gioco da tavolo)", "text": "La lepre e la tartaruga (\"Hare and Tortoise\") \u00e8 un gioco da tavolo in stile tedesco di David Parlett e pubblicato per la prima volta in Inghilterra nel 1973 dalla Intellect Games. Nel 1978 venne pubblicato dalla Ravensburger in Germania, dove ebbe un enorme successo. Da allora ha venduto 2 milioni di copie in almeno dieci lingue. In italia \u00e8 stato pubblicato dalla Ravensburger nel 1984.\nAmbientazione.\nIl gioco \u00e8 basato sulla favola di Esopo \"La lepre e la tartaruga\" nella quale la tartaruga e la lepre decidono di gareggiare. La tartaruga vince la gara grazie alla sua astuzia, mentre la lepre fallisce perch\u00e9 sicura del suo vantaggio si fece un sonnellino durante la gara. La morale della storia \"lenta e costante vince la gara\" viene incorporata nelle meccaniche di gioco.\nIl titolo tedesco \"Hase und Igel\" (\"La lepre e il porcospino\") deriva dall'omonima favola tedesca resa popolare dai fratelli Grimm, nella quale \u00e8 un porcospino a gareggiare contro la lepre e vince perch\u00e9 sua moglie \u00e8 presente all'arrivo e la lepre la scambia per il suo avversario nella corsa.\nRegole.\nIl gioco usa una meccanica, nuova per l'epoca: fino ad allora il movimento dei pezzi in un gioco di percorso era in genere determinato dal lancio dei dadi. In \"La lepre e la tartaruga\" i giocatori giocano carte raffiguranti carote (la moneta del gioco) per muoversi in avanti: pi\u00f9 caselle si vuole muovere e pi\u00f9 carote si devono pagare. Il costo aumenta in progressione aritmetica:\nI giocatori ottengono carte-carota in diversi modi, principalmente muovendosi indietro su particolari caselle raffiguranti le tartarughe (10 carote per ogni casella).\nQuesta meccanica di gioco crea una gara interessante e dinamica fino alla fine, senza un leader definito. I giocatori iniziano il gioco con 65 carote, il percorso \u00e8 composto da 65 caselle, non ci sono caselle generiche, ad ognuna \u00e8 associato qualcosa, una casella \"lepre\" permette la pesca di una carta fortuna, una casella \"carote\" permette di ottenere carote extra per ogni turno saltato, ec..\nIl fattore fortuna pu\u00f2 essere completamente eliminato dal gioco, mediante un accordo tra i giocatori a non fermarsi sulle caselle \"lepre\".\nUn solo precedente di gioco di percorso strategico \u00e8 conosciuto: \"Bantu\" pubblicato dalla Parker Brothers nel 1955, che comunque non serv\u00ec come modello per \"La lepre e la tartaruga\".\nPremi e riconoscimenti.\nNel 1979 ha vinto la prima edizione del prestigioso premio Spiel des Jahres. La versione olandese ha vinto il \"Speelgoed van het jaar\" (giocattolo dell'anno) sempre nel 1979."}
{"id": "4406664", "revid": "281901", "url": "https://it.wikipedia.org/wiki?curid=4406664", "title": "Deserto di Piscinas", "text": ""}
{"id": "4406667", "revid": "436907", "url": "https://it.wikipedia.org/wiki?curid=4406667", "title": "Office of Strategic Influence", "text": "Office of Strategic Influence \u00e8 il primo album in studio del gruppo musicale statunitense OSI, pubblicato il 18 febbraio 2003 dalla Inside Out Music.\nIl disco \u00e8 stato registrato nel mese di giugno 2002 ed \u00e8 stato missato nell'agosto 2002 presso i Carriage House Studios di Stamford, nel Connecticut."}
{"id": "4406669", "revid": "177967", "url": "https://it.wikipedia.org/wiki?curid=4406669", "title": "Deborah (brano musicale)", "text": "Deborah \u00e8 un brano musicale composto da Vito Pallavicini (testo) e Giorgio Conte con Pino Massara (musica), classificatosi al 4\u00ba posto al Festival di Sanremo 1968 nell'interpretazione in abbinamento di Fausto Leali e Wilson Pickett.\nStoria.\nDopo il grande successo di \"A chi\", Leali debutta al Festival presentando, in coppia con lo statunitense Pickett, un brano il cui titolo sarebbe divenuto anche il nome della figlia avuta da Milena Cant\u00f9.\n45 giri.\nDopo il Festival escono il disco di Leali (prodotto dalla Ri-Fi) contenente il brano, abbinato a \"Non importa se\" come lato B e quello di Pickett (prodotto dalla Atlantic) contenente il brano, abbinato a \"Down by the sea\" sempre come retro.\nSarebbe stato comunque il singolo di Pickett ad ottenere il migliore riscontro, raggiungendo il 6\u00ba posto nella hit parade dell'epoca dei pi\u00f9 venduti in Italia.\nTraduzioni.\nNel 1968 il brano \u00e8 eseguito in spagnolo dai Los Catinos (Belter, 07-415), inserito nella raccolta del 1999 \"Singles Collection\" (Graffiti, 32-785); il gruppo \u00e8 conosciuto proprio per le cover dei brani pubblicati originariamente in italiano.\nEsecuzioni.\nNel 2010 la Halidon (GC04), pubblica una compilation (3 cd) con la versione strumentale di \"Deborah\" eseguita dall'Orchestra di Gianfranco Intra."}
{"id": "4406670", "revid": "287204", "url": "https://it.wikipedia.org/wiki?curid=4406670", "title": "Dieci martiri (ebraismo)", "text": "L'evento storico chiamato Dieci Martiri (ebraico: \u05e2\u05e9\u05e8\u05ea \u05d4\u05e8\u05d5\u05d2\u05d9 \u05de\u05dc\u05db\u05d5\u05ea, \"Aseret Harugei Malchut\") si riferisce, nella storia degli ebrei, al gruppo dei dieci rabbini che vivevano durante l'era della Mishnah, tra cui il molto noto Rabbi Aqiva, e che furono martirizzati dai romani nel periodo della distruzione del Secondo Tempio. Sebbene tutti e dieci non avrebbero potuto essere uccisi allo stesso tempo (dato che due dei rabbini elencati erano vissuti ben prima degli altri otto) sono elencati insieme, in un poema drammatico noto come \"Eleh Ezkerah\", recitato in due importanti festivit\u00e0 ebraiche, per suscitare il giusto spirito del giorno celebrato, momento di riflessione e speranza di redenzione a fronte di attacchi alla fede ebraica.\nIl termine \"martirologia\" viene inoltre usato per la storia delle morti (martirio) di numerosi altri rabbini (incluso il gi\u00e0 citato Rabbi Akiva) da parte dei romani; la storia \u00e8 letta sia durante lo Yom Kippur che a Tisha b'Av. Le morti furono atroci e cruente, con alcuni dei martiri avvolti nei rotoli della Torah e poi bruciati vivi, come torce umane. Tali rabbini sono vissuti in un periodo di diverse centinaia di anni, e le loro storie sono presentate come una trama dei romani per indebolire gli ebrei distruggendone la leadership ebraica.\nIl martirologio ebraico si concentra inizialmente e simbologicamente sui martiri ebrei di et\u00e0 ellenistica, conoscendo poi picchi in diversi periodi (70, 135, 1096, 1349, 1492, 1648) e il suo culmine nel XX secolo (1933-45) con la Shoah. \nStoria.\nNella storia, l'imperatore romano Adriano decide di martirizzare 10 rabbini, come 'punizione' per i 10 fratelli elencati nella Torah che vendettero il fratello minore Giuseppe in Egitto (). L'imperatore si giustifica dicendo che la pena contemplata dagli ebrei stessi per questa azione, \u00e8 la morte (secondo la Legge ebraica, uno che rapisce un suo compagno ebreo e lo vende in schiavit\u00f9 \u00e8 punito con la morte. Ci\u00f2, tuttavia, non consente di punire i discendenti al posto dei loro avi colpevoli), e sebbene questo reato abbia avuto luogo quasi duemila anni prima, i dieci rabbini uccisi secondo Adriano sono \"proprio le persone adatte\" a rettificare questo crimine.\nSecondo il poema, i primi due da \"giustiziare\" furono Rabban Shimon ben Gamliel e il rabbino Ismaele, che era il Kohen Gadol (Sommo Sacerdote). Shimon ben Gamliel fu decapitato, e, mentre il rabbino Yishmael piangeva, la figlia del governatore romano ambiva Rabbi Ismaele per la sua bellezza fisica. Quando le fu detto che doveva essere giustiziato anche lui, chiese che la pelle del suo capo venisse scorticata mentre era in vita, in modo che potesse impagliarla e guardarlo in viso.\nIl martire pi\u00f9 conosciuto \u00e8 Rabbi Akiva, che fu torturato con pettini di ferro sulla pelle. Nonostante il dolore lo consumasse, fu ancora in grado di proclamare la Divina Provvidenza nel mondo recitando lo Shem\u00e0, gridandone la finale \"Echad\" (\"Uno\").\nUn altro saggio martirizzato fu Rabbi Haninah ben Teradion, che fu avvolto in un rotolo della Torah e bruciato vivo. Gli fu imbottito il petto di lana umida per assicurare che non morisse presto. Mentre veniva arso, disse ai suoi studenti che riusciva a vedere le lettere della Sacra Torah \"volare in alto\" verso il cielo.\nGli altri citati nel poema sono Rabbi Hutzpit l'Interprete (cos\u00ec chiamato perch\u00e9 interpretava i discorsi del Rosh Yeshiva - il capo della Yeshivah - per il popolo ebraico che non riusciva a seguirne tutte le parole); Rabbi Eleazar ben Shammua; Rabbi Hanina ben Hakinai; Rabbi Jeshbab lo Scriba; Rabbi Judah ben Dama; e Rabbi Judah ben Baba.\nParte della liturgia di Yom Kippur.\nQuesto poema \u00e8 meglio conosciuto come parte del recital \"musaf\" di Yom Kippur nel rituale aschenazita. \u00c8 stato inserito in questi servizi liturgici per ricordare quale grave impatto la perdita di tante \"colonne dell'Ebraismo\" abbia potuto avere sul popolo ebraico. Come tale, \u00e8 diventato uno dei \"punti salienti\" della festivit\u00e0, come momento di riflessione per la congregazione sulla propria vita e sui sacrifici che sono stati fatti per il loro bene. Una poesia simile, intitolata \"Arzei haLevanon\", \u00e8 recitata come uno dei \"Kinot\" durante Tisha b'Av. \nI \"kinnot\" (; anche \"kinnos\", \"kinoth\", \"qinot\", \"qinoth\"; singolare: \"kinah\" o \"qinah\") sono canti funebri (poemi tristi) o elegie tradizionalmente recitate dagli ebrei durante il Tisha b'Av per rimpiangere la distruzione del Secondo Tempio di Gerusalemme e altre tragedie della storia ebraica, tra cui le Crociate e l'Olocausto. I Kinnot sono recitati nella notte di Tisha b'Av dopo la lettura del Libro delle Lamentazioni, anch'esso chiamato \"Kinnot\" durante l'era talmudica (cfr. per es. Bava Batra 14b), prima che assumesse il nome pi\u00f9 noto \"Eikhah\" (, \u02be\u0113kh\u0101(h)). Il termine viene anche usato per il canto funebre o lamentazione, specialmente \"cantato\" dalle donne ebree in lutto.\nIn tempi moderni.\nIn epoca contemporanea, la morale di questo poema ha assunto un nuovo significato con la morte di milioni di ebrei durante l'Olocausto. Molti ebrei seguirono l'esempio di Rabbi Akiva, recitando lo Shema mentre venivano condotti alle camere a gas. Nel 1972 una connessione liturgica fu esplicitata nella \"Mahzor per Rosh Hashanah e Yom Kippur\", un progetto dell'Assemblea Rabbinica, che \u00e8 l'associazione rabbinica primaria dell'Ebraismo conservatore. In una laboriosa rifinitura del testo tradizionale, il martirologio \u00e8 stato intessuto a materiale di Haim Nachman Bialik, Hillel Bavli, e di altre fonti, che collegano le persecuzioni romane a persecuzioni successive, come quelle degli zar russi e del nazismo. Il martirologio culmina con una versione speciale del Kaddish funebre che nomina i siti di persecuzione e quelli di eccellenza ebraica.\nQiddush haShem.\n\"Qiddush haShem\" (ebraico \u05e7\u05d9\u05d3\u05d5\u05e9 \u05d4\u05e9\u05dd: \"santificazione del nome\") \u00e8 un precetto dell'Ebraismo. Include la santificazione del nome di Dio da parte di coloro che si rendono santi.\nBibbia ebraica.\nLa frase \"santificazione del Nome\" non si verifica nella Bibbia ebraica, ma l'istruzione di \"santificare il Suo Nome\" e viceversa di \"Non profanare il Suo Nome\" () \u00e8 espresso frequentemente (cfr Chillul haShem). Qualsiasi azione dell'ebreo che faccia onore a Dio, Gli sia di rispetto e di gloria, \u00e8 considerata santificazione del suo Nome; mentre qualsiasi comportamento o azione che disonori, danneggi o insulti il Nome di Dio e la sua Torah, sono considerati un \"Chillul haShem\" (profanazione del Nome).\nQedoshim.\nIl martirio durante la persecuzione di Adriano viene chiamato \"santificazione del Nome\" in Bavli Berachot 20a e Midrash Tehillim. L'atto ultimo di santificazione del Nome avviene quando l'ebreo \u00e8 pronto a sacrificare la vita piuttosto che trasgredire una qualsiasi delle tre leggi cardinali di Dio, che proibiscono l'adorazione degli idoli (Avodah Zarah, culto straniero,), commettere certi atti sessuali (come l'incesto o l'adulterio), o commettere un omicidio.\nGli ebrei che furono uccisi o esiliati da Spagna e Portogallo dall'Inquisizione spagnola o portoghese perch\u00e9 non rinunciavano alla loro religione, sono chiamati santi, perch\u00e9 hanno realizzato il comandamento di non passare all'idolatria e hanno cos\u00ec santificato il nome di Dio.\nUn altro modo per essere considerato \"qedoshim\" \u00e8 di essere ucciso perch\u00e9 ebreo, anche se non obbligati a convertirsi o comunque dissociarsi dalla fede ebraica: gli ebrei assassinati durante l'Olocausto perch\u00e9 erano ebrei sono considerati \"qedoshim\"."}
{"id": "4406674", "revid": "1442080", "url": "https://it.wikipedia.org/wiki?curid=4406674", "title": "La tramontana", "text": "La tramontana \u00e8 un brano musicale composto da Daniele Pace e Mario Panzeri, classificatosi al 5\u00ba posto del Festival di Sanremo 1968 nell'interpretazione di Gianni Pettenati ed Antoine.\n45 giri.\nDopo il Festival viene pubblicato il singolo del cantante francese contenente il brano e \"Voglio andare in guerra\"., mentre per Pettenati il disco si intitola La Tramontana/Voglio tornare a casa mia.\nTraduzioni.\nUna versione in spagnolo del brano \u00e8 incisa dal gruppo Los Catinos, conosciuti proprio per delle cover in spagnolo di canzoni italiane, nel 1968, con il titolo in italiano (Belter, 07-417), testo di Jos\u00e9 Carreras, inserita nella raccolta del 1999 dal titolo \"Singles Collection\" (Graffiti, 32-785).\nClassifiche.\nIl 45 giri di Antoine ottiene un successo inatteso, raggiungendo il 1\u00ba posto nella hit parade dei pi\u00f9 venduti in Italia.\nClassifica settimanale miglior posizione.\nAlla seconda settimana passa alla prima posizione in classifica e vi rimane per 5 settimane."}
{"id": "4406690", "revid": "311148", "url": "https://it.wikipedia.org/wiki?curid=4406690", "title": "Misurata Marittima", "text": ""}
{"id": "4406691", "revid": "481666", "url": "https://it.wikipedia.org/wiki?curid=4406691", "title": "The Tomboy", "text": ""}
{"id": "4406692", "revid": "290023", "url": "https://it.wikipedia.org/wiki?curid=4406692", "title": "In cerca di te", "text": ""}
{"id": "4406693", "revid": "120829895", "url": "https://it.wikipedia.org/wiki?curid=4406693", "title": "Caso di studio", "text": "Il caso di studio (oppure caso studio) \u00e8 un metodo di ricerca utilizzato, nell'ambito di questioni complesse, per estendere l'esperienza o rafforzare ci\u00f2 che \u00e8 gi\u00e0 noto da precedenti ricerche. Viene impiegato in diverse aree della scienza, in particolare se ne fa ampio uso nelle scienze sociali, e permette di porre enfasi sull'analisi contestuale dettagliata di un numero limitato di eventi o condizioni e le loro relazioni.\nCaratteristiche.\nRobert K. Yin ha identificato tre tipi specifici di casi di studio: \"esplorativo\", \"esplicativo\", e \"descrittivo\". I casi esplorativi sono talvolta considerati come un preludio alla ricerca, quelli esplicativi possono essere usati per indagini causali, mentre quelli descrittivi richiedono il precedente sviluppo di una teoria descrittiva. Successivamente Robert E. Stake ha introdotto altri tre tipi di studi di caso: \"intrinseco\", quando il ricercatore ha un interesse nel caso; \"strumentale\", quando il caso \u00e8 utilizzato per comprendere pi\u00f9 di ci\u00f2 che \u00e8 ovvio all'osservatore; e \"collettivo\", quando viene studiato un gruppo di casi. \nLo studio di caso \u00e8 conosciuto come una strategia di ricerca triangolata. N. Denzin ha identificato quattro tipi di triangolazione: \"triangolazione della fonte dei dati\", quando il ricercatore verifica se i dati restano gli stessi in contesti differenti; \"triangolazione dei ricercatori\", quando diversi ricercatori esaminano lo stesso fenomeno; \"triangolazione della teoria\", quando ricercatori con differenti punti di vista interpretano gli stessi risultati; e la \"triangolazione metodologica\", quando si usano approcci diversi per aumentare la fiducia nell'interpretazione.\nFasi di uno studio di caso.\nSulla base di quanto suggerito da autori quali Robert E. Stake, Helen Simons, e Robert K. Yin, \u00e8 possibile stabilire sei fasi nello sviluppo di uno studio di caso:\nLo studio di caso generalmente risponde a uno o pi\u00f9 quesiti che iniziano con \"come\" o \"perch\u00e9\", avendo come obiettivo un numero limitato di eventi o condizioni e la loro correlazione. La fase successiva consiste nel determinare gli approcci per selezionare uno o pi\u00f9 casi della vita reale da esaminare approfonditamente e quali strumenti e metodi di raccolta dei dati usare. Quando si utilizzano casi multipli, ciascun caso \u00e8 trattato come un singolo caso. Durante tutta questa fase di progettazione deve essere assicurata la validit\u00e0 e affidabilit\u00e0 dello studio. Bisogna predisporre l'organizzazione sistematica della grande quantit\u00e0 di dati che si otterranno gestendoli con l'ausilio di database che consentono la loro categorizzazione, classificazione, conservazione, e il recupero per l'analisi. \nDopo avere raccolto i dati con indagini sul campo, il ricercatore si occupa di esaminarli per trovare i collegamenti tra l'obiettivo della ricerca e le conclusioni in riferimento ai quesiti iniziali che si sono posti. Triangolando i dati si rafforzano le scoperte della ricerca e le conclusioni. Infine occorre redigere una relazione utilizzando un linguaggio semplice e comprensivo, consentendo al lettore di poter comprendere lo studio di caso in modo autonomo. La relazione pu\u00f2 essere esposta trattando ciascun caso come un capitolo separato, descrivendo il caso in ordine cronologico, o sotto forma di storia."}
{"id": "4406694", "revid": "1522738", "url": "https://it.wikipedia.org/wiki?curid=4406694", "title": "Camp Hammond", "text": ""}
{"id": "4406698", "revid": "1005847", "url": "https://it.wikipedia.org/wiki?curid=4406698", "title": "Riconquista della Libia", "text": "La locuzione di \"riconquista della Libia\" indica la serie di operazioni militari portate avanti dalle forze armate del Regno d'Italia nel territorio della Libia italiana, colonia del Regno dal 1912 ma in cui l'autorit\u00e0 italiana era ridotta ai centri urbani principali lungo la stretta fascia costiera.\nL'opera di \"riconquista\" dei territori libici formalmente italiani, ma di fatto in mano a gruppi locali autonomisti di varia natura, prese avvio nel 1922, dopo la conclusione della prima guerra mondiale, protraendosi poi fino al 1932, con andamento e intensit\u00e0 diversi a seconda delle varie regioni della colonia (Tripolitania, Fezzan e Cirenaica).\nIl contesto storico.\nL'occupazione della Libia nel 1913.\nL'occupazione della Libia nell'autunno 1911 (prime operazioni belliche il 29 settembre, sbarchi a Tobruk il 4 ottobre e a Tripoli, il 5 ottobre) fu preceduta da una preparazione diplomatica accompagnata da una grande mobilitazione dell'opinione pubblica italiana. Mancava, per\u00f2, una preparazione politico-militare specifica: era convinzione diffusa che fosse necessario fronteggiare poche migliaia di soldati turchi, non la popolazione libica, la cui dura resistenza (esplosa il 23 ottobre nei combattimenti di Sciara Sciat, un quartiere di Tripoli) fu accolta con sorpresa. La speranza del governo italiano, quando inizi\u00f2 la guerra, era infatti quella di risolvere tutto in pochi mesi, tanto che gi\u00e0 il 5 novembre 1911 (quindi in una situazione militare tutt'altro che chiara) emanava il decreto di annessione della Tripolitania e della Cirenaica. Il corpo di spedizione italiano fu portato rapidamente a 100.000 uomini, quasi la met\u00e0 della forza di pace dell'esercito; si trattava per\u00f2 di truppe di leva inadatte a muovere nel territorio desertico. L'occupazione italiana fu quindi limitata alla zona costiera.\nIl trattato di Ouchy e la campagna di Libia.\nIl trattato di Ouchy (12 ottobre 1912), con cui la Turchia rinunciava alla sovranit\u00e0 sulle regioni libiche, non comport\u00f2 la fine della resistenza, pur indebolita dall'interruzione dei pochi rifornimenti dall'estero e dal progressivo ritiro degli ufficiali turchi. Alla fase bellica segu\u00ec, durante la campagna di Libia, una serie di azioni sviluppate da parte italiana per ottenere il dominio del territorio e contrastare le forti sacche di resistenza ancora esistenti in Tripolitania e in Cirenaica. Tuttavia, la stanchezza delle trib\u00f9 seminomadi dell'interno permise un miglioramento della situazione; nel 1913-1914 l'occupazione italiana fu estesa alla Tripolitania settentrionale ed il colonnello Miani, con una colonna di ascari eritrei, si spinse fino al lontano Fezzan.\nLa resistenza libica nella prima guerra mondiale.\nAllo scoppio della prima guerra mondiale, l'Italia si trov\u00f2 in difficolt\u00e0 nel mantenere il controllo sui suoi presidi nel Fezzan, dove, peraltro, l'attivit\u00e0 dei ribelli Senussi era sempre viva e supportata da guarnigioni turche guidate dal comandante Enver Bey, che erano restate in Libia anche dopo la firma del trattato di pace. Nel dicembre del 1914, pertanto, tutti i presidi militari italiani nel Fezzan furono abbandonati, compreso quello di Brak, ove erano state concentrate le forze prima del ripiegamento. Fino al 1921 il dominio italiano rimase precario e limitato ad un'esigua fascia costiera.\nCronologia.\nLa riconquista della Tripolitania.\nLa Tripolitania aveva allora circa 550.000 abitanti, in massima parte nella stretta fascia costiera ormai assoggettata; le trib\u00f9 seminomadi si dimostrarono quasi sempre incapaci di fare fronte comune dinanzi ai progressi italiani. La difficolt\u00e0 della conquista non proveniva quindi dal numero degli avversari, armati soltanto di fucili, ma dall'ambiente desertico, impenetrabile per la fanteria italiana e i suoi pesanti convogli di rifornimenti.\nI successi italiani furono dovuti all'utilizzo della superiorit\u00e0 tecnologica e organizzativa. Alcune decine di aerei (bombardieri Caproni e ricognitori SVA della prima guerra mondiale, poi i pi\u00f9 efficienti ricognitori Ro.1) e di ottimi piloti (capaci di volare sul deserto con la sola bussola) e meccanici (che adattavano gli apparecchi all'ambiente) permisero di rovesciare il rapporto con il deserto: prima le colonne italiane erano cieche e i libici potevano attaccarle di sorpresa, ora gli aerei raggiungevano i gruppi nemici a grande distanza, ne segnalavano i movimenti, li attaccavano senza che potessero sottrarsi. Un altro strumento decisivo fu la radio, che garantiva il collegamento tra gli aerei, i comandi e le forze italiane che ora potevano muovere nel deserto, aggirare e sorprendere il nemico. Queste forze erano costituite da battaglioni di \u00e0scari eritrei, quando possibile autocarrati, da autoblindo, a seconda dei terreni da cavalleria libica o da meharisti (il \"mehara\" - dalla regione sud-arabica del Mahra - \u00e8 il dromedario da corsa, ottimo per le operazioni belliche) reclutati tra gli stessi seminomadi che dovevano combattere, rispetto ai quali erano superiori per armamento, cavalcature, collegamenti. In complesso le forze mobili in Tripolitania non superarono i 10-12.000 uomini, in gran parte eritrei e libici; erano italiani gli ufficiali, gli aviatori, gli specialisti, mentre i reparti di fanteria nazionale e di milizia presenti in Libia avevano di regola compiti di presidio nelle localit\u00e0 costiere.\nLa riconquista inizi\u00f2 nel luglio 1921 con l'arrivo del nuovo governatore, il banchiere veneziano Giuseppe Volpi. Volpi, sostenuto dal Ministro delle colonie, il liberale Giovanni Amendola, impresse subito una sterzata alle demoralizzate guarnigioni ormai abituate a vivere alla giornata. All'alba del 26 gennaio 1922, realizzando una sorpresa tattica, carabinieri, zapti\u00e9 ed eritrei sbarcarono a Misurata, occupando la localit\u00e0; era l'inizio della svolta che in poco pi\u00f9 di un anno si concluse con l'occupazione di tutta la Tripolitania. \nNel 1922 dalla met\u00e0 di febbraio alla met\u00e0 di aprile avvenne il primo ponte aereo al mondo a cura del Corpo Aeronautico per rifornire il presidio assediato del X Battaglione \u00c0scari Eritrei di el-Azizia.\nFurono portati 213 soldati e 43 tonnellate di merci e vennero sgomberati 118 tra feriti ed ammalati fino alla riconquista della zona con 5 trimotori Caproni Ca.36 e qualche monomotore Ansaldo S.V.A..\nNegli anni seguenti il dominio italiano fu esteso con metodo e pazienza. Nel 1923-1925 fu raggiunto il controllo della Tripolitania settentrionale, poi quello delle regioni semidesertiche centrali; tra il 1928 e il 1930 le truppe del generale Rodolfo Graziani occuparono le regioni meridionali, fino alle porte del Fezzan.\nLa riconquista del Fezzan.\nNominato, nel gennaio 1929, Ministro delle colonie il generale Emilio De Bono, le due Colonie libiche vennero riunite sotto unico governo presieduto dal Maresciallo d'Italia Pietro Badoglio. Egli inizi\u00f2 la sua azione di governo lanciando alle popolazioni un proclama che invitava tutti coloro che ancora militavano tra le file ribelli a scegliere fra la sottomissione con la clemenza del Governo, e lo sterminio. Contemporaneamente, egli inform\u00f2 la sua azione al principio che \u00abper pacificare le colonie \u00e8 indispensabile innanzi tutto occupare l'intero paese\u00bb. Il generale Graziani, nominato a capo delle operazioni, seppe in breve tempo far fruttare la superiorit\u00e0 tecnologica e con un'ottima organizzazione nelle linee di trasferimento delle truppe, in meno di 4 mesi venne a capo dei ribelli, che si sottomisero oppure si rifugiarono oltre confine. Tra il novembre 1929 e il febbraio 1930 tutti i principali centri del Fezzan (Brak, Sebha e Murzuch), vennero rioccupati dalle truppe italiane.\nLa riconquista della Cirenaica.\nLa Tripolitania era di nuovo sotto controllo italiano, ma restava il problema dell'immensa e arida Cirenaica. Il 1\u00ba febbraio 1926 la sfida contro il deserto fu raccolta a Giarabub: dopo una marcia sfibrante gli italiani raggiunsero l'oasi, sbalordendo il locale capo senussita, che si sottomise spontaneamente.\nIn Cirenaica i successi italiani incontrarono difficolt\u00e0 impreviste. Le ricorrenti rivalit\u00e0 tra le trib\u00f9 seminomadi della Tripolitania e l'assoluto dominio dell'aviazione italiana nei grandi spazi desertici avevano facilitato la conquista italiana; anche le regioni desertiche della Cirenaica furono occupate senza altre difficolt\u00e0 che quelle logistiche tra il 1926 (oasi di Giarabub) e il 1931 (oasi di Cufra). Invece il Gebel al Akhdar (\"la montagna verde\"), l'altipiano che si innalza fino a mille metri quasi a picco sul Mediterraneo per poi digradare lentamente verso il deserto, offriva un terreno rotto e ricco di boscaglie, grande quasi come la Sicilia, che si prestava alla guerriglia perch\u00e9 la ricognizione aerea e i mezzi motorizzati perdevano efficacia. Sull'altipiano tutti i grandi rastrellamenti condotti con pi\u00f9 colonne convergenti dirette dall'aviazione non riuscirono mai ad agganciare le formazioni mobili di \"mujahidin\" di Omar al-Mukhtar, che filtravano in piccoli gruppi attraverso le linee italiane o si nascondevano tra la popolazione, che curava i feriti e sostituiva i caduti.\nGli italiani, come gli statunitensi in Vietnam quasi mezzo secolo pi\u00f9 tardi, potevano illudersi di controllare il territorio di giorno, ma la notte i libici dettavano legge. Roma non poteva accettare questa sfida al suo rinascente impero e nel 1930 il generale Rodolfo Graziani, reduce dai successi nel Fezzan, fu chiamato in Cirenaica come vicegovernatore per dare nuova energia alla repressione e chiudere il conto. Per il generale Graziani un gruppo di pi\u00f9 di tre arabi doveva gi\u00e0 essere considerato sedizioso ed eliminato con ogni mezzo; la frontiera libico-egiziana era solo un arido colabrodo da bloccare a tutti i costi. Dal 1930 al 1931 le forze italiane scatenarono un'ondata di terrore sulla popolazione indigena cirenaica; tra il 1930 e il 1931 furono giustiziati 12.000 cirenaici e tutta la popolazione nomade della Cirenaica settentrionale fu deportata in enormi campi di concentramento lungo la costa desertica della Sirte, in condizione di sovraffollamento, denutrizione e mancanza di igiene.\nNel giugno 1930, le autorit\u00e0 militari italiane organizzarono la migrazione forzata e la deportazione dell'intera popolazione del Gebel al Akhdar, in Cirenaica, e ci\u00f2 comport\u00f2 l'espulsione di quasi 100.000 beduini (una piccola parte era riuscita a fuggire in Egitto) - met\u00e0 della popolazione della Cirenaica - dai loro insediamenti, che vennero assegnati a coloni italiani. Queste 100.000 persone, in massima parte donne, bambini e anziani, furono costrette dalle autorit\u00e0 italiane a una marcia forzata di oltre mille chilometri nel deserto, verso una serie di campi di concentramento, circondati da filo spinato, costruiti nei pressi di Bengasi. Le persone furono falcidiate dalla sete e dalla fame; gli sciagurati ritardatari che non riuscivano a tenere il passo con la marcia venivano fucilati sul posto dagli italiani.\nLa confraternita senussita, che appoggiava la guerriglia, fu perseguitata dagli italiani: pi\u00f9 di trenta capi religiosi furono deportati in Italia; le zawiya, centri religiosi, ma anche politici ed economici dell'Ordine, vennero confiscate; le moschee e le pratiche dei Senussi proibite; le propriet\u00e0 dei Senussi furono confiscate. Vennero poi presi i preparativi per la conquista italiana dell'oasi di Cufra, l'ultima roccaforte dei Senussi in Libia. Nel gennaio 1931, gli italiani conquistarono Cufra, dove i rifugiati Senussi furono bombardati e mitragliati dagli aerei italiani mentre fuggivano nel deserto.\nPer chiudere le rotte di approvvigionamento dei ribelli dall'Egitto, il generale Rodolfo Graziani (reduce dai successi nel Fezzan e chiamato nel 1930 in Cirenaica come vicegovernatore) fece costruire una fascia di reticolati di filo spinato larga alcuni metri e lunga ben 270 chilometri lungo la frontiera egiziana, dal porto di Bardia all'oasi di Giarabub, costantemente sorvegliata da forze mobili italiane quali carri armati e aeroplani. La barriera di filo spinato venne costruita in sei mesi, da aprile a settembre del 1931. Bloccato ogni rifornimento, dunque, le bande ribelli erano destinate a soccombere. Il 9 settembre 1931 il settantatreenne capo della resistenza libica 'Omar al-Mukht\u0101r venne catturato dagli italiani e giustiziato pubblicamente a Soluch il 16 settembre. Graziani raccont\u00f2 che 20.000 beduini furono costretti ad assistere all'esecuzione per dimostrare loro che i giorni del compromesso e della debolezza italiana erano terminati.\nCon la morte di al-Mukht\u0101r la resistenza croll\u00f2, e nel gennaio del 1932 Badoglio pot\u00e9 annunciare con un solenne proclama la completa e definitiva pacificazione della Libia. La repressione attuata da Graziani fu talmente completa che pochi anni dopo, nel corso delle varie campagne militari tra Alleati e Asse nel Nordafrica tra il 1940 ed il 1942, lo stesso Churchill nelle sue memorie si lament\u00f2 di non avere avuto alcun sostegno da arabi e berberi libici."}
{"id": "4406704", "revid": "52076", "url": "https://it.wikipedia.org/wiki?curid=4406704", "title": "Area archeologica di San Pietro degli Schiavoni", "text": ""}
{"id": "4406706", "revid": "486946", "url": "https://it.wikipedia.org/wiki?curid=4406706", "title": "Campionato di calcio di Sao Tom\u00e9 e Principe", "text": ""}
{"id": "4406707", "revid": "830939", "url": "https://it.wikipedia.org/wiki?curid=4406707", "title": "Pierre Goubert", "text": "Biografia.\nPierre Goubert nacque nella cittadina di Saumur nel 1915 da una famiglia di artigiani e commercianti che, per diverse generazioni, si era occupata di agricoltura. Come Goubert stesso avrebbe poi detto, la sua famiglia era di modeste origini, ma non misera: nessuno infatti fu mai analfabeta (\"Un parcours d'Historien\", Fayard, 1995, p.\u00a020-24). Da bambino frequent\u00f2 la scuola elementare pubblica dei a Nantilly che in seguito gli impartirono lezioni complementari parallelamente a quelle del college. Consegu\u00ec la licenza media a dodici anni, ma i suoi genitori non programmarono per il suo futuro nient'altro che un insieme di apprendistati per una qualche professione manuale o piccolo impiego, il che all'epoca lo desol\u00f2 molto. Il direttore della scuola parl\u00f2 tuttavia con sua madre per lasciargli continuare gli studi.\nGoubert entr\u00f2 alla Scuola Normale (che corrispondeva grossomodo all'italiana magistrale) di Angers nel 1931 e qui si appassion\u00f2 molto alla letteratura, infatti all'epoca si definiva pi\u00f9 letterato che storico appunto perch\u00e9 questa materia ancora non lo entusiasmava. I suoi studi letterari erano per\u00f2 interdetti dalla sua ignoranza del greco e del latino e pertanto ovvi\u00f2 allo studio della storia e della geografia.\nAvendo manifestato sovente la sua indisciplina con delle proteste, specialmente contro lo sciovinismo della prima guerra mondiale (cosa molto comune all'epoca in Francia), egli venne escluso dalla PMS (Preparazione Militare Superiore) e durante le sue lunghe trattenute nelle biblioteche, continu\u00f2 le letture e cominci\u00f2 ad apprendere l'inglese.\nVenne ammesso nel 1935 alla scuola di Saint-Cloud che formava, all'epoca, i professori per la Scuola Normale (quella che in futuro sarebbe divenuta l'ENA) e frequent\u00f2 i corsi di Marc Bloch, personalit\u00e0 che lo segn\u00f2 profondamente e che lo invogli\u00f2 a scegliere la storia come disciplina di ricerca. Lo stesso Goubert infatti confid\u00f2:\u00ab\"est lui, vraiment, qui m'a donn\u00e9 la vocation, lui et les Annales, [\u2026] \"\u00bb (\"l'Histoire\" no 241, 24 febbraio 2000) -\"\u00e8 lui che mi ha donato veramente la vocazione, lui e le Annali\"-. Alla fine di questi corsi nel 1937, Pierre cominci\u00f2 ad insegnare la suddetta materia, anzich\u00e9 lettere, alla Scuola Normale si P\u00e9rigueux.\nNel 1939 divenne istruttore di meteo (nota 6) all\"'\u00c9cole sp\u00e9ciale militaire de Saint-Cyr\" (partecip\u00f2 inoltre con le truppe alla campagna di Francia in qualit\u00e0 di caporale) e, scappato da questa che \u201cprigionia\u201d, professore di epoca moderna al liceo di Pithiviers e poi a Beauvais.\nIn questi anni di professorato segu\u00ec inoltre gli studi universitari, cosa che non pot\u00e9 fare prima.\nAnche se non era ancora diplomato, (gli studenti-insegnanti dell'epoca dovevano ottenere un brevetto superiore) fu comunque autorizzato, a seguito di una deroga, a preparare la tesi che pass\u00f2, usando i suoi temini; \u201c\"par morceaux\"\u201d (a tratti) e nel 1948 riusc\u00ec finalmente ad ottenere il titolo per la cattedra di storia. Immediatamente dopo cominci\u00f2 la redazione di un dottorato di Stato su Beauvaisis, regione che conobbe dopo un breve soggiorno come professore al liceo Turgot.\nMembro del CNRS dal 1951, Goubert venne nominato nel '56 direttore degli studi dell'EPHE (VI sezione) poi, due anni pi\u00f9 tardi, ottenne un posto di storia moderna all'Universit\u00e0 di Rennes. Egli era principalmente interessato alla storia antica, ma il suo difetto era la poca conoscenza del greco e del latino e cos\u00ec, come un'eco dei suoi gusti letterari, gli giunse la storia moderna. La letteratura del XVII secolo era infatti quella che preferiva.\nL'anno 1958, lui aveva 43 anni, fu quello della discussione della sua tesi (che venne pubblicata nel 1960); \"Beauvais et le Beauvaisis dal 1600 al 1730\". Questo lavoro segn\u00f2 una vera e propria tappa storiografica perch\u00e9 apr\u00ec il cammino, al giorno d'oggi quasi banale, delle ricerche di demografia storica elencate in quadro regionale. \"Una vera pietra miliare della storiografia\", si basava in primo luogo sui documenti locali di prima mano e, come ha detto Fran\u00e7oise Dartois, privilegiava la quantit\u00e0 e il \"seriale\".\nGoubert divenne poi, nel 1965, professore nuova Universit\u00e0 di Parigi X-Nanterre e si circond\u00f2 di giovani assistenti di qualit\u00e0 come Anne Zink o Fan\u00e7ois Billacois. Avrebbe inoltre contribuito inoltre a formare un altro grande storico moderno: Robert Mandrou.\nChiamato alla Sorbona nel 1969, present\u00f2 conferenze il tutto il mondo (in Europa ma anche a Princeton, Montr\u00e9al, Kingston, Giappone, in Costa d\u2019Avorio -dove fu invitato nel 1971 per assicurare un insegnamento di storia moderna a livello di laurea all'Universit\u00e0 di Abidjan- e in Madagascar -nel 1979, dove gli venne chiesto ugualmente di assicurare un corso di storia moderna in sei settimane al livello di laurea all'universit\u00e0 di Antananarivo-) e pubblic\u00f2 numerose opere di storia moderna di cui alcune divennero dei veri e propri \"best seller\", fenomeno nuovo per le edizioni di storia universitarie. Celebre \u00e8 \"Luigi XIV e venti milioni di francesi\" pubblicato nel 1966 e riedito nel 1979 in edizione tascabile. Nell'analisi si questa notevole opera, non tiene conto del grande nome del re n\u00e9 tantomeno del suo grado, approcciando in modo realistico al lungo regno di Luigi XIV con un risultato ben lungi dalla classica storia. Present\u00f2 poi \"L'Antico Regime\", che conobbe due edizioni (1969 e 1973) prima di un ulteriore significativo apporto, nel 1984, che fu realizzato con la collaborazione di Daniel Roche, sotto il titolo \"La Francia e l'Antico Regime\". Anche appartenente alla Scuola storia delle Annali, abbandonando per un po' le sue abitudini di storia sociale, Goubert si manifest\u00f2 anche nel genere della biografia con il suo \"Mazzarino\" che edit\u00f2 nel 1990.\nNel 1978 and\u00f2 in pensione dalla Sorbona, all'indomani di un terribile lutto, Goubert si disse stanco di un mestiere di cui molti aspetti non l'interessavano pi\u00f9, ad eccezione dei seminari dove fu invitato. Incoraggiato dai suoi figli e da sua moglie, si rimise a scrivere ed a spaziare da un tempo ad un altro. La sua autobiografia nel 1995 fu il quinto libro dopo aver lasciato la Sorbona.\nIl 5 marzo 2012, il Consiglio generale di Oise, rappresentato da Giorges Bascquerelle, rese un omaggio allo storico, morto il 16 gennaio 2012."}
{"id": "4406710", "revid": "486946", "url": "https://it.wikipedia.org/wiki?curid=4406710", "title": "Campionato camerunese di calcio", "text": ""}
{"id": "4406715", "revid": "599013", "url": "https://it.wikipedia.org/wiki?curid=4406715", "title": "Lady Clare", "text": ""}
{"id": "4406716", "revid": "256896", "url": "https://it.wikipedia.org/wiki?curid=4406716", "title": "Ordine di San Giovanni del Baliaggio di Brandeburgo", "text": ""}
{"id": "4406719", "revid": "287204", "url": "https://it.wikipedia.org/wiki?curid=4406719", "title": "Previn", "text": ""}
{"id": "4406722", "revid": "256896", "url": "https://it.wikipedia.org/wiki?curid=4406722", "title": "Ordine di San Giovanni del Baliaggio dei Paesi Bassi", "text": ""}
{"id": "4406723", "revid": "256896", "url": "https://it.wikipedia.org/wiki?curid=4406723", "title": "Ordine di San Giovanni del Baliaggio di Svezia", "text": ""}
{"id": "4406724", "revid": "599013", "url": "https://it.wikipedia.org/wiki?curid=4406724", "title": "Waiting at the Church", "text": ""}
{"id": "4406725", "revid": "256896", "url": "https://it.wikipedia.org/wiki?curid=4406725", "title": "Ordine Reale Guelfo", "text": ""}
{"id": "4406726", "revid": "599013", "url": "https://it.wikipedia.org/wiki?curid=4406726", "title": "For Her Sake", "text": ""}
{"id": "4406738", "revid": "599013", "url": "https://it.wikipedia.org/wiki?curid=4406738", "title": "The Little Mother", "text": ""}
{"id": "4406739", "revid": "599013", "url": "https://it.wikipedia.org/wiki?curid=4406739", "title": "Love's Sacrifice", "text": ""}
{"id": "4406752", "revid": "767487", "url": "https://it.wikipedia.org/wiki?curid=4406752", "title": "Love's Sacrifice (film 1916)", "text": "Love's Sacrifice \u00e8 un film muto del 1916 diretto da William H. Clifford.\nDistribuzione.\nDistribuito dalla Authors' Film Company, usc\u00ec nelle sale cinematografiche USA nel marzo 1916."}
{"id": "4406759", "revid": "256896", "url": "https://it.wikipedia.org/wiki?curid=4406759", "title": "Corpo di sanit\u00e0 e veterinaria", "text": ""}
{"id": "4406761", "revid": "767487", "url": "https://it.wikipedia.org/wiki?curid=4406761", "title": "The Heart of Ezra Greer", "text": "The Heart of Ezra Greer \u00e8 un film muto del 1917 diretto da \u00c9mile Chautard.\nTrama.\nEzra Greer \u00e8 un buon vecchio che lavora come maggiordomo. Facendo grossi sacrifici, \u00e8 riuscito a far studiare la figlia Mary, mandandola al college. L\u00ec, la ragazza conosce e si innamora di John Denbeigh, un ricco rampollo che vorrebbe sposarla. Ma il tutore del giovane \u00e8 nettamente contrario a quelle nozze e John lascia Mary. Incinta, la ragazza si vergogna di tornare a casa e si arrangia come pu\u00f2 come cucitrice.\nEzra, alla ricerca della figlia, trova lavoro presso John, senza sapere che quello \u00e8 l'uomo che l'ha sedotta. John, nel frattempo, ha allacciato una relazione con Amy Le Vere, fascinosa mangiatrice di uomini. Ma, un giorno trova sulla porta di casa un trovatello: lui non lo sa, ma quello \u00e8 suo figlio che, Mary, dopo aver partorito, ha deciso di lasciare a lui.\nIl vecchio Ezra si prende cura del piccolo e convince John a cercare di scoprire l'identit\u00e0 della madre. John, dopo aver lasciato la sua femme fatale, si render\u00e0 conto che il piccolo \u00e8 suo. Ritrovata Mary, la famiglia si ricompone con l'aggiunta di nonno Ezra.\nProduzione.\nFu l'ultimo film prodotto dalla Thanhouser Film Corporation.\nCast.\nFrederick Warde (1851-1935) era un noto attore shakespeariano inglese che, nella sua carriera, gir\u00f2 negli Stati Uniti undici film.\nHelen Badgley (1908-1977). Famosa attrice bambina, era conosciuta anche come \"The Thanhouser Kidlet\", un appellativo coniato per lei nel 1912. Nel 1917, la giovanissima attrice - aveva nove anni - lasci\u00f2 il cinema dopo la chiusura della sua casa di produzione di cui \"The Heart of Ezra Greer\" fu l'ultimo film.\nDistribuzione.\nDistribuito dalla Path\u00e9 Exchange (Path\u00e9 Gold Rooster Play), usc\u00ec nelle sale cinematografiche statunitensi il 7 ottobre 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4406763", "revid": "339392", "url": "https://it.wikipedia.org/wiki?curid=4406763", "title": "Distintivo d'Onore al Merito del Corpo Militare", "text": ""}
{"id": "4406778", "revid": "339392", "url": "https://it.wikipedia.org/wiki?curid=4406778", "title": "Quartetto 2+2", "text": ""}
{"id": "4406780", "revid": "767487", "url": "https://it.wikipedia.org/wiki?curid=4406780", "title": "Nella casa", "text": "Nella casa (\"Dans la maison\") \u00e8 un film del 2012 scritto e diretto da Fran\u00e7ois Ozon, liberamente adattato dalla \"pi\u00e8ce\" teatrale \"El chico de la ultima fila\" di Juan Mayorga.\nTrama.\nL'insegnante di letteratura francese Germain \u00e8 insoddisfatto del lavoro e deluso dalle scarse competenze dei propri studenti. Tutto questo fino a che non legge il saggio di Claude, un giovane di umili origini, su un fine settimana passato nella casa del compagno di classe Rapha Artole. Lo scritto descrive in maniera pungente la famiglia borghese apparentemente perfetta del compagno di classe; Germain ne \u00e8 cos\u00ec entusiasta che lo legge anche alla moglie Jeanne. Germain, che avrebbe voluto diventare uno scrittore, rivede in Claude lo stesso talento che aveva quando era giovane e spinge il giovane a continuare a scrivere del suo week-end.\nOgni nuovo scritto di Claude descrive ulteriori dettagli della vita della famiglia di Rapha fino alla conclusione con un \"continua...\" . La conclusione intriga moltissimo il professore che oltre a correggere la prosa del giovane inizia a dargli dritte affinch\u00e9 possa diventare un \"habitu\u00e9\" della casa di Rapha.\nCon il passare del tempo l'immagine della famiglia perfetta descritta inizialmente viene lacerata sempre pi\u00f9 con l'aggiungersi dei dettagli: si scopre che il padre di Rapha, amante del basket e della cultura cinese, ha dei problemi di lavoro e vengono a galla le fantasie di Claude nei confronti della madre di Rapha, Ester, una donna estremamente attraente con la passione per l'arredamento degli interni.\nRealt\u00e0 e prosa si mescoleranno lentamente con degli esiti imprevisti per tutti i personaggi.\nCuriosit\u00e0.\nNella scena in cui Germain e Jeanne vanno al cinema, nello sfondo si pu\u00f2 notare il poster del film \"Match Point\", di Woody Allen."}
{"id": "4406781", "revid": "155634", "url": "https://it.wikipedia.org/wiki?curid=4406781", "title": "Anna W\u00f6rner", "text": "Biografia.\nIn Coppa del Mondo ha esordito il 22 febbraio 2008 a Sierra Nevada (dove fu squalificata), ha ottenuto il primo podio il 7 gennaio 2011 a Sankt Johann in Tirol (3\u00aa) e la prima vittoria l'11 febbraio dello stesso anno a Blue Mountain.\nIn carriera ha partecipato a due edizioni dei Giochi olimpici invernali, (17\u00aa nello ski cross) e (9\u00aa nello ski cross), e a due dei Campionati mondiali (5\u00aa a Voss-Myrkdalen 2013 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4406782", "revid": "155634", "url": "https://it.wikipedia.org/wiki?curid=4406782", "title": "Yang Yu (sciatrice)", "text": "Biografia.\nIn Coppa del Mondo Ha esordito il 21 dicembre 2007 a Lianhua Mountain (13\u00aa), ha ottenuto il primo podio il 17 febbraio 2012 a Kreischberg (3\u00aa) e la prima vittoria il 25 febbraio successivo a Minsk.\nIn carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "4406783", "revid": "580", "url": "https://it.wikipedia.org/wiki?curid=4406783", "title": "Justine Dufour-Lapointe", "text": "\u00c8 la sorella minore di Maxime e Chlo\u00e9 Dufour-Lapointe, a loro volta sciatrici freestyle di alto livello.\nBiografia.\nIn Coppa del Mondo ha esordito l'11 dicembre 2010 a Ruka (5\u00aa), ha ottenuto il primo podio il 15 dicembre successivo a M\u00e9ribel (3\u00aa) e la prima vittoria il 15 gennaio 2011 a Mont Gabriel.\nHa preso parte a due edizioni dei Giochi olimpici, dapprima a , occasione in cui ha conquistato la medaglia d'oro nelle gobbe, battendo le sorelle Chlo\u00e9, giunta seconda, e Maxime, classificatasi in dodicesima posizione, e poi a , rassegna in cui ha conquistato la medaglia d'argento.\nHa inoltre partecipato a tre edizioni dei campionati mondiali, conquistando quattro medaglie: il bronzo nelle gobbe a Voss-Myrkdalen 2013, l'oro nelle gobbe e l'argento nelle gobbe in parallelo a Kreischberg 2015, e il bronzo nelle gobbe a Sierra Nevada 2017.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMO = gobbe\nDM = gobbe in parallelo"}
{"id": "4406784", "revid": "767487", "url": "https://it.wikipedia.org/wiki?curid=4406784", "title": "Los pasos dobles", "text": "Los pasos dobles \u00e8 un film del 2011 diretto da Isaki Lacuesta."}
{"id": "4406786", "revid": "155634", "url": "https://it.wikipedia.org/wiki?curid=4406786", "title": "Chlo\u00e9 Dufour-Lapointe", "text": "\u00c8 sorella di Maxime e Justine Dufour-Lapointe, a loro volta sciatrici freestyle di alto livello.\nBiografia.\nIn Coppa del Mondo ha esordito il 13 dicembre 2007 a Tignes (10\u00aa), ha ottenuto il primo podio il 18 marzo 2009 a La Plagne (3\u00aa) e la prima vittoria il 19 gennaio 2014 a Val Saint-C\u00f4me.\nHa preso parte a due edizioni dei Giochi olimpici: a ha chiuso al quinto posto nelle gobbe ed a ha conquistato la medaglia d'argento nella medesima specialit\u00e0, battuta dalla sorella Justine mentre Maxime si \u00e8 classificata in dodicesima posizione.\nHa inoltre partecipato a quattro edizioni dei campionati mondiali, vincendo due medaglie nella specialit\u00e0 delle gobbe in parallelo: l'argento a Deer Valley 2011 e l'oro a Voss-Myrkdalen 2013.\nNel 2018 ha preso parte alle Olimpiadi di Pyeongchang, venendo eliminata nel primo turno della finale e classificandosi diciassettesima nella gara di gobbe.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMO = gobbe"}
{"id": "4406787", "revid": "767487", "url": "https://it.wikipedia.org/wiki?curid=4406787", "title": "Neds", "text": "Neds \u00e8 un film del 2010 scritto e diretto da Peter Mullan, che ne \u00e8 anche interprete non protagonista e co-produttore.\nIl titolo \u00e8 un acronimo di \"Non-Educated Delinquents\"."}
{"id": "4406790", "revid": "28592", "url": "https://it.wikipedia.org/wiki?curid=4406790", "title": "Convento di Santa Sabina", "text": ""}
{"id": "4406792", "revid": "104458", "url": "https://it.wikipedia.org/wiki?curid=4406792", "title": "Oph\u00e9lie David", "text": "Nel suo palmar\u00e8s nel freestyle vanta, tra l'altro, un titolo mondiale, tre Coppe del Mondo generali e sette di specialit\u00e0.\nBiografia.\n\u00c8 figlia del cestista J\u00e1nos R\u00e1cz, a sua volta atleta di alto livello.\nStagioni 1992-1996.\nGareggiando nello sci alpino per la nazionale ungherese, debutt\u00f2 in campo internazionale in occasione dei Mondiali juniores di Maribor 1992; ai XVII Giochi olimpici invernali di , sua prima presenza olimpica, non concluse n\u00e9 lo slalom speciale n\u00e9 la combinata.\nDisput\u00f2 la sua ultima gara di Coppa del Mondo il 28 gennaio 1996 a Saint-Gervais-les-Bains, senza qualificarsi per la seconda manche dello slalom speciale in programma; ai successivi Mondiali della Sierra Nevada, sua unica presenza iridata, fu 36\u00aa nella discesa libera e 16\u00aa nella combinata. Si conged\u00f2 dallo sci alpino disputando una gara FIS a Valfr\u00e9jus il 10 aprile dello stesso anno.\nStagioni 2003-2006.\nDopo aver assunto la nazionalit\u00e0 francese, nel 2002 ha iniziato a gareggiare nel freestyle, nella specialit\u00e0 dello ski cross. In Coppa del Mondo ha esordito il 30 novembre 2002 a Tignes (4\u00aa) e ottenuto la prima vittoria, nonch\u00e9 primo podio, il 7 gennaio 2004 a Les Contamines; in quella stessa stagione 2003-2004 si \u00e8 aggiudicata la sua prima Coppa del Mondo di ski cross con cinque podi e tre vittorie.\nHa esordito ai Campionati mondiali nella rassegna iridata di Ruka 2005, vincendo la medaglia di bronzo; anche in quella stagione 2004-2005 ha vinto la coppa di cristallo di specialit\u00e0, con quattro podi e due vittorie, ed \u00e8 stata 2\u00aa nella classifica generale con 13 punti di distacco dalla vincitrice, la cinese Nina Li, mentre nel stagione 2005-2006, oltre alla sua terza Coppa di ski cross, la sciatrice franco-magiara si \u00e8 aggiudicata anche la Coppa del Mondo generale, dopo aver totalizzato cinque podi e due vittorie e aver ottenuto 8 punti in pi\u00f9 della seconda classificata, l'austriaca Karin Huttary.\nStagioni 2007-2010.\nNel 2007 ai Mondiali di Madonna di Campiglio ha conquistato la medaglia d'oro e in Coppa del Mondo ha aggiunto al suo palmar\u00e8s un'altra Coppa di specialit\u00e0, grazie anche ai tre podi stagionali (una vittoria); nel 2008 ha vinto per la seconda volta in carriera sia la Coppa del Mondo generale (con 10 punti di vantaggio sull'australiana Jacqui Cooper), sia quella di ski cross, con sei podi (tutte vittorie).\nIl 2009 \u00e8 stato l'anno dei Mondiali di Inawashiro, dove si \u00e8 classificata 7\u00aa, e della terza accoppiata Coppa del Mondo generale-Coppa del Mondo di specialit\u00e0; nella classifica assoluta ha superato la statunitense Hannah Kearney di 15 punti e i suoi podi stagionali sono stati otto, con sei vittorie. Ai XXI Giochi olimpici invernali di , suo esordio olimpico nello ski cross, \u00e8 stata 9\u00aa e nella stessa stagione in Coppa del Mondo ha vinto la sua settima coppa di cristallo di specialit\u00e0 ed \u00e8 stata 2\u00aa nella classifica generale, con otto podi (due le vittorie) e 6 punti in meno della vincitrice Li.\nStagioni 2011-2018.\nAllenata dal 2010 da Romuald Licinio, nel 2011 la David ha preso parte ai Mondiali di Deer Valley piazzandosi 11\u00aa, mentre nel 2012 in Coppa del Mondo \u00e8 stata 2\u00aa nella classifica di specialit\u00e0 (con cinque podi e una vittoria), cos\u00ec come nel 2013 (quattro podi, una vittoria). Ai Mondiali di Oslo/Voss 2013 ha vinto la medaglia di bronzo.\nAi XXII Giochi olimpici invernali di \u00e8 stata 4\u00aa e nella stessa stagione in Coppa del Mondo \u00e8 stata 3\u00aa nella classifica di specialit\u00e0, mentre nel 2015 ai Mondiali di Kreischberg si \u00e8 aggiudicata la medaglia d'argento. Quell'anno in Coppa del Mondo, per la prima volta dal 2004, ha chiuso la stagione senza vittorie, pur ottenendo comunque quattro podi; ha conquistato l'ultimo podio nel massimo circuito internazionale il 25 febbraio 2017 a Sun Valley (3\u00aa) e si \u00e8 ritirata al termine della stagione seguente.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "4406796", "revid": "599013", "url": "https://it.wikipedia.org/wiki?curid=4406796", "title": "Tiril Sj\u00e5stad Christiansen", "text": "Biografia.\nIn Coppa del Mondo ha esordito il 21 gennaio 2011 a Kreischberg (4\u00aa nell'halfpipe) e ha ottenuto la prima vittoria, nonch\u00e9 primo podio, l'8 febbraio 2013 a Silvaplana, nella specialit\u00e0 dello slopestyle.\nIn carriera ha preso parte a due edizioni dei Campionati mondiali (8\u00aa nello slopestyle a Park City 2011 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle"}
{"id": "4406800", "revid": "28592", "url": "https://it.wikipedia.org/wiki?curid=4406800", "title": "Abbazia Cistercense della Sambucina", "text": ""}
{"id": "4406802", "revid": "28592", "url": "https://it.wikipedia.org/wiki?curid=4406802", "title": "Pianura di Sibari", "text": ""}
{"id": "4406804", "revid": "767487", "url": "https://it.wikipedia.org/wiki?curid=4406804", "title": "Dino Nobis", "text": "Carriera.\nDebutta in massima serie con il Verona nella stagione 1928-1929, disputando 5 gare.\nIn seguito gioca con i giallobl\u00f9 due partite nel campionato di Serie B 1929-1930."}
{"id": "4406805", "revid": "599013", "url": "https://it.wikipedia.org/wiki?curid=4406805", "title": "Armando Bucchi", "text": "Carriera.\nDebutta in massima serie con il Verona nella stagione 1928-1929, disputando 9 gare e segnando 3 reti.\nIn seguito gioca con i gialloblu altre tre partite nel campionato di Serie B 1929-1930 ed in quello successivo."}
{"id": "4406806", "revid": "599013", "url": "https://it.wikipedia.org/wiki?curid=4406806", "title": "Ezio Brunetti", "text": "Carriera.\nCon il Verona disputa 4 partite in massima serie nella stagione 1927-1928."}
{"id": "4406807", "revid": "767487", "url": "https://it.wikipedia.org/wiki?curid=4406807", "title": "Gino Brenco", "text": "Carriera.\nCon il Verona disputa 10 partite e segna 3 reti in massima serie nella stagione 1928-1929.\nIn seguito milita nel Fascio Grion Pola."}
{"id": "4406808", "revid": "599013", "url": "https://it.wikipedia.org/wiki?curid=4406808", "title": "Dino Cavalleri", "text": "Fratello maggiore di Eldo, era detto anche Cavalleri II.\nCarriera.\nA partire dalla stagione 1922-1923 disputa con il Verona sette campionati di massima serie (Prima Divisione e successivamente Divisione Nazionale) per un totale di 124 presenze e 3 reti; con i giallobl\u00f9 conta anche 12 presenze nei due successivi campionati di Serie B."}
{"id": "4406809", "revid": "767487", "url": "https://it.wikipedia.org/wiki?curid=4406809", "title": "Eldo Cavalleri", "text": "Fratello minore di Dino, era detto anche Cavalleri III. Fu anche un giocatore di dama, tra i pi\u00f9 forti negli anni '20 e '30, 5 volte campione italiano.\nCarriera calcistica.\nDebutta in massima serie con il Verona nella stagione 1926-1927; in quella stagione ed in quella successiva colleziona complessivamente 12 presenze in maglia gialloblu.\nCarriera damistica.\nInizia a giocare molto giovane, grazie all'insegnamento del padre. Si impone, non ancora ventenne, nel Campionato Regionale Veneto del 1926, ottenendo la qualifica di Maestro e il diritto di giocare il torneo degli sfidanti per il titolo di Campione Italiano, che vince brillantemente. Il confronto (su pi\u00f9 partite) con il Campione in carica Aurelio Tagliaferri di Roma volse subito in suo favore, ma venne sospeso per indisposizione del Campione. Fu ripreso a Verona dove Cavalleri conferm\u00f2 la propria superiorit\u00e0, conquistando quindi il titolo.\nNei tre anni successivi (1927-28-29) Cavalleri difese agevolmente il titolo contro diversi sfidanti, ma nel 1930, in disaccordo con la Federazione sulla formula del Campionato - non pi\u00f9 previsto nella forma di match fra il detentore e lo sfidante, ma da svolgersi in un girone fra pi\u00f9 partecipanti - decise di non difenderlo. Ritorn\u00f2 a competere per il titolo nel 1935 giungendo primo ex aequo con il livornese Antonio Coppoli, contro il quale disput\u00f2 un match di spareggio che termin\u00f2 anch'esso in parit\u00e0.\nLasciata l'attivit\u00e0 agonistica di vertice, torn\u00f2 a giocare occasionalmente nel dopoguerra, e contribu\u00ec anche alla riorganizzazione della Federazione Italiana durante un momento tribolato alla fine degli anni '50."}
{"id": "4406812", "revid": "173868", "url": "https://it.wikipedia.org/wiki?curid=4406812", "title": "Alvin Roth", "text": ""}
{"id": "4406816", "revid": "599013", "url": "https://it.wikipedia.org/wiki?curid=4406816", "title": "Taurel", "text": "Taurel a Falconet:\nIl Torraca giunge \"a riconoscervi un signore italiano, Torello di Strata, podest\u00e0 di Parma nel 1221 e nel 1227, di Firenze nel 1233, di Pisa nel 1234, di Avignone nel 1237\", da cui secondo la tradizione trasse spunto il Boccaccio per una delle sue celebri novelle, il \"Torello d'Istria da Pavia\". Oltre all'origine italiana, non dimostrabile secondo la disamina condotta da Bertoni, il Taurel viene a torto confuso con un omonimo menzionato nel sirventese \"Un nou sirventes ai en cor que trameta\" di Guilhem Figueira\n Il Taurel che scambi\u00f2 versi con Falconet non era altro, secondo Bertoni, che uno dei tantissimi giullari che percorrevano con i loro ronzini le regioni occitane e italiane di allora. L'insostenibilit\u00e0 della tesi, confutata oltre che da Bertoni anche da Scultz-Gora e Bartholomaeis, secondo cui il Taurel sarebbe identificabile con Torello di Strata, risulterebbe dal tono cameratesco che si instaura fra i due, cosa alquanto improbabile, considerata la diversit\u00e0 di rango, realizzabile fra un superiore e un subalterno. Infatti, Falconet si rivolge a Taurel in questi termini alquanto scortesi..."}
{"id": "4406824", "revid": "599013", "url": "https://it.wikipedia.org/wiki?curid=4406824", "title": "Mika Walld\u00e9n", "text": " \nCarriera.\nClub.\nWalld\u00e8n gioc\u00f2 nel Lepp\u00e4vaaran Pallo, prima di trasferirsi al Turun Toverit. Nel 1989 si accord\u00f2 con lo HJK Helsinki, dove rimase fino al 1993 (fatta eccezione per una breve parente allo FC Oulu). Nel 1993 torn\u00f2 ancora allo FC Oulu, per poi passare al TPS. In seguito si accord\u00f2 con l'Inter Turku e con il VG-62. Nel 2002, milit\u00f2 nelle file dei norvegesi del Nybergsund-Trysil. Nel 2008, torn\u00f2 in campo nel Masku."}
{"id": "4406829", "revid": "599013", "url": "https://it.wikipedia.org/wiki?curid=4406829", "title": "Shim Suk-hee", "text": ""}
{"id": "4406831", "revid": "1346043", "url": "https://it.wikipedia.org/wiki?curid=4406831", "title": "Episodi di Shin Chan (2013)", "text": "Questi sono gli episodi mandati in onda nel 2013 della serie anime Shin Chan, totalmente inediti in Italia.\nOgni episodio \u00e8 diviso in mini-episodi della durata di circa 10 minuti l'uno."}
{"id": "4406839", "revid": "1728", "url": "https://it.wikipedia.org/wiki?curid=4406839", "title": "Hubert Goltzius", "text": ""}
{"id": "4406840", "revid": "599013", "url": "https://it.wikipedia.org/wiki?curid=4406840", "title": "Keith Hartley", "text": "Carriera.\nCon il ha disputato i Giochi di Tokyo 1964 e il Torneo Pre-Olimpico FIBA 1964."}
{"id": "4406841", "revid": "300067", "url": "https://it.wikipedia.org/wiki?curid=4406841", "title": "Walter Birtles", "text": "Carriera.\nCon il ha disputato i Giochi di Tokyo 1964 e il Torneo Pre-Olimpico FIBA 1964."}
{"id": "4406844", "revid": "287204", "url": "https://it.wikipedia.org/wiki?curid=4406844", "title": "Liang Wenhao", "text": ""}
{"id": "4406848", "revid": "293633", "url": "https://it.wikipedia.org/wiki?curid=4406848", "title": "Repubblica del Botswana", "text": ""}
{"id": "4406849", "revid": "158234", "url": "https://it.wikipedia.org/wiki?curid=4406849", "title": "Guadralis", "text": ""}
{"id": "4406850", "revid": "287204", "url": "https://it.wikipedia.org/wiki?curid=4406850", "title": "Guillaume Bastille", "text": ""}
{"id": "4406853", "revid": "287204", "url": "https://it.wikipedia.org/wiki?curid=4406853", "title": "Glan", "text": ""}
{"id": "4406856", "revid": "1793900", "url": "https://it.wikipedia.org/wiki?curid=4406856", "title": "Antigono (disambigua)", "text": ""}
{"id": "4406864", "revid": "599013", "url": "https://it.wikipedia.org/wiki?curid=4406864", "title": "Ettore Borgetti", "text": "Carriera.\nPortiere titolare del Modena dal 1914, quando prese il posto del mantovano Diaderico Raffaldini, passato all'Hellas, si ritir\u00f2 al termine della stagione 1919-1920 per l'impossibilit\u00e0 di conciliare l'attivit\u00e0 sportiva con il suo lavoro presso il Tribunale di Modena. Dopo due anni di stop ritorn\u00f2 a indossare i guantoni su richiesta della societ\u00e0 per sostituire Fausto Brancolini che, militare, attraversava un periodo scadente di forma."}
{"id": "4406869", "revid": "1573940", "url": "https://it.wikipedia.org/wiki?curid=4406869", "title": "Episodi di Shin Chan (2012)", "text": "Questi sono gli episodi mandati in onda nel 2012 della serie anime Shin Chan. Tutti questi episodi non sono arrivati in Italia. \nOgni episodio \u00e8 diviso in mini-episodi della durata di circa 10 minuti l'uno."}
{"id": "4406870", "revid": "1494169", "url": "https://it.wikipedia.org/wiki?curid=4406870", "title": "Cleto", "text": ""}
{"id": "4406872", "revid": "647919", "url": "https://it.wikipedia.org/wiki?curid=4406872", "title": "Santuario della Madonna della Catena", "text": ""}
{"id": "4406876", "revid": "1442080", "url": "https://it.wikipedia.org/wiki?curid=4406876", "title": "Campionato europeo di pallavolo maschile Under-20 1992", "text": "Il campionato europeo juniores di pallavolo maschile 1992 si \u00e8 svolto dal 29 agosto al 6 settembre 1992 a Pozna\u0144, in Polonia. Al torneo hanno partecipato 12 squadre nazionali europee e la vittoria finale \u00e8 andata per la prima volta all'Italia.\nRegolamento.\nLe dodici sono state divise in due gironi: al termine della prima fase, le prime due classificate di ogni girone hanno acceduto alle semifinali per il primo posto, la terza e la quarta classificata di ogni girone hanno acceduto alle semifinali per il quinto posto, mentre le ultime classificate di ogni girone hanno acceduto alle semifinali per il nono posto.\nPodio.\nCampione.\nItalia(Primo titolo)\nSecondo posto.\nSpagna\nTerzo posto.\nCSI"}
{"id": "4406878", "revid": "28592", "url": "https://it.wikipedia.org/wiki?curid=4406878", "title": "Duomo di Santa Maria del Colle", "text": ""}
{"id": "4406880", "revid": "599013", "url": "https://it.wikipedia.org/wiki?curid=4406880", "title": "Guido Manni", "text": "Carriera.\nMediano cresciuto nella squadra uliciana della Sassolese, gioc\u00f2 alcune delle gare amichevoli della neonata Triestina nel 1919, mentre era militare nel capoluogo giuliano, prima di essere tesserato per il Modena all'inizio della stagione 1919-1920. Nel Modena Manni trov\u00f2 un posto da titolare a partire dal febbraio 1921. La sua prima gara ufficiale fu la sconfitta subita a Bologna per 10-1 valevole come gara d'andata per il titolo di Campione Regionale Emiliano. In seguito fu titolare fisso per qualche mese. Perso il posto a favore dell'ex spallino Armari, che fu titolare l'anno successivo, Manni rimase nel Modena altre due stagioni, senza trovare pi\u00f9 la maglia da titolare. Poi, cessata l'attivit\u00e0, fu arbitro di competizioni ULIC e tra i fondatori del Gruppo Arbitri di Modena nel 1929."}
{"id": "4406881", "revid": "125776838", "url": "https://it.wikipedia.org/wiki?curid=4406881", "title": "Teodoro II di Alessandria (ortodosso)", "text": "Nativo dell'isola di Creta, nell'unit\u00e0 periferica di La Canea, \u00e8 stato eletto patriarca il 9 ottobre 2004, successore di Pietro VII, ed il 24 ottobre successivo \u00e8 stato solennemente intronizzato nella cattedrale dell'Annunciazione di Alessandria d'Egitto."}
{"id": "4406886", "revid": "599013", "url": "https://it.wikipedia.org/wiki?curid=4406886", "title": "John McKibbon", "text": "Carriera.\nCon il ha disputato i Giochi di Tokyo 1964, il Torneo Pre-Olimpico FIBA 1964 e il Torneo Pre-Olimpico FIBA 1960.\nDal 2001 \u00e8 membro del Canada Basketball Hall of Fame.\nDopo il ritiro dall'attivit\u00e0 cestista, esercita la professione di officiante di matrimoni in Ontario. Ha conseguito una laurea magistrale alla Laurentian University e un bachelor presso l'Universit\u00e0 di Toronto."}
{"id": "4406891", "revid": "463686", "url": "https://it.wikipedia.org/wiki?curid=4406891", "title": "Rajarata", "text": ""}
{"id": "4406894", "revid": "1543377", "url": "https://it.wikipedia.org/wiki?curid=4406894", "title": "Minerva di Arezzo", "text": "La Minerva di Arezzo \u00e8 stata trovata nel 1541 ad Arezzo, durante gli scavi per un pozzo nei pressi della chiesa di San Lorenzo; altri scavi in quella stessa area effettuati all'inizio del nostro secolo hanno prodotto notevoli resti di una grande casa romana.\nLe circostanze della scoperta sono poco conosciute, e poco chiaro \u00e8 lo stato originale di conservazione del monumento, forse gi\u00e0 nel XVI secolo furono effettuati dei primi restauri in bronzo, gesso e legno, probabilmente filologicamente pi\u00f9 corretti rispetto a quelli attuali, che furono effettuati nel XVIII secolo."}
{"id": "4406895", "revid": "729019", "url": "https://it.wikipedia.org/wiki?curid=4406895", "title": "Stazione di Tsugaru-Imabetsu", "text": "La \u00e8 una stazione ferroviaria di Imabetsu, cittadina della prefettura di Aomori della regione del T\u014dhoku. Sebbene si trovi sull'isola di Honsh\u016b, la stazione, facendo parte della linea Tsugaru-Kaiky\u014d, \u00e8 sotto la gestione di JR Hokkaid\u014d.\nStoria.\nLa stazione di Tsugaru-Imabetsu fu aperta il 13 marzo 1988. A partire dal 2002 ferma solamente l'espresso limitato \"Hakuch\u014d\" presso questa stazione.\nHokkaid\u014d Shinkansen.\nLa stazione \u00e8 interessata attualmente dai lavori per la preparazione dell'Hokkaid\u014d Shinkansen che transiter\u00e0 per la stazione dal 2016. Il nome dell'impianto verr\u00e0 cambiato in .\nCaratteristiche.\nLa stazione, gestita da JR Hokkaido, \u00e8 direttamente collegata all'adiacente stazione di Tsugaru-Futamata da un passaggio pedonale.\nBinari.\nLa stazione \u00e8 dotata di due binari con due marciapiedi laterali."}
{"id": "4406896", "revid": "564451", "url": "https://it.wikipedia.org/wiki?curid=4406896", "title": "Stazione di Oku-Tsugaru", "text": ""}
{"id": "4406899", "revid": "339392", "url": "https://it.wikipedia.org/wiki?curid=4406899", "title": "Stazione di Shin-Hakodate", "text": ""}
{"id": "4406901", "revid": "486946", "url": "https://it.wikipedia.org/wiki?curid=4406901", "title": "Operazione Alba dell'Odissea", "text": ""}
{"id": "4406905", "revid": "155634", "url": "https://it.wikipedia.org/wiki?curid=4406905", "title": "Campionato africano femminile di pallacanestro 1990", "text": "L'11\u00ba Campionato africano femminile di pallacanestro FIBA (noto anche come FIBA AfroBasket Women 1990) si \u00e8 svolto in Tunisia dal 16 al 25 marzo 1990.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra del Senegal.\nSquadre partecipanti.\nGruppo A\nGruppo B"}
{"id": "4406907", "revid": "564451", "url": "https://it.wikipedia.org/wiki?curid=4406907", "title": "Linea Kaiky\u014d", "text": ""}
{"id": "4406915", "revid": "2081705", "url": "https://it.wikipedia.org/wiki?curid=4406915", "title": "Clara Alonso", "text": "\u00c8 nota al grande pubblico per il ruolo di Angela Saramego nella soap opera \"Violetta\", ruolo che ha ricoperto dal 2012 al 2015.\nBiografia.\nNata nel 1990 ha due fratelli di nome Agust\u00edn e Ignacio Alonso. Studia commedia musicale alla Broadway Street di Buenos Aires, inizia la sua carriera nel 2007 quando viene selezionata per partecipare ad \"High School Musical - La selecci\u00f3n\" trasmesso dal canale argentino Canal 13 dove \u00e8 eliminata alla decima puntata ma \u00e8 stata comunque convocata per partecipare al tour ed ha anche partecipato al film \"High School Musical - La sfida\" nel ruolo di Clarita.\nDal 2007 all'agosto del 2011 ha condotto il programma televisivo \"Zapping Zone\". Nel 2008 ha preso parte ai Disney Channel Games nella squadra verde ed ha anche doppiato un personaggio nel film \"Trilli\"'. \u00c8 stata anche protagonista della miniserie \"\", dove interpreta Clari con il quale ha potuto cantare alcune canzoni nell'album pubblicato con il titolo omonimo. Nel 2011 ha recitato in pochi episodi delle serie \"Cuando toca la campana\" e \"Peter Punk\". Ha doppiato il personaggio di Bea nella versione spagnola di \"Fish Hooks - Vita da pesci\". Dal 2012 fa parte del cast di \"Violetta\", dove interpreta la zia della protagonista Angie. Grazie a questa serie, ha girato in italia precisamente a Milano il programma \"Angie e le ricette di Violetta\". Clara ha origini italiane dai suoi bisnonni (parte di madre).\nDal 21 febbraio 2015 ha preso parte come concorrente alla terza edizione di \"Notti sul ghiaccio\", in onda in prima serata su Rai 1, in cui arriva in finale classificandosi al terzo posto.\nNello stesso anno \u00e8 tra i protagonisti della web serie \"Lontana da me\".\nDal 21 dicembre 2016, \u00e8 concorrente del programma \"Dance Dance Dance\" (in onda su Fox e Fox Life) insieme a Diego Dominguez: la coppia si classifica al primo posto sfidando in finale Claudia Gerini e Massimiliano Vado il 15 marzo 2017.\nNel 2018 ha recitato nella commedia brillante \"Il tuttofare\" di Valerio Attanasio, film che le ha permesso di guadagnare maggiore popolarit\u00e0 in Italia.\nDoppiatrici italiane.\nNelle versioni in italiano dei suoi film, Clara Alonso \u00e8 stata doppiata da:"}
{"id": "4406916", "revid": "287204", "url": "https://it.wikipedia.org/wiki?curid=4406916", "title": "Maria Clara Alonso", "text": ""}
{"id": "4406917", "revid": "729019", "url": "https://it.wikipedia.org/wiki?curid=4406917", "title": "Fatutaka", "text": "Fatutaka (conosciuta anche come Fatu Taka o Patu Taka) \u00e8 una piccola isola di origine vulcanica, facente parte del gruppo delle Isole Santa Cruz. \u00c8 il punto pi\u00f9 a Est delle Isole Salomone.\nL'isola, disabitata, \u00e8 quel che resta di un vulcano estinto. Il terreno \u00e8 prevalentemente roccioso e non particolarmente fertile. \u00c8 ubicata a circa 50 km a sudovest di Anuta.\nFu scoperta il 12 agosto 1791 dall'ufficiale britannico Edward Edwards, comandante della fregata HMS Pandora. Edwards dette all'isola il nome \"Mitre Island\", dal momento che un promontorio dell'isola aveva la forma di una mitra vescovile."}
{"id": "4406922", "revid": "1573940", "url": "https://it.wikipedia.org/wiki?curid=4406922", "title": "Episodi di Shin Chan (2011)", "text": "Questi sono gli episodi mandati in onda nel 2011 della serie anime Shin Chan. Tutti questi episodi non sono arrivati in Italia. \nOgni episodio \u00e8 diviso in mini-episodi della durata di circa 10 minuti l'uno."}
{"id": "4406923", "revid": "767487", "url": "https://it.wikipedia.org/wiki?curid=4406923", "title": "Daniel Giasson", "text": "Carriera.\nClub.\nLaterale dinamico molto forte nella marcatura, cresce nel settore giovanile dell'UCP Caixas do Sul con cui debutta nella Liga Futsal non ancora maggiorenne. Nel settembre 2005 si trasferisce al Nepi su segnalazione dell'ex compagno di squadra \u00c2ngelo Guerra, che propose alcuni filmati del laterale all'allenatore Agenore Maurizi. Inserito nella formazione Under-21, in alcune occasioni viene aggregato alla prima squadra con cui esordisce nella massima serie. La fusione del Nepi con la CVM Lazio lo proiettano nell'Under-21 della nuova societ\u00e0 con cui vince un campionato di categoria. Nelle stagioni successive il giocatore \u00e8 ceduto in serie A2 per giocare con continuit\u00e0, prima al Torrino con cui vince una Coppa Italia di serie A2, quindi al Ceccano. Nella stagione 2010-11 fa ritorno alla Lazio con cui vince la Coppa Italia, ma gi\u00e0 la stagione seguente si trasferisce al Real Rieti neopromosso in serie A. Nel dicembre del 2012 viene ingaggiato dalla Cogianco Genzano con cui raggiunge la finale di Coppa Italia; la mancata iscrizione della societ\u00e0 genzanese lo convince ad approdare al Pescara dove si trattiene appena una stagione, trasferendosi quindi alla Luparense.\nNazionale.\nGiasson possiede la cittadinanza italiana grazie alle chiare origini venete: i nonni del giocatore, il cui cognome era originariamente \"Giazzon\", lasciarono Belluno per emigrare in Brasile. Nel 2008 \u00e8 stato convocato dalla Nazionale Under-21 di calcio a 5 dell'Italia per disputare il campionato europeo di categoria, concluso dagli \"azzurrini\" al secondo posto alle spalle della Russia. L'anno successivo fa il debutto nella Nazionale maggiore, esordendo il 15 settembre durante l'incontro amichevole pareggiato per 1-1 contro la Serbia. Contro la medesima formazione balcanica il giorno seguente Giasson mette a segno il primo gol in Nazionale, contribuendo alla vittoria dell'Italia per 3-1. Campione d'Europa nel 2014, nella finale il laterale mette a segno la rete del definitivo 3-1 con la quale gli azzurri superano la Russia."}
{"id": "4406925", "revid": "851339", "url": "https://it.wikipedia.org/wiki?curid=4406925", "title": "Scuola di applicazione e Istituto di Studi militari dell'Esercito", "text": ""}
{"id": "4406926", "revid": "80339", "url": "https://it.wikipedia.org/wiki?curid=4406926", "title": "Antonio Ottaiano", "text": "Nel 2012 \u00e8 nel cast del film \"Vento di Sicilia\" diretto da Carlo Fusco con Danny Glover, John Savage, Michael Madsen e Steven Bauer.\nCarriera.\nFa il suo debutto in televisione nel 1978 al fianco di Pietro De Vico e Anna Acampora nello spettacolo \u201cTombolino\u201d trasmesso da Canale 21, allora di propriet\u00e0 del comandante Achille Lauro, ma prima di operare attivamente nel campo artistico, si dilettava a comporre testi per i suoi colleghi, da autodidatta al pianoforte e alla batteria. Ottaiano nasce artisticamente nel 1993 quando \u00e8 invitato a partecipare alla grande \u201cFesta della Sanit\u00e0\u201d, il popoloso quartiere che ha dato i natali a Tot\u00f2.\nAntonio \u00e8 figlio d\u2019arte: suo padre, Gioacchino , \u00e8 uno dei pi\u00f9 affermati impresari teatrali,\ndefinito dal popolo e dai critici musicali e teatrali, l\u2019indiscusso erede di Mario Merola."}
{"id": "4406927", "revid": "736476", "url": "https://it.wikipedia.org/wiki?curid=4406927", "title": "George Gordon, I conte di Aberdeen", "text": "Biografia.\nEra il secondo figlio di John Gordon, I Baronetto, e di sua moglie, Mary Forbes. Studi\u00f2 diritto civile all'estero.\nCarriera.\nAlla Restaurazione, a suo padre vennero riconsegnate le terre e nel 1665 succedette al fratello come baronetto e per le propriet\u00e0 di famiglia.\nHa rappresentato Aberdeenshire nel Parlamento di Scozia. Nel novembre 1678 \u00e8 stato nominato Consigliere della Corona per la Scozia, e nel 1680 \u00e8 stato nominato Lord Haddo. \u00c8 stato membro di primo piano dell'amministrazione del duca di York e nel novembre 1681 \u00e8 stato nominato Lord Presidente del Consiglio privato.\nNel 1682 \u00e8 stato nominato Lord Cancelliere di Scozia, ed \u00e8 stato creato, il 13 novembre, conte di Aberdeen, visconte Formartine e Lord Haddo, Methlick, Tarves e Kellie.\nMatrimonio.\nSpos\u00f2, nel 1671, Anne Lockhart, figlia e unica erede di George Lockhart di Tarbrax e di Anne Lockhart. Ebbero nove figli:\nMorte.\nMor\u00ec il 20 aprile 1720, all'et\u00e0 di 82 anni."}
{"id": "4406933", "revid": "663330", "url": "https://it.wikipedia.org/wiki?curid=4406933", "title": "Blake Neely", "text": "Collaboratore della Hollywood Records e consulente della Disney, Decca Records, ecc., \u00e8 accreditato in oltre una quarantina di produzioni e ha \"firmato\" tra l'altro la colonna sonora delle serie televisive \"Everwood\" (per la quale ha ricevuto una nomination al Premio Emmy), \"Brothers &amp; Sisters - Segreti di famiglia\", \"The Mentalist\", eccetera.\nBiografia.\nBlake Neely \u00e8 nato a Parigi, in Texas . Suo padre era un allevatore e professore, sua madre era giornalista e autrice. Ha studiato linguistica all'Universit\u00e0 del Texas.\nCarriera.\nNeely ha contribuito ed \u00e8 stato accreditato in decine di film e progetti TV nel corso degli anni come: \"Everwood\" (che gli \u00e8 valso una nomination agli Emmy Award nel 2003 per il tema), nei primi tre film \"Pirati dei Caraibi\" , \"King Kong\" , \"The Last Samurai\" , \"The Great Buck Howard\" e molti altri. Altri progetti cinematografici in cui \u00e8 l'unico compositore sono \"Starter for 10\" , e \"The Wedding Date\" .\nInoltre, Neely ha composto le musiche per pi\u00f9 di venti serie televisive, tra cui CBS \"The Mentalist\" .\nHa spesso collaborato con lo scrittore / regista / produttore Greg Berlanti, tra cui \"Everwood\" , \"Jack &amp; Bobby\", \"Brothers &amp; Sisters\", \"Eli Stone\", \"Dirty Sexy Money\", \"Political Animals\", \"Blindspot\", \"Arrow\", \"The Flash\", \"Riverdale\", \"Supergirl\" e \"Legends of Tomorrow\" .\n\u00c8 stato anche accreditato insieme a diversi compositori famosi come Michael Kamen, James Newton Howard, Vangelis (per il suo lavoro nel progetto Mythodea come arrangiatore e direttore d'orchestra) e Hans Zimmer.\nCome autore, ha scritto oltre 25 libri sui metodi strumentali, come il metodo pianoforte best-seller \"Piano For Dummies\" .\nIl 23 febbraio 2008 ha registrato il suo punteggio per un documentario HBO su David McCullough ai Conway Studios di Hollywood."}
{"id": "4406948", "revid": "125770775", "url": "https://it.wikipedia.org/wiki?curid=4406948", "title": "Pietro VII di Alessandria (ortodosso)", "text": "\u00c8 stato eparca titolare di Babilonia, metropolita di Accra e patriarca greco-ortodosso di Alessandria.\nBiografia.\nNativo dell'isola di Cipro, nel villaggio Sichari del distretto di Kyrenia, \u00e8 stato eletto patriarca dal Santo Sinodo del Patriarcato di Alessandria il 21 febbraio 1997.\nIl suo patriarcato \u00e8 stato caratterizzato dall'attivit\u00e0 missionaria in Kenya, in Uganda, nel Madagascar, in Camerun e in altre parti dell'Africa. Ha fondato le diocesi di Nigeria, di Madagascar, del Ghana e dello Zambia. Il 16 settembre 2002 ha steso un nuovo \u201cOrdine patriarcale\u201d che disciplina le modalit\u00e0 di elezione del patriarca, attribuendole unicamente al Santo Sinodo.\n\u00c8 deceduto l'11 settembre 2004, quando l'elicottero su cui viaggiava assieme ad altri ecclesiastici del Patriarcato si \u00e8 schiantato nel Mar Egeo, al largo della costa del Monte Athos."}
{"id": "4406959", "revid": "697352", "url": "https://it.wikipedia.org/wiki?curid=4406959", "title": "Cosmas", "text": ""}
{"id": "4406961", "revid": "673733", "url": "https://it.wikipedia.org/wiki?curid=4406961", "title": "\u0160u-Turul", "text": ""}
{"id": "4406963", "revid": "339392", "url": "https://it.wikipedia.org/wiki?curid=4406963", "title": "Super Torpe", "text": ""}
{"id": "4406964", "revid": "376198", "url": "https://it.wikipedia.org/wiki?curid=4406964", "title": "Carnevale di Frosinone", "text": ""}
{"id": "4406968", "revid": "228587", "url": "https://it.wikipedia.org/wiki?curid=4406968", "title": "J'ai pas les loves", "text": ""}
{"id": "4406970", "revid": "4252", "url": "https://it.wikipedia.org/wiki?curid=4406970", "title": "Pietro VII di Alessandria (copto)", "text": ""}
{"id": "4406971", "revid": "767487", "url": "https://it.wikipedia.org/wiki?curid=4406971", "title": "Wati by Night", "text": "Wati by Night \u00e8 un singolo dell'album L'\u00e9cole des points vitaux del gruppo Rap Sexion d'Assaut. In questa canzone, il gruppo collabora con il rapper francese Dry."}
{"id": "4406974", "revid": "201640", "url": "https://it.wikipedia.org/wiki?curid=4406974", "title": "Pirgeometro", "text": "Un pirgeometro \u00e8 un dispositivo per la misurazione dello spettro delle radiazioni elettromagnetiche infrarosse nell'atmosfera nell'intervallo 4.5\u00a0\u00b5m-100\u00a0\u00b5m."}
{"id": "4406976", "revid": "228587", "url": "https://it.wikipedia.org/wiki?curid=4406976", "title": "D\u00e9sol\u00e9", "text": ""}
{"id": "4406977", "revid": "228587", "url": "https://it.wikipedia.org/wiki?curid=4406977", "title": "Luigi Conforti", "text": "Biografia.\nFiglio del giurista e politico Raffaele, si \u00e8 laureato in giurisprudenza all'Universit\u00e0 di Siena, studiando poi lettere nell'Istituto di Studi Superiori di Firenze. Si \u00e8 segnalato soprattutto per versi e liriche che fondevano elementi romantici e motivi carducciani espressi nell'amore per il pagano, ma con esiti non sempre apprezzabili. Sia in \"Pompei\" (1888), il suo poema preferito, calderone di canti poetici, gesta di antichi lottatori e disquisizioni filosofiche, sia nelle sue poesie, quali \"Esperia\" (1889), \"I dodici Cesari\" (1902), \"La Spiaggia delle Sirene\" (1905) e \"Sibari\" (1907), ha mostrato il connubio tra ricerca storica e culto della bellezza, a testimonianza della sua stessa esperienza e dei suoi medesimi interessi.\nSegretario del Museo Nazionale di Napoli, \u00e8 stato tra i fondatori del periodico \u00abNapoli Nobilissima\u00bb, pubblicandovi diversi lavori, fra i quali quelli sulle fontane storiche napoletane di Mezzocannone (che ha dato il nome all'omonima via), di Formello e di Spinacorona. \u00c8 stato anche direttore della \u00abCronaca partenopea\u00bb, un periodico illustrato di letteratura ed arte. Ha, inoltre, scritto saggi storici, in particolare sulla Rivoluzione Napoletana del 1799, e alcune guide storico-artistiche e archeologiche di Napoli e degli scavi archeologici di Pompei e di Ercolano, anche tradotte in altre lingue. Il suo ultimo contributo, dedicato alla storia di Napoli e pubblicato poco prima di morire su \u00abEmporium\u00bb, ha riguardato le Catacombe di San Gennaro."}
{"id": "4406983", "revid": "33689", "url": "https://it.wikipedia.org/wiki?curid=4406983", "title": "Guilhem de Mur", "text": "Della sua opera possediamo un'esortazione alla crociata rivolta nel 1268-1269 a Giacomo il Conquistatore, e quattro \"tenzone\" tra lui e Guiraut Riquier. Come giudice (\"jutje\") di queste contese viene eletto Enrico II, conte di Rhodez (1274-1304). In una di queste viene qualificato come \"coms joves\", vale a dire \"conte giovane\", per cui risulta non ancora succeduto al padre Ugo IV nell'anno 1274; il componimento di conseguenza \u00e8 databile prima di questa data.\nSecondo D. Manuel Mil\u00e1 questo trovatore apparterrebbe alla famiglia catalana de Mur, ramo dei conti di Pallar, opinione questa avallata anche da M. Bartsch, confessando inspiegabilmente che tra i membri di questa famiglia non figura alcun Guilhem de Mur.. Oltretutto, nella \"tenso\" \"il nome Guilhem non compare mai preceduto da \"senher\" o da \"senh'en\", come \u00e8 uso per i nomi di personaggi nobili. \"Solo il manoscritto di Urf\u00e9 d\u00e0 il nome Guilhem de Mur; i manoscritti 856 e Giraud riportano \"Murs\". Un villaggio con questo nome esiste in Provenza, pressappoco a met\u00e0 strada tra Apt e Carpentras. Oltre a ci\u00f2, Guiraut Riquier tratta come Guilhem de Mur come un semplice giullare\".\nIl manoscritto Giraud ci fornisce una \"tenso\" tra lui e un personaggio innominato di condizione certamente superiore in quanto gli rivolge la parola chiamandolo \"senher\". I termini della \"contesa\" sono questi: sarebbe meglio essere geloso di una donna gelosa o possederla senza essere gelosi. Guilhem sceglie la prima alternativa.\nSchema metrico: \"abba ccdd\""}
{"id": "4406984", "revid": "465169", "url": "https://it.wikipedia.org/wiki?curid=4406984", "title": "L'Apog\u00e9e", "text": "L'Apog\u00e9e \u00e8 un album del gruppo rap francese Sexion d'Assaut. A novembre del 2011, l'album era stato annunciato per il 20 febbraio 2012, ma il 17 dicembre successivo \u00e8 stato rinviato al 5 marzo 2012. Il primo singolo \u00e8 \"Mets pas celle l\u00e0\", uscito l'11 dicembre 2011. L'album ha ottenuto un disco di diamante per le oltre 500.000 copie vendute a livello nazionale in Francia. Il 19 novembre 2012 l'album \u00e8 stato ristampato con degli inediti aggiunti.\nRistampa.\nIl 19 novembre del 2010, l'album \u00e8 stata ristampato con degli inediti."}
{"id": "4406985", "revid": "56182800", "url": "https://it.wikipedia.org/wiki?curid=4406985", "title": "Guillem de Mur", "text": ""}
{"id": "4406986", "revid": "767487", "url": "https://it.wikipedia.org/wiki?curid=4406986", "title": "The Golden Cross", "text": "The Golden Cross \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual Film, usc\u00ec nelle sale cinematografiche USA il 24 febbraio 1914."}
{"id": "4406987", "revid": "56182856", "url": "https://it.wikipedia.org/wiki?curid=4406987", "title": "Guilhem de Murs", "text": ""}
{"id": "4407003", "revid": "729019", "url": "https://it.wikipedia.org/wiki?curid=4407003", "title": "Brigata d'assalto Dante Di Nanni", "text": "La Brigata d'assalto Dante Di Nanni conosciuta anche come Brigata Dante Di Nanni fu un'organizzazione terroristica di tipo comunista e operaista nata in Toscana nel 1976 e confluita nelle Brigate Rosse nel 1979, e prende il nome da un operaio e partigiano torinese ucciso nel 1944 dai nazifascisti.\nAzioni armate ed idee.\nIl gruppo nacque da alcuni giovani toscani del Movimento Studentesco e dall'Autonomia operaia Toscana, che decise di passare alla lotta armata nel 1976 e commise vari attentati dinamitardi contro le sedi DC e MSI, contro alcune caserme di carabinieri e polizia oltre ad auto appartenute ad esponenti capitalisti e fascisti e all'auto della Procura della Repubblica di Lucca.\nLa prima azione venne fatta a Massa contro una caserma dei carabinieri il 3 febbraio del 1976, per poi passare ad un'altra caserma dei carabinieri vicino ad una base della Nato a Pisa. L'obbiettivo successivo fu la sede della DC a Ponte a Moriano in provincia di Lucca, poich\u00e9 il partito di governo era considerato capitalista ed oppressore dei lavoratori. Anche la caserma della Polizia di Lucca, venne assalta con una bomba a mano il 18 aprile 1976. Venne poi assaltata sempre con una bomba a mano la sede del MSI di Barga in provincia di Lucca, poich\u00e9 veniva considerato un partito che combatteva il comunismo e la rivoluzione proletaria secondo le tesi della Brigata. Dopo questo attentato pass\u00f2 con le Brigate Rosse nel 1979"}
{"id": "4407004", "revid": "834", "url": "https://it.wikipedia.org/wiki?curid=4407004", "title": "Al Smith (cestista 1947)", "text": ""}
{"id": "4407006", "revid": "118215143", "url": "https://it.wikipedia.org/wiki?curid=4407006", "title": "Shiva (ebraismo)", "text": "Shiva (ebraico: \u05e9\u05d1\u05e2\u05d4 - lett. \"sette\") \u00e8 un periodo di sette giorni di lutto nell'ebraismo per parenti di primo grado: padre, madre, figlio, figlia, fratello, sorella e coniuge. Il rituale viene chiamato \"seduta di shiva\" (in inglese: \"sitting shiva\"). Subito dopo la sepoltura, i succitati parenti assumono la condizione \"halakhica\" di \"avel\" (ebraico: \u05d0\u05d1\u05dc \"persona in lutto\"). Tale condizione dura sette giorni, durante i quali i membri della famiglia si riuniscono tradizionalmente in una delle loro abitazioni (preferibilmente la casa della persona defunta) e ricevono visitatori in cordoglio. Al funerale, per tradizione le persone in lutto si strappano un indumento esterno, rituale noto come \"keriah\". Tale indumento viene indossato durante tutta la \"shiva\".\nEtimologia.\nLa parola Shiva proviene dall'ebraico \"shiv'ah\", che letteralmente significa \"sette\". La tradizione si \u00e8 sviluppata dalla storia in Genesi , dove Giuseppe rimpiange la morte di suo padre Giacobbe (Israele) per sette giorni.\nKeriah.\nL'indumento strappato, usualmente una camicia, una giacca o maglia che \"copra il cuore\", viene indossato durante tutto il periodo della shiva (pratica nota come \"keriah\"; ortografia alternativa \"keriyah\", \"kria\"), eccetto lo Shabbat. Gli ebrei conservatori e riformati di solito indossano un pezzo di nastro nero strappato invece dell'indumento lacerato. Questa usanza rappresenta ed esprime il dolore della persona in lutto."}
{"id": "4407010", "revid": "287204", "url": "https://it.wikipedia.org/wiki?curid=4407010", "title": "Al Smith (disambigua)", "text": ""}
{"id": "4407011", "revid": "1647404", "url": "https://it.wikipedia.org/wiki?curid=4407011", "title": "YOLO (The Lonely Island)", "text": "YOLO \u00e8 una canzone scritta e cantata dal gruppo statunitense comedy rap The Lonely Island assieme al cantante statunitense pop rock Adam Levine e all'artista hip hop Kendrick Lamar. Questo singolo \u00e8 stato pubblicato il 25 gennaio 2013 fuori dal Nord America dove \u00e8 stato trasmesso per la prima volta al \"Saturday Night Live\" il 26 gennaio 2013.\nIl titolo e il testo della canzone fanno riferimento ad un motto molto popolare in rete: YOLO (You Only Live Once) che significa \"si vive una volta sola\". Motto simile a Carpe diem secondo il quale una persona dovrebbe godersi la vita anche se ci\u00f2 comporta prendere dei rischi. Motto reso famoso dagli artisti Drake e Rick Ross con la canzone \u201cThe Motto\" che l'hanno reso un fenomeno culturale ed \u00e8 diventata una frase da usare come scusa per un comportamento irresponsabile o stravagante, anche se spesso \u00e8 usata in modo sarcastico.\nLa canzone Yolo \u00e8 una parodia di questa frase e interpreta il motto in modo opposto. La canzone sollecita a comportarsi in modo molto cauto e prudente senza eccessi in quanto la vita \u00e8 un dono prezioso che non deve essere sprecato. La canzone pone l'attenzione sui pericoli della vita di tutti i giorni facendo notare come quasi tutto pu\u00f2 essere potenzialmente letale. Il testo comprende anche \"consigli\" sul comportamento da tenere in ambito economico. La maggior parte dei consigli sono decisamente protettivi in modo esagerato come per esempio: seppellisci tutti i tuoi soldi in giardino come un beagle perch\u00e9 non puoi fidarti delle banche in quanto \u00e8 noto che falliscono. Non viaggiare in macchina, treno, nave, bus e aereo. Non viaggiare affatto. Costruisci un rifugio a prova di bomba con pareti di titanio nel seminterrato. Indossa un'armatura di titanio nel caso un pianoforte ti cada addosso. Il disinfettante non \u00e8 mai troppo. Assumi un assaggiatore per controllare che il cibo non sia avvelenato.\nCollegamenti esterni.\nVideo musicale ufficiale su youtube"}
{"id": "4407012", "revid": "287204", "url": "https://it.wikipedia.org/wiki?curid=4407012", "title": "Kim Byeong-jun", "text": ""}
{"id": "4407020", "revid": "767487", "url": "https://it.wikipedia.org/wiki?curid=4407020", "title": "Kathleen the Irish Rose", "text": "Kathleen the Irish Rose \u00e8 un cortometraggio muto del 1914 diretto da Carroll Fleming. Aveva come protagonista Maude Fealy, una popolare attrice di teatro che, nella sua carriera, lavor\u00f2 anche per la Thanhouser, la casa produttrice del film.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche statunitensi il 10 marzo 1914."}
{"id": "4407021", "revid": "767487", "url": "https://it.wikipedia.org/wiki?curid=4407021", "title": "Mets pas celle l\u00e0", "text": ""}
{"id": "4407027", "revid": "1543377", "url": "https://it.wikipedia.org/wiki?curid=4407027", "title": "DevOps", "text": "DevOps (dalla contrazione inglese di \"development\", \"sviluppo\", e \"operations\", qui simile a \"messa in produzione\" o \"\"deployment\") \u00e8 una metodologia di sviluppo del software utilizzata in informatica che punta alla comunicazione, collaborazione e integrazione tra sviluppatori e addetti alle \"operations\" della \"information technology\" (IT).\nDevOps vuole rispondere all'interdipendenza tra sviluppo software e IT operations, puntando ad aiutare un'organizzazione a sviluppare in modo pi\u00f9 rapido ed efficiente prodotti e servizi software.\nDescrizione.\nLe aziende che tipicamente potrebbero avere maggiori benefici da un orientamento DevOps sono quelle con rilasci di software frequenti. Flickr ha utilizzato il metodo DevOps per supportare la necessit\u00e0 di dieci rilasci al giorno; tale ciclo di rilasci potrebbe essere pi\u00f9 frequente in organizzazioni che producano applicazioni multi-focus o multi-funzione, spesso indicato come \"deployment\" continuo\" e associato spesso al metodo \"lean startup\".\nSull'argomento sono nati gruppi di lavoro, ordini professionali e blog sin dal 2009.\nIl metodo DevOps aiuta le aziende nella gestione dei rilasci, standardizzando gli ambienti di sviluppo. Le aziende con problemi di automazione dei rilasci solitamente hanno gi\u00e0 un processo automatico in essere ma lo vorrebbero pi\u00f9 flessibile e controllabile, senza per questo dover agire da riga di comando per ottenere ci\u00f2. Idealmente tale automazione potrebbe essere utilizzata anche da risorse non operative (non appartenenti alle \"IT operations\") su ambienti non di produzione; in questo modo gli sviluppatori hanno a disposizione un maggiore controllo degli ambienti, dando all'infrastruttura una visione pi\u00f9 incentrata sull'applicazione.\nL'integrazione DevOps ha come obiettivo il rilascio del prodotto, il collaudo del software, l'evoluzione e il mantenimento (correzione di \"bug\" e \"release\" minori) in modo tale da aumentare affidabilit\u00e0 e sicurezza e rendere pi\u00f9 veloci i cicli di sviluppo e rilascio. Molte delle idee che costituiscono DevOps provengono dalla gestione di sistemi aziendali e dalla Metodologia agile.\nStoria.\nIl termine \"DevOps\" \u00e8 stato coniato da Patrick Debois e reso popolare attraverso una serie di \"DevOps Days\" iniziati nel 2009 in Belgio.\nDa allora si sono svolte conferenze \"DevOps Days\" in India, USA, Brasile, Australia, Germania, Svezia e Svizzera.\nLe metodologie di sviluppo (ad esempio la Metodologia agile) che vengono attuate nelle organizzazioni tradizionali mediante distinte divisioni tra IT operations e QA da un lato, sviluppo e rilascio dall'altro, sono prive di una profonda integrazione interdipartimentale. DevOps promuove un insieme di processi e metodi indirizzati alla comunicazione e collaborazione tra le divisioni.\nL'adozione della metodologia DevOps \u00e8 guidata da diversi fattori, come:\nLa metodologia DevOps \u00e8 spesso descritta come una relazione pi\u00f9 collaborativa e produttiva tra i gruppi di sviluppo e quelli di operation. Ci\u00f2 incrementa l'efficienza e riduce i rischi di frequenti modifiche in produzione. Per quantificare tale effetto si sta ragionando su alcuni possibili parametri.\nIl ruolo di un professionista DevOps ricorda molto la figura dell'ingegnere capo all'interno del cosiddetto \"Toyota Production System\". Tali figure sono responsabili del successo del progetto ma senza alcuna formale autorit\u00e0 sui diversi gruppi coinvolti. \u00c8 loro richiesta conoscenza tecnica adeguata al fine di convincere i manager di quali siano le necessit\u00e0 e pu\u00f2 essere di loro aiuto il sostegno da parte della dirigenza aziendale.\nInvece, in molte organizzazioni, lo sviluppo del software e la gestione dei sistemi sono in divisioni differenti e poich\u00e9 lo sviluppo \u00e8 generalmente guidato dalle necessit\u00e0 dell'utente, per continue modifiche e conseguenti rilasci, i gruppi operativi sono concentrati sulla disponibilit\u00e0 e affidabilit\u00e0 dei servizi, nonch\u00e9 sulla gestione dei costi. Ci\u00f2 produce un \"gap\" tra sviluppo e gestione dei servizi che rallenta il passaggio in produzione.\nImpatto sui rilasci applicativi.\nIn molte aziende i rilasci applicativi sono eventi ad alto impatto e rischio, coinvolgendo pi\u00f9 gruppi di lavoro. Con la metodologia DevOps tale rischio si riduce per i seguenti motivi:\nCoordinatore del rilascio.\nSi tratta di un ruolo relativamente nuovo nelle aziende IT, il cui compito \u00e8 di coordinare i rilasci in ambienti pre-produzione (di test). La necessit\u00e0 di tale figura viene da:\nIl ruolo del coordinatore del rilascio (anche indicato come coordinatore d'integrazione) \u00e8 simile a quello di un controllore di volo che deve coordinare in tempo reale attivit\u00e0 di diversi gruppi per raggiungere un obiettivo (atterraggi e decolli in sicurezza) usando risorse condivise (spazio aereo, sentieri di volo, piste e terminali).\nTale coordinamento non va confuso con la gestione del rilascio, che \u00e8 focalizzata sulla pianificazione delle modifiche al software in ottica di una loro applicazione direttamente sulla produzione, mentre il coordinatore del rilascio si occupa del lavoro sistematico e tecnico inerente alla creazione e rilascio del software nei vari ambienti."}
{"id": "4407028", "revid": "767487", "url": "https://it.wikipedia.org/wiki?curid=4407028", "title": "Ma direction", "text": "Ma direction \u00e8 un singolo del gruppo rap Sexion d'Assaut, pubblicato il 6 marzo 2012 e tratto dall'album \"L'apog\u00e9e\"."}
{"id": "4407030", "revid": "767487", "url": "https://it.wikipedia.org/wiki?curid=4407030", "title": "Disque d'or", "text": "Disque d'or \u00e8 un singolo del gruppo rap Sexion d'Assaut, tratto dall'album \"L'Apog\u00e9e\"."}
{"id": "4407035", "revid": "767487", "url": "https://it.wikipedia.org/wiki?curid=4407035", "title": "Africain", "text": "Africain \u00e8 un singolo dell'album \"L'Apog\u00e9e\" del gruppo rap Sexion d'Assaut."}
{"id": "4407037", "revid": "767487", "url": "https://it.wikipedia.org/wiki?curid=4407037", "title": "Avant qu'elle parte", "text": "Avant qu'elle parte \u00e8 un singolo del gruppo musicale francese Sexion d'Assaut, pubblicato nel 2012 dall'etichetta Sony Music e proveniente dell'album \"L'Apog\u00e9e\".\nLa canzone \u00e8 stata scritta da Adama Diallo, Alpha Diallo, Gandhi Djuna, Karim Fall, Karim Ballo, Bastien Vincent, Mamadou Bald\u00e9, Stan E e Wati-B. Il video musicale \u00e8 stato pubblicato il 14 marzo 2012 sul canale YouTube del gruppo."}
{"id": "4407038", "revid": "1851848", "url": "https://it.wikipedia.org/wiki?curid=4407038", "title": "Robert Seifert", "text": "Biografia.\nNato a Dresda, all'epoca nella Repubblica Democratica Tedesca, ha rappresentato la Germania ai Giochi olimpici invernali di e ."}
{"id": "4407039", "revid": "830939", "url": "https://it.wikipedia.org/wiki?curid=4407039", "title": "Carroll Fleming", "text": "Lavor\u00f2 in teatro e, in seguito, anche nel cinema muto, soprattutto in qualit\u00e0 di regista.\nBiografia.\nCarroll Fleming nacque circa nel 1865 nel Kentucky. Lavor\u00f2 per il teatro come attore, regista e librettista di commedie musicali. Il suo nome appare sui programmi di Broadway in alcuni spettacoli di buon successo dei primi anni del Novecento.\nInizi\u00f2 la sua carriera cinematografica come regista per la Thanhouser, una casa di produzione che aveva la sua sede sulla costa orientale, a New Rochelle. Per la compagnia, fondata e diretta da Edwin Thanhouser, diresse, tra il 1914 e il 1916, sedici film.\nFleming lavor\u00f2 occasionalmente nel cinema anche come attore e sceneggiatore.\nMor\u00ec a 65 anni, nel 1930, a New York, nel Bronx."}
