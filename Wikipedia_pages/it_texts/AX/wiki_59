{"id": "4407040", "revid": "640389", "url": "https://it.wikipedia.org/wiki?curid=4407040", "title": "Uchida K\u014dsai", "text": "Biografia.\nIl conte Uchida (anche conosciuto come Uchida Yasuya) nacque nell'attuale citt\u00e0 di Yatsushiro, nella prefettura di Kumamoto, figlio di un medico locale. Dopo aver studiato inglese per due anni all'Universit\u00e0 di Doshisha, Uchida si trasfer\u00ec all'Universit\u00e0 Imperiale di Tokyo ove si laure\u00f2 in legge.\nDopo la laurea, Uchida entr\u00f2 nel Ministero degli affari esteri e prest\u00f2 servizio come ambasciatore in Cina e poi nell'Austria-Ungheria, poi negli Stati Uniti. Prest\u00f2 servizio poi come Ministro degli affari esteri giapponese dal 1911 al 1912 nel II governo di Saionji Kinmochi.\nNominato ambasciatore nell'Impero russo poco prima dello scoppio della rivoluzione bolscevica, Uchida fece ritorno in Giappone per venire nominato nuovamente Ministro degli Esteri dal 1918 al 1923 durante i governi di Hara Takashi, Takahashi Korekiyo e Kat\u014d Tomosabur\u014d. Egli prest\u00f2 servizio come Primo Ministro del Giappone due volte in periodi di sedivacanza (la prima volta dopo l'assassinio del primo ministro Hara e la seconda dopo l'improvvisa morte del primo ministro Kat\u014d, immediatamente prima del grande terremoto del Kant\u014d).\nVenne nominato membro della Camera dei Pari giapponese nel 1930 e divenne presidente della Compagnia Ferroviaria della Manciuria Meridionale nel 1931.\nDurante il suo terzo mandato come Ministro degli affari esteri, dal 1932 al 1933 sotto l'amministrazione di Sait\u014d Makoto, egli richiese un riconoscimento diplomatico del Manchukuo e pretese poi il ritiro del Giappone dalla Lega delle Nazioni. Il 5 settembre 1932 apparve sulla copertina del \"Time Magazine\", rivista alla quale rilasci\u00f2 una lunga intervista sul suo contenzioso con la Lega delle Nazioni. Mor\u00ec 15 giorni dopo l'Incidente del 26 febbraio. La sua tomba \u00e8 posta nel Tama Reien di Fuchu, Tokyo."}
{"id": "4407044", "revid": "785616", "url": "https://it.wikipedia.org/wiki?curid=4407044", "title": "Kosai Uchida", "text": ""}
{"id": "4407046", "revid": "767487", "url": "https://it.wikipedia.org/wiki?curid=4407046", "title": "Wati House", "text": "Wati House \u00e8 un singolo dell'album \"L'Apog\u00e9e\" del gruppo rap Sexion d'Assaut."}
{"id": "4407050", "revid": "767487", "url": "https://it.wikipedia.org/wiki?curid=4407050", "title": "Probl\u00e8mes d'adultes", "text": "Probl\u00e9mes d'adultes \u00e8 un singolo dell'album \"L'Apog\u00e9e\" del gruppo rap Sexion d'Assaut."}
{"id": "4407052", "revid": "129019", "url": "https://it.wikipedia.org/wiki?curid=4407052", "title": "Bambino di Praga", "text": ""}
{"id": "4407054", "revid": "203575", "url": "https://it.wikipedia.org/wiki?curid=4407054", "title": "Nazionale olimpica di calcio della Serbia e Montenegro", "text": ""}
{"id": "4407058", "revid": "767487", "url": "https://it.wikipedia.org/wiki?curid=4407058", "title": "Le renouveau", "text": "Le Renouveau \u00e8 il primo \"street album\" del gruppo rap Sexion d'Assaut."}
{"id": "4407059", "revid": "1305772", "url": "https://it.wikipedia.org/wiki?curid=4407059", "title": "Siyum", "text": "Siyum (ebraico: \u05e1\u05d9\u05d5\u05dd \u2013 \"completamento\") sta ad indicare il completamento di una data unit\u00e0 o passo della Torah (\"Pentateuco\"), o di un libro/trattato della Mishnah o Talmud nell'Ebraismo. A \"siyum\" viene usualmente seguito da un pasto di celebrazione, o \"seudat mitzvah\", pasto in onore di una \"mitzvah\", o comandamento. \"Siyum\" si riferisce anche alla celebrazione stessa.\nUna tradizione durevole \u00e8 quella in cui una data comunit\u00e0 completa un'unit\u00e0 di Torah o un trattato del Talmud durante i 30 giorni che seguono il decesso di un parente e si tiene quindi un \"siyum\" in comune subito dopo, in tributo e onore alla memoria del defunto.\n\u00c8 diventata tradizione che la propria sinagoga organizzi il \"siyum\" la mattina prima di Pesach per permettere a coloro che digiunano per \"Ta'anit Bekhorim\" (\"Digiuno del Primogenito\") di rompere il digiuno, secondo il principio \"halakhico\" che d\u00e0 priorit\u00e0 allo studio della Torah."}
{"id": "4407060", "revid": "228587", "url": "https://it.wikipedia.org/wiki?curid=4407060", "title": "Edgar Gonz\u00e1lez", "text": ""}
{"id": "4407063", "revid": "767487", "url": "https://it.wikipedia.org/wiki?curid=4407063", "title": "Conti in sospeso", "text": "Conti in sospeso (\"Payback\") \u00e8 un film del 1995 diretto da Anthony Hickox.\nTrama.\nOscar e un amico rapinano un negozio, ma questi viene ucciso e Oscar finisce in carcere, dove stringe amicizia con l'anziano compagno di cella, che aveva nascosto un grosso bottino in denaro prima di essere incarcerato. In galera lavora una spietata guardia, Gully, che vuole sapere dove sia nascosta la refurtiva, ma l'anziano carcerato si rifiuta di rivelarglielo cos\u00ec Gully, indispettito, l'uccide dopo avergli sottratto il disegno che ne indica il nascondiglio. Prima di morire, il vecchio si fa promettere da Oscar che avrebbe ucciso Gully e gli rivela che la refurtiva \u00e8 nascosta in un cimitero. Dopo pochi anni Oscar viene scarcerato e va in cerca di Gully, che non lavora pi\u00f9 in carcere, ma gestisce una tavola calda con l'affascinante moglie Rose. Con un pretesto, Oscar riesce a farsi assumere in cambio di vitto e alloggio. Ora Gully pare cambiato di carattere, per la sopravvenuta cecit\u00e0 dopo un incidente. Oscar e Rose iniziano una tresca e lui tenta di convincerla a lasciare Gully e a seguirlo. Ma la donna rifiuta, sostenendo di avere promesso a Gully di stargli accanto, almeno finch\u00e9 ricever\u00e0 l'indennizzo assicurativo che gli permetter\u00e0 di operarsi agli occhi e riacquistare la vista. Dopo giorni, per caso Oscar rinviene il disegno del vecchio compagno di cella, cos\u00ec si reca in cimitero e trova il bottino di 200.000 dollari, ma all'improvviso appare un altro amico di colore carcerato di Oscar, ora \"taxista\" che, conoscendo la storia, pretende per s\u00e9 tutto il denaro e minaccia Oscar con una pistola. I due hanno una colluttazione, in cui l'amico pare soccombere. Oscar torna da Gully e mostra i soldi a Rose, che ora pare convinta a seguirlo, ma il giorno dopo Oscar non trova pi\u00f9 il denaro e cerca Rose ovunque. Ma davanti a lui si palesa Gully con un fucile puntato, che gli svela d'averlo riconosciuto fin dall'inizio e di avere escogitato una messinscena con la complicit\u00e0 della moglie, perch\u00e9 fosse lui a trovare il bottino per poi sottrarglielo alla fine. Gully tenta di sparare a Oscar con un fucile scarico, cos\u00ec Oscar risponde ammazzandolo con la sua pistola, poi trova Rose davanti a un precipizio: i due s'abbracciano, pare intendano andarsene a vivere insieme, ma inaspettatamente Rose lo spinge nel vuoto, facendo sfracellare Oscar tra le rocce, poi s'impadronisce della valigetta col bottino e, diretta all'aeroporto, sale su un \"taxi\" guidato dall'ex amico di colore di Oscar, che pareva morto dopo la colluttazione al cimitero, che le comunica che prender\u00e0 \"una scorciatoia\", probabilmente per derubarla."}
{"id": "4407065", "revid": "599013", "url": "https://it.wikipedia.org/wiki?curid=4407065", "title": "Santuario della Madonna del Buon Consiglio (Borgio Verezzi)", "text": "Il santuario della Madonna del Buon Consiglio gi\u00e0 intitolato a San Pietro e quindi a santo Stefano \u00e8 un luogo di culto cattolico situato nella frazione di Borgio, in via Soccorso, nel comune di Borgio Verezzi in provincia di Savona.\nLa chiesa fu l'antica sede parrocchiale della localit\u00e0, in seguito trasferita nella pi\u00f9 centrale chiesa di San Pietro.\nStoria e descrizione.\nL'antico edificio, in origine dedicato all'apostolo Pietro, sorse per merito dei monaci benedettini nel IX secolo lungo la strada di epoca romana che scendeva dalla valle del torrente Bottasano. Ora inglobata nei confini del locale cimitero di Borgio, la chiesa fu alle dipendenze religiose dell'abbazia di San Pietro in Varatella, presso Toirano.\nDivenne oratorio dedicato a santo Stefano, e sede della locale confraternita, a partire dal 1808 con il trasferimento del titolo di parrocchiale alla neo chiesa di San Pietro ubicata nel centro storico di Borgio. Fu papa Giovanni XXIII, nel 1960, ad erigere la chiesa al titolo di santuario con la nuova dedica verso la Madonna del Buon Consiglio.\nL'attuale aspetto architettonico del luogo di culto risalirebbe al tardo Medioevo, con il campanile in laterizio a due piani di bifore del XIV secolo. L'interno si presenta a tre navate con archi ogivali su colonne in stile romanico e capitelli cubici databili al XIII secolo, forse risalenti al primo impianto della chiesa. Conserva tracce di affreschi del XIV-XV secolo, stesso secolo del poligonale abside."}
{"id": "4407070", "revid": "122429913", "url": "https://it.wikipedia.org/wiki?curid=4407070", "title": "Change.org", "text": "Change.org \u00e8 una societ\u00e0 for-profit che gestisce la piattaforma on-line gratuita di campagne sociali, fondata nel 2007 negli Stati Uniti e con quartier generale a San Francisco, nel cuore della Silicon Valley. \nNegli Stati Uniti \u00e8 registrata come B Corporation.\nStoria.\nChange.org \u00e8 stata lanciata il 7 febbraio 2007 dall'attuale CEO Ben Rattray, con il supporto del CTO Mark Dimas e Adam Cheyer. A gennaio 2013, la piattaforma contava uno staff di 150 persone con uffici in 18 paesi.\nNel 2008, Change.org \u00e8 diventata partner di MySpace per creare un indice di idee crowdsourced.\nNel 2010 Change.org ha supportato il lancio del Blog Action Day.\nNel 2011, Change.org ha dichiarato di essere stata vittima di un attacco di hacker cinesi a causa della petizione per chiedere al governo di Pechino il rilascio dell'artista Ai Weiwei.\nNel luglio 2012 Change.org ha inaugurato la versione in italiano, aprendo un ufficio a Roma."}
{"id": "4407071", "revid": "729019", "url": "https://it.wikipedia.org/wiki?curid=4407071", "title": "Stazione di Naka-Oguni", "text": "La \u00e8 una stazione ferroviaria di Sotogahama, localit\u00e0 della prefettura di Aomori della regione del T\u014dhoku. La stazione, \u00e8 sotto la gestione congiunta di JR East e JR Hokkaido.\nBinari.\nLa stazione, gestita da JR Hokkaido e JR East, \u00e8 dotata di un unico binario servente le due direzioni."}
{"id": "4407072", "revid": "129019", "url": "https://it.wikipedia.org/wiki?curid=4407072", "title": "Torre del Micalet", "text": ""}
{"id": "4407073", "revid": "161273", "url": "https://it.wikipedia.org/wiki?curid=4407073", "title": "Un conto in sospeso", "text": ""}
{"id": "4407076", "revid": "686936", "url": "https://it.wikipedia.org/wiki?curid=4407076", "title": "Dan Fortmann", "text": "Carriera professionistica.\nDopo aver frequentato la Colgate University e indeciso se dedicarsi alla carriera medica o a quella nel football, Fortmann fu scelto nel corso del nono giro del Draft NFL 1936 dai Chicago Bears. Rimase con essi per tutta la carriera durata fino al 1943 vincendo tre campionati NFL nel 1940, 1941 e 1943, venendo inserito nella formazione ideale della stagione All-Pro come guardia per sei anni consecutivi."}
{"id": "4407077", "revid": "57872", "url": "https://it.wikipedia.org/wiki?curid=4407077", "title": "Chiesa di Santo Stefano (Borgio Verezzi)", "text": ""}
{"id": "4407078", "revid": "21880", "url": "https://it.wikipedia.org/wiki?curid=4407078", "title": "Acer lobelii", "text": ""}
{"id": "4407081", "revid": "247222", "url": "https://it.wikipedia.org/wiki?curid=4407081", "title": "Coexist", "text": "Coexist \u00e8 il secondo album della band post-rock inglese The xx. \u00c8 stato pubblicato dall'etichetta Young Turks Records il 5 settembre 2012. \u00c8 stato registrato tra novembre e maggio 2012 in uno studio a Londra."}
{"id": "4407096", "revid": "827882", "url": "https://it.wikipedia.org/wiki?curid=4407096", "title": "Soulsonic Force", "text": "I Soulsonic Force (chiamati anche Afrika Bambaataa &amp; Soulsonic Force) sono un gruppo Electro, Funk e Old School rap.\nStoria.\nNel 1982 pubblicano il loro primo singolo, \"Planet Rock\". L'anno successivo, 1983, pubblicano altri singoli di enorme successo come \"Looking for the Perfect Beat\" e \"Renegades of Funk\". Quest'ultima \u00e8 stata una delle prime canzoni Rap ad avere un messaggio politico, insieme a \"The Message\" di Grandmaster Flash and The Furious Five."}
{"id": "4407098", "revid": "287204", "url": "https://it.wikipedia.org/wiki?curid=4407098", "title": "FC Tokyo 2013", "text": "Questa voce raccoglie le informazioni riguardanti il Football Club Tokyo nelle competizioni ufficiali della stagione 2013.\nDivise e sponsor.\nPer la stagione 2013 vengono utilizzate le divise impiegate, nella stagione precedente, per la AFC Champions League. Sponsor tecnico (Adidas) e ufficiale (Lifeval, Tokyo Gas, Mitsubishi e Nippon Oil)."}
{"id": "4407099", "revid": "1442080", "url": "https://it.wikipedia.org/wiki?curid=4407099", "title": "San Marino CEPU Open 2002 - Singolare", "text": "Il singolare del torneo di tennis San Marino CEPU Open 2002, facente parte dell'ATP Challenger Series, ha avuto come vincitore Jos\u00e9 Acasuso che ha battuto in finale Albert Portas 3-6, 6-3, 6-2."}
{"id": "4407100", "revid": "287204", "url": "https://it.wikipedia.org/wiki?curid=4407100", "title": "San Marino CEPU Open 2002 - Doppio", "text": "Il doppio del torneo di tennis San Marino CEPU Open 2002, facente parte dell'ATP Challenger Series, ha avuto come vincitori Leo\u0161 Friedl e David \u0160koch che hanno battuto in finale Massimo Bertolini e Cristian Brandi 6-2, 6-4."}
{"id": "4407102", "revid": "1442080", "url": "https://it.wikipedia.org/wiki?curid=4407102", "title": "Open Castilla y Le\u00f3n 2002 - Singolare", "text": "Il singolare del torneo di tennis Open Castilla y Le\u00f3n 2002, facente parte dell'ATP Challenger Series, ha avuto come vincitore Olivier Mutis che ha battuto in finale Fernando Verdasco 6-4, 6-2."}
{"id": "4407103", "revid": "1442080", "url": "https://it.wikipedia.org/wiki?curid=4407103", "title": "Open Castilla y Le\u00f3n 2002 - Doppio", "text": "Il doppio del torneo di tennis Open Castilla y Le\u00f3n 2002, facente parte dell'ATP Challenger Series, ha avuto come vincitori Tim Crichton e Todd Perry che hanno battuto in finale Karol Beck e Sander Groen 5-7, 7-63, 6-4."}
{"id": "4407104", "revid": "113206703", "url": "https://it.wikipedia.org/wiki?curid=4407104", "title": "St. Petersburg Challenger 2002 - Singolare", "text": "Il singolare del torneo di tennis St. Petersburg Challenger 2002, facente parte dell'ATP Challenger Series, ha avuto come vincitore Sergio Roitman che ha battuto in finale Andrej Stoljarov 7-63, 6-2."}
{"id": "4407105", "revid": "113206717", "url": "https://it.wikipedia.org/wiki?curid=4407105", "title": "St. Petersburg Challenger 2002 - Doppio", "text": "Il doppio del torneo di tennis St. Petersburg Challenger 2002, facente parte dell'ATP Challenger Series, ha avuto come vincitori Franti\u0161ek \u010cerm\u00e1k e Jaroslav Levinsk\u00fd che hanno battuto in finale Artem Derepasko e Orest Tere\u0161\u010duk 6-3, 6-2."}
{"id": "4407109", "revid": "1442080", "url": "https://it.wikipedia.org/wiki?curid=4407109", "title": "Wrexham Challenger 2002 - Singolare", "text": "Il singolare del torneo di tennis Wrexham Challenger 2002, facente parte dell'ATP Challenger Series, ha avuto come vincitore Lars Burgsm\u00fcller che ha battuto in finale Ivo Heuberger 6-2, 65-7, 6-4."}
{"id": "4407110", "revid": "344646", "url": "https://it.wikipedia.org/wiki?curid=4407110", "title": "Wrexham Challenger 2002 - Doppio", "text": "Il doppio del torneo di tennis Wrexham Challenger 2002, facente parte dell'ATP Challenger Series, ha avuto come vincitori Stefano Pescosolido e Gianluca Pozzi che hanno battuto in finale Daniele Bracciali e Aisam-ul-Haq Qureshi 6-4, 6-4."}
{"id": "4407111", "revid": "1442080", "url": "https://it.wikipedia.org/wiki?curid=4407111", "title": "Levene Gouldin &amp; Thompson Tennis Challenger 2002 - Singolare", "text": "Il singolare del torneo di tennis Levene Gouldin &amp; Thompson Tennis Challenger 2002, facente parte dell'ATP Challenger Series, ha avuto come vincitore Scott Draper che ha battuto in finale Peter Luczak 7-65, 6-4."}
{"id": "4407112", "revid": "1442080", "url": "https://it.wikipedia.org/wiki?curid=4407112", "title": "Levene Gouldin &amp; Thompson Tennis Challenger 2002 - Doppio", "text": "Il doppio del torneo di tennis Levene Gouldin &amp; Thompson Tennis Challenger 2002, facente parte dell'ATP Challenger Series, ha avuto come vincitori Paul Goldstein e Scott Humphries che hanno battuto in finale Amir Hadad e Robert Kendrick 4-6, 7-61, 7-5."}
{"id": "4407113", "revid": "1442080", "url": "https://it.wikipedia.org/wiki?curid=4407113", "title": "Open Diputaci\u00f3n 2002 - Singolare", "text": "Il singolare del torneo di tennis Open Diputaci\u00f3n 2002, facente parte dell'ATP Challenger Series, ha avuto come vincitore Jean-Fran\u00e7ois Bachelot che ha battuto in finale Cristiano Caratti 7-5, 3-6, 6-4."}
{"id": "4407114", "revid": "1442080", "url": "https://it.wikipedia.org/wiki?curid=4407114", "title": "Open Diputaci\u00f3n 2002 - Doppio", "text": "Il doppio del torneo di tennis Open Diputaci\u00f3n 2002, facente parte dell'ATP Challenger Series, ha avuto come vincitori Ota Fuk\u00e1rek e Paul Rosner che hanno battuto in finale Emilio Benfele \u00c1lvarez e Du\u0161an Vemi\u0107 7-68, 6-4."}
{"id": "4407116", "revid": "1442080", "url": "https://it.wikipedia.org/wiki?curid=4407116", "title": "Gramado Challenger 2002 - Singolare", "text": "Il singolare del torneo di tennis Gramado Challenger 2002, facente parte dell'ATP Challenger Series, ha avuto come vincitore J\u00falio Silva che ha battuto in finale Iv\u00e1n Miranda 6-4, 6-2."}
{"id": "4407117", "revid": "1442080", "url": "https://it.wikipedia.org/wiki?curid=4407117", "title": "Gramado Challenger 2002 - Doppio", "text": "Il doppio del torneo di tennis Gramado Challenger 2002, facente parte dell'ATP Challenger Series, ha avuto come vincitori Alessandro Guevara e Dejan Petrovi\u0107 che hanno battuto in finale Denis Golovanov e Michael Joyce 3-6, 7-5, 6-2."}
{"id": "4407118", "revid": "1573940", "url": "https://it.wikipedia.org/wiki?curid=4407118", "title": "Episodi di Shin Chan (2010)", "text": "Questi sono gli episodi mandati in onda nel 2010 della serie anime Shin Chan. Tutti questi episodi non sono arrivati in Italia.\nOgni episodio \u00e8 diviso in mini-episodi della durata di circa 10 minuti l'uno."}
{"id": "4407119", "revid": "113206723", "url": "https://it.wikipedia.org/wiki?curid=4407119", "title": "Trani Cup 2002 - Singolare", "text": "Il singolare del torneo di tennis Trani Cup 2002, facente parte dell'ATP Challenger Series, ha avuto come vincitore Mariano Delfino che ha battuto in finale Ji\u0159\u00ed Van\u011bk 6-4, 7-66."}
{"id": "4407120", "revid": "113206729", "url": "https://it.wikipedia.org/wiki?curid=4407120", "title": "Trani Cup 2002 - Doppio", "text": "Il doppio del torneo di tennis Trani Cup 2002, facente parte dell'ATP Challenger Series, ha avuto come vincitori Roberto \u00c1lvarez e Mariano Delfino che hanno battuto in finale Francisco Cabello e Francisco Costa 4-6, 6-4, 6-2."}
{"id": "4407122", "revid": "47767", "url": "https://it.wikipedia.org/wiki?curid=4407122", "title": "Engilberto", "text": ""}
{"id": "4407123", "revid": "21880", "url": "https://it.wikipedia.org/wiki?curid=4407123", "title": "Acer nigrum", "text": ""}
{"id": "4407124", "revid": "47767", "url": "https://it.wikipedia.org/wiki?curid=4407124", "title": "Angelberto", "text": ""}
{"id": "4407125", "revid": "1442080", "url": "https://it.wikipedia.org/wiki?curid=4407125", "title": "GHI Bronx Tennis Classic 2002 - Singolare", "text": "Il singolare del torneo di tennis GHI Bronx Tennis Classic 2002, facente parte dell'ATP Challenger Series, ha avuto come vincitore Mardy Fish che ha battuto in finale Denis Golovanov 1-6, 6-1, 7-5."}
{"id": "4407126", "revid": "1442080", "url": "https://it.wikipedia.org/wiki?curid=4407126", "title": "GHI Bronx Tennis Classic 2002 - Doppio", "text": "Il doppio del torneo di tennis GHI Bronx Tennis Classic 2002, facente parte dell'ATP Challenger Series, ha avuto come vincitori Jamie Delgado e Arvind Parmar che hanno battuto in finale Karol Beck e Tom\u00e1\u0161 Z\u00edb 7-66, 6-1."}
{"id": "4407127", "revid": "1442080", "url": "https://it.wikipedia.org/wiki?curid=4407127", "title": "S Tennis Masters Challenger 2002 - Singolare", "text": "Il singolare del torneo di tennis S Tennis Masters Challenger 2002, facente parte dell'ATP Challenger Series, ha avuto come vincitore Olivier Mutis che ha battuto in finale Filippo Volandri 6-3, 6-2."}
{"id": "4407128", "revid": "1442080", "url": "https://it.wikipedia.org/wiki?curid=4407128", "title": "S Tennis Masters Challenger 2002 - Doppio", "text": "Il doppio del torneo di tennis S Tennis Masters Challenger 2002, facente parte dell'ATP Challenger Series, ha avuto come vincitori Mariusz Fyrstenberg e Marcin Matkowski che hanno battuto in finale Jan Frode Andersen e Oliver Marach 6-3, 6-4."}
{"id": "4407131", "revid": "1442080", "url": "https://it.wikipedia.org/wiki?curid=4407131", "title": "IPP Trophy 2002 - Singolare", "text": "Il singolare del torneo di tennis IPP Trophy 2002, facente parte dell'ATP Challenger Series, ha avuto come vincitore Kristof Vliegen che ha battuto in finale Galo Blanco 6-2, 6-2."}
{"id": "4407132", "revid": "599013", "url": "https://it.wikipedia.org/wiki?curid=4407132", "title": "IPP Trophy 2002 - Doppio", "text": "Il doppio del torneo di tennis IPP Trophy 2002, facente parte dell'ATP Challenger Series, ha avuto come vincitori Victor H\u0103nescu e Leonardo Olgu\u00edn che hanno battuto in finale Andr\u00e9s Schneiter e Orlin Stanoj\u010dev 1-6, 6-4, 6-4."}
{"id": "4407133", "revid": "228587", "url": "https://it.wikipedia.org/wiki?curid=4407133", "title": "Antonio Savoldi-Marco C\u00f2 - Trofeo Dimmidis\u00ec 2002 - Singolare", "text": "Il singolare del torneo di tennis Antonio Savold, facente parte dell'ATP Challenger Series, ha avuto come vincitore David Ferrer che ha battuto in finale Vadim Kucenko 6-2, 6-0."}
{"id": "4407134", "revid": "228587", "url": "https://it.wikipedia.org/wiki?curid=4407134", "title": "Antonio Savoldi-Marco C\u00f2 - Trofeo Dimmidis\u00ec 2002 - Doppio", "text": "Il doppio del torneo di tennis Antonio Savold, facente parte dell'ATP Challenger Series, ha avuto come vincitori Mariusz Fyrstenberg e Marcin Matkowski che hanno battuto in finale Anthony Ross e Du\u0161an Vemi\u0107 6-4, 7-64."}
{"id": "4407137", "revid": "1442080", "url": "https://it.wikipedia.org/wiki?curid=4407137", "title": "Brindisi Challenger 2002 - Singolare", "text": "Il singolare del torneo di tennis Brindisi Challenger 2002, facente parte dell'ATP Challenger Series, ha avuto come vincitore Mariano Puerta che ha battuto in finale Leonardo Azzaro 6-3, 7-62."}
{"id": "4407138", "revid": "1442080", "url": "https://it.wikipedia.org/wiki?curid=4407138", "title": "Brindisi Challenger 2002 - Doppio", "text": "Il doppio del torneo di tennis Brindisi Challenger 2002, facente parte dell'ATP Challenger Series, ha avuto come vincitori Mariano Delfino e Sergio Roitman che hanno battuto in finale Marc L\u00f3pez e Salvador Navarro 7-64, 63-7, 6-4."}
{"id": "4407139", "revid": "1442080", "url": "https://it.wikipedia.org/wiki?curid=4407139", "title": "Black Forest Open 2002 - Singolare", "text": "Il singolare del torneo di tennis Black Forest Open 2002, facente parte dell'ATP Challenger Series, ha avuto come vincitore Dennis van Scheppingen che ha battuto in finale Didac Perez-Minarro 6-1, 6-1."}
{"id": "4407140", "revid": "599013", "url": "https://it.wikipedia.org/wiki?curid=4407140", "title": "Black Forest Open 2002 - Doppio", "text": "Il doppio del torneo di tennis Black Forest Open 2002, facente parte dell'ATP Challenger Series, ha avuto come vincitori Diego del R\u00edo e Leonardo Olgu\u00edn che hanno battuto in finale Joan Balcells e Jurij \u0160\u010dukin 7-62, 6-4."}
{"id": "4407141", "revid": "767487", "url": "https://it.wikipedia.org/wiki?curid=4407141", "title": "Del Mar Financial Partners Inc. Open 2013", "text": "Il Del Mar Financial Partners Inc. Open 2013 \u00e8 stato un torneo femminile di tennis giocato sul cemento. \u00c8 stata la 3\u00aa edizione del torneo Del Mar Financial Partners Inc. Open, che fa parte della categoria ITF 25 K nell'ambito dell'ITF Women's Circuit 2013. Il torneo si \u00e8 giocato al Morgan Run Club and Resort di Rancho Santa Fe, dall'11 al 17 febbraio 2013.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Madison Brengle ha battuto in finale Nicole Gibbs 6\u20131, 6\u20134.\nDoppio.\n Asia Muhammad / Allie Will hanno battuto in finale Anamika Bhargava / Macall Harkins 6\u20131, 6\u20134."}
{"id": "4407142", "revid": "1442080", "url": "https://it.wikipedia.org/wiki?curid=4407142", "title": "Aschaffenburg Challenger 2002 - Singolare", "text": "Il singolare del torneo di tennis Aschaffenburg Challenger 2002, facente parte dell'ATP Challenger Series, ha avuto come vincitore Olivier Mutis che ha battuto in finale Potito Starace 6-4, 6-0."}
{"id": "4407143", "revid": "599013", "url": "https://it.wikipedia.org/wiki?curid=4407143", "title": "Aschaffenburg Challenger 2002 - Doppio", "text": "Il doppio del torneo di tennis Aschaffenburg Challenger 2002, facente parte dell'ATP Challenger Series, ha avuto come vincitori Diego del R\u00edo e Andr\u00e9s Schneiter che hanno battuto in finale Kornel Bardoczky e Zoltan Nagy 6-3, 3-6, 6-3."}
{"id": "4407147", "revid": "1442080", "url": "https://it.wikipedia.org/wiki?curid=4407147", "title": "Bra\u0219ov Challenger 2002 - Singolare", "text": "Il singolare del torneo di tennis Bra\u0219ov Challenger 2002, facente parte dell'ATP Challenger Series, ha avuto come vincitore Rub\u00e9n Ram\u00edrez Hidalgo che ha battuto in finale Lovro Zovko 2-6, 6-1, 7-5."}
{"id": "4407149", "revid": "1442080", "url": "https://it.wikipedia.org/wiki?curid=4407149", "title": "Bra\u0219ov Challenger 2002 - Doppio", "text": "Il doppio del torneo di tennis Bra\u0219ov Challenger 2002, facente parte dell'ATP Challenger Series, ha avuto come vincitori Christopher Kas e Herbert Wiltschnig che hanno battuto in finale Rub\u00e9n Ram\u00edrez Hidalgo e Santiago Ventura 5-7, 6-4, 7-5."}
{"id": "4407150", "revid": "1442080", "url": "https://it.wikipedia.org/wiki?curid=4407150", "title": "Kiev Challenger 2002 - Singolare", "text": "Il singolare del torneo di tennis Kiev Challenger 2002, facente parte dell'ATP Challenger Series, ha avuto come vincitore Irakli Labadze che ha battuto in finale Gorka Fraile 6-0, 4-6, 6-4."}
{"id": "4407151", "revid": "1442080", "url": "https://it.wikipedia.org/wiki?curid=4407151", "title": "Kiev Challenger 2002 - Doppio", "text": "Il doppio del torneo di tennis Kiev Challenger 2002, facente parte dell'ATP Challenger Series, ha avuto come vincitori Federico Browne e Fred Hemmes che hanno battuto in finale Irakli Labadze e Jurij \u0160\u010dukin 6-4, 6-3."}
{"id": "4407152", "revid": "1442080", "url": "https://it.wikipedia.org/wiki?curid=4407152", "title": "Budapest Challenger 2 2002 - Singolare", "text": "Il singolare del torneo di tennis Budapest Challenger 2 2002, facente parte dell'ATP Challenger Series, ha avuto come vincitore Dennis van Scheppingen che ha battuto in finale Salvador Navarro 3-6, 6-3, 6-4."}
{"id": "4407153", "revid": "1442080", "url": "https://it.wikipedia.org/wiki?curid=4407153", "title": "Budapest Challenger 2 2002 - Doppio", "text": "Il doppio del torneo di tennis Budapest Challenger 2 2002, facente parte dell'ATP Challenger Series, ha avuto come vincitori Paul Baccanello e Sergio Roitman che hanno battuto in finale Jan Frode Andersen e Oliver Gross che si sono ritirati sul punteggio di 6-4, 6(5)-7, 6-5."}
{"id": "4407154", "revid": "33689", "url": "https://it.wikipedia.org/wiki?curid=4407154", "title": "Bertran de Paris", "text": "Della sua opera ci \u00e8 pervenuto un \"sirventes\", classificato da alcuni come \"enseignamen\" per \"joglars\", \"Gordotz, ie.us fatz un sol sirventes l'an\", dedicato alla contessa di Rodez, sua mecenate. Si tratta di uno dei \"topoi\" della poesia trobadorica, alla cui composizione si sono dedicati, tra gli altri, Guiraut de Cabreira e Guiraut de Calanson. \"Dopo vivaci rimproveri indirizzati al giullare Gordo per la sua ignoranza e incapacit\u00e0, vengono enumerati, in forma di domande, una lunga serie di canzoni di gesta che il giullare deve imparare a memoria. Le leggende antiche si mischiano ai ricordi dell'epoca carolingia, Dedalo e Sennacherib vengono citati a fianco di Rolando e al signore di Parigi\".\nAlcuni studiosi tra cui Alfred Jeanroy e l'ungherese Istv\u00e1n Frank danno Parisot come luogo di provenienza del trovatore. Fu identificato con Bertran IV de Paris\n&lt;poem&gt;\n Gordotz eus fatz un sol sirventes l'an\n e seu pogues farians lo bon e bel\n mas ara vei qe perrdut nai lafan\n e vueil oimais qeiras altre chapdel\n vos non sabes chanzon ne sirventes\n vers, ni descort qen cort adir fezes\n qe no sabers vos marris eus conion \n esi metes, so qes daual damon.\n Vos no sabes dartus taot qant ieu faz\n ni desacort on ac maint soldadier\n ni dospind con ancis leschasser \n neciim bastit toleta lamiratz\n ne con anet moyses sobre mar\n ni de iuaeph, qui fo niqe saup far\n ni no sabes qi val mais con del mon\n ni cos perdei, narsius en la fon.\n A la valent comtessa de rodes\n car ason cors bel egail ecortes\n portatz mon ehan, nous teigna freitz ni son \n gordos qeu lam mais qe dona del mon.\n Si saupessetz, so qes el sirventes\n dels bos ioglars foras, daqest pais\n mas eu no sai home en aqest mon\n que eus saubes dir, de tot qi es ni don.&lt;/poem&gt;"}
{"id": "4407159", "revid": "1442080", "url": "https://it.wikipedia.org/wiki?curid=4407159", "title": "Alexander Kolyaskin Memorial 2002 - Singolare", "text": "Il singolare del torneo di tennis Alexander Kolyaskin Memorial 2002, facente parte dell'ATP Challenger Series, ha avuto come vincitore Federico Browne che ha battuto in finale Simon Greul 6-2, 6-1."}
{"id": "4407160", "revid": "1442080", "url": "https://it.wikipedia.org/wiki?curid=4407160", "title": "Alexander Kolyaskin Memorial 2002 - Doppio", "text": "Il doppio del torneo di tennis Alexander Kolyaskin Memorial 2002, facente parte dell'ATP Challenger Series, ha avuto come vincitori Leonardo Azzaro e Federico Browne che hanno battuto in finale Michail Elgin e Dmitri Vlasov 63-7, 7-64, 7-5."}
{"id": "4407161", "revid": "1442080", "url": "https://it.wikipedia.org/wiki?curid=4407161", "title": "Bulgarian Open Challenger 2002 - Singolare", "text": "Il singolare del torneo di tennis Bulgarian Open Challenger 2002, facente parte dell'ATP Challenger Series, ha avuto come vincitore Tomas Behrend che ha battuto in finale Werner Eschauer 6-0, 6-2."}
{"id": "4407162", "revid": "1442080", "url": "https://it.wikipedia.org/wiki?curid=4407162", "title": "Bulgarian Open Challenger 2002 - Doppio", "text": "Il doppio del torneo di tennis Bulgarian Open Challenger 2002, facente parte dell'ATP Challenger Series, ha avuto come vincitori Christopher Kas e Oliver Marach che hanno battuto in finale Ilia Kushev e Luben Pampoulov 7-64, 68-7, 6-2."}
{"id": "4407163", "revid": "587852", "url": "https://it.wikipedia.org/wiki?curid=4407163", "title": "Tom's", "text": ""}
{"id": "4407164", "revid": "1442080", "url": "https://it.wikipedia.org/wiki?curid=4407164", "title": "Banja Luka Challenger 2002 - Singolare", "text": "Il singolare del Banja Luka Challenger 2002 \u00e8 stato un torneo di tennis facente parte della categoria ATP Challenger Series.\nIl torneo \u00e8 terminato prima della finale."}
{"id": "4407165", "revid": "1442080", "url": "https://it.wikipedia.org/wiki?curid=4407165", "title": "Banja Luka Challenger 2002 - Doppio", "text": "Il doppio del torneo di tennis Banja Luka Challenger 2002, facente parte dell'ATP Challenger Series, ha avuto come vincitori Jaroslav Levinsk\u00fd e Jurij \u0160\u010dukin che hanno battuto in finale Juan Pablo Guzm\u00e1n e Daniel Orsanic 7-65, 7-5."}
{"id": "4407166", "revid": "1442080", "url": "https://it.wikipedia.org/wiki?curid=4407166", "title": "Istanbul Challenger 2002 - Singolare", "text": "Il singolare del torneo di tennis Istanbul Challenger 2002, facente parte dell'ATP Challenger Series, ha avuto come vincitore Petr Luxa che ha battuto in finale Nicolas Thomann 6-3, 6-4."}
{"id": "4407167", "revid": "1442080", "url": "https://it.wikipedia.org/wiki?curid=4407167", "title": "Istanbul Challenger 2002 - Doppio", "text": "Il doppio del torneo di tennis Istanbul Challenger 2002, facente parte dell'ATP Challenger Series, ha avuto come vincitori Aleksandar Kitinov e Lovro Zovko che hanno battuto in finale Noam Behr e Tom\u00e1\u0161 Z\u00edb 4-6, 6-4, 6-2."}
{"id": "4407168", "revid": "1442080", "url": "https://it.wikipedia.org/wiki?curid=4407168", "title": "Pekao Open 2002 - Singolare", "text": "Il singolare del torneo di tennis Pekao Open 2002, facente parte dell'ATP Challenger Series, ha avuto come vincitore Nikolaj Davydenko che ha battuto in finale David S\u00e1nchez 6-3, 6-3."}
{"id": "4407169", "revid": "177967", "url": "https://it.wikipedia.org/wiki?curid=4407169", "title": "Quando m'innamoro", "text": "Quando m'innamoro \u00e8 un brano musicale composto da Daniele Pace, Mario Panzeri e Roberto Livraghi. Si qualific\u00f2 al 6\u00ba posto del Festival di Sanremo 1968 nell'interpretazione di Anna Identici in abbinamento a The Sandpipers.\nClassifiche.\nIl singolo della Identici raggiunse l'8\u00ba posto nella hit parade dei pi\u00f9 venduti in Italia.\nCover.\nIn seguito all'enorme successo la canzone fu tradotta in inglese da Engelbert Humperdinck (cantante) col titolo \"A Man Without Love\". Nel 2005 questa versione fu inserita nella colonna sonora del film \"Romance &amp; Cigarettes\".\nFu tradotto anche in spagnolo con il titolo \"Cuando me enamoro\" interpretato da Ang\u00e9lica Mar\u00eda (RCA Victor, 76-2597) ed inserita nell'album del 1968 \"Cuando me enamoro\" (RCA Victor, MKE 1040); in giapponese, con il titolo \"Ai no hana saku toki\" (\u611b\u306e\u82b1\u54b2\u304f\u3068\u304d); in francese, con il titolo \"Comment te dire\", in olandese nel 2012 con il titolo \"Geef me al jouw dromen\" brano cantato dal belga Frank Galan ed inserito nell'album \"Mooier dan woorden\" ed in portoghese nel 1968 con il titolo \"Quando Me Enamoro\" brano cantato dal portoghese Simone de Oliveira.\nFurono incise cover da molti artisti, tra i quali Al Bano, Ray Conniff, Julio Iglesias, Lionel Hampton, Emilio Pericoli, Gigliola Cinquetti, Italo Ranieri (2015) ed Andrea Bocelli.\nCollegamenti esterni.\nhttps://www.discogs.com/Frank-Galan-Mooier-Dan-Woorden/master/1087766"}
{"id": "4407170", "revid": "1442080", "url": "https://it.wikipedia.org/wiki?curid=4407170", "title": "Pekao Open 2002 - Doppio", "text": "Il doppio del torneo di tennis Pekao Open 2002, facente parte dell'ATP Challenger Series, ha avuto come vincitori Jos\u00e9 Acasuso e Andr\u00e9s Schneiter che hanno battuto in finale Leo\u0161 Friedl e David \u0160koch 6-4, 7-5."}
{"id": "4407171", "revid": "1442080", "url": "https://it.wikipedia.org/wiki?curid=4407171", "title": "Waco Tennis Challenger 2002 - Singolare", "text": "Il singolare del torneo di tennis Waco Tennis Challenger 2002, facente parte dell'ATP Challenger Series, ha avuto come vincitore Hermes Gamonal che ha battuto in finale Jan Hernych 6-1, 3-6, 6-3."}
{"id": "4407173", "revid": "228587", "url": "https://it.wikipedia.org/wiki?curid=4407173", "title": "Waco Tennis Challenger 2002 - Doppio", "text": "Il doppio del torneo di tennis Waco Tennis Challenger 2002, facente parte dell'ATP Challenger Series, ha avuto come vincitori Huntley Montgomery e Ryan Sachire che hanno battuto in finale Diego Ayala e Jason Marshall 4-6, 6-2, 7-65."}
{"id": "4407177", "revid": "1573940", "url": "https://it.wikipedia.org/wiki?curid=4407177", "title": "Woods Hole Oceanographic Institution", "text": "La Woods Hole Oceanographic Institution (WHOI) \u00e8 un'organizzazione privata e nonprofit di ricerca, di studio e di educazione dedicata alle scienze marine e alla produzione di relative opere ingegneristiche. \nLa sua sede \u00e8 a Woods Hole in Massachusetts.\nDescrizione.\nLa WHOI fu fondata nel 1930 come la pi\u00f9 grande istituzione di ricerca oceanografica degli USA con un numero di partecipanti, tra staff e studenti, di circa 1000 unit\u00e0. L'istituzione \u00e8 organizzata in sei dipartimenti :\nMissione.\nLa missione della \"Woods Hole Oceanographic Institution\" \u00e8 dedicata alla ricerca e all'educazione della comprensione a livello avanzato degli oceani e delle loro interazioni con il sistema Terra al fine di comunicare queste conoscenze per il beneficio della societ\u00e0."}
{"id": "4407179", "revid": "585241", "url": "https://it.wikipedia.org/wiki?curid=4407179", "title": "Crisi buddhista del Vietnam", "text": "La crisi buddhista del Vietnam fu un periodo di tensione politica e religiosa in Vietnam del Sud tra maggio e novembre 1963 e nel 1966, caratterizzato da una serie di atti di repressione da parte del governo sudvietnamita e una campagna di resistenza civile, nonviolenta, guidata principalmente da monaci buddhisti, guidati dal monaco Thich Tri Quang. Le amministrazioni americane di Kennedy, nel 1963 e di Johnson, nel 1966, erano contrarie a un impegno di forze militari, per reprimere le rivolte, perch\u00e9 ci\u00f2 influiva e bloccava la guerra del Vietnam in corso.\nLa crisi precipit\u00f2 nella citt\u00e0 di Hu\u00e9, sede dell'arcivescovato, l'8 maggio 1963: una sparatoria della polizia uccise nove civili inermi, che protestavano contro il divieto di esporre la bandiera buddhista. La crisi si aggrav\u00f2 per responsabilit\u00e0 del presidente sudvietnamita Ng\u00f4 \u0110\u00ecnh Di\u1ec7m che non volle sospendere le aggressioni ai buddhisti, malgrado i molteplici avvisi di John Fitzgerald Kennedy, che gli consigliava di rappacificarsi e di convivere civilmente, altrimenti avrebbe ritirato il suo appoggio alla dittatura del presidente Diem. Diem rispose intensificando le rappresaglie e l'amministrazione Kennedy, alla fine, sospese gli aiuti al presidente sudvietnamita Ng\u00f4 \u0110\u00ecnh Di\u1ec7m. Questo fu un segnale forte per i generali dell'Esercito della Repubblica del Vietnam del Sud, guidati da D\u01b0\u01a1ng V\u0103n Minh, che praticamente progettarono un colpo di Stato ed eseguirono l'assassinio di Diem, il 2 novembre del 1963.\nDopo il colpo di Stato, il Vietnam del Sud divenne ancor pi\u00f9 instabile. I generali erano poco esperti di questioni politiche ed erano ancora pi\u00f9 corrotti e inefficienti di Diem. Su questa base i buddhisti iniziarono, il 12 marzo 1966, una nuova protesta capeggiata dal monaco buddhista Thich Tri Quang, che chiedeva un governo civile del paese ma quando si trasform\u00f2 in rivolta, venne soffocata nel sangue dal colonnello Nguyen Ngoc Loan.\nIl contesto storico.\nIn Vietnam del Sud la popolazione di religione buddhista vietnamita era stimata dal 70% al 90% del totale ed era guidata dal monaco vietnamita di scuola Mahayana Thich Tri Quang.\nNg\u00f4 \u0110\u00ecnh Di\u1ec7m e l'arcivescovo di Hu\u00e9 suo fratello, Pierre Martin Ng\u00f4 \u0110\u00ecnh Th\u1ee5c, facevano parte di quella esigua minoranza convertita al cattolicesimo, durante il periodo del dominio coloniale francese. Per questo motivo Di\u1ec7m introdusse una serie di politiche volte a favorire il Cattolicesimo a discapito del Buddhismo e delle altre minoranze religiose, confuciane, taoiste e animiste. Quindi in campo legale si introdusse l'abolizione del divorzio, il divieto dell'uso dei contraccettivi e la non legalit\u00e0 dei rapporti extra-coniugali. Altre misure riguardarono la creazione dell'istituto educativo di Vinh-Long, deputato alla formazione dei quadri dirigenti del regime, in cui furono scelti come insegnanti solo preti cattolici; la ridistribuzione delle terre, la possibilit\u00e0 di fare carriera nell'esercito: i cattolici furono favoriti rispetto agli appartenenti ad altre confessioni religiose. Fu durante questo regime che la Chiesa cattolica divenne il pi\u00f9 grande proprietario di latifondi di tutto il Vietnam del Sud.\nAi preti cattolici fu concesso di costituire delle bande armate, mentre ai villaggi che dovevano essere evacuati, in base alle politiche di lotta contro la guerriglia comunista, si concedeva di restare nelle proprie terre solo qualora si fossero convertiti al cattolicesimo. In tutto il Vietnam del Sud rurale si susseguirono assalti ai monasteri buddhisti, con devastazioni, senza che la polizia intervenisse o identificasse i responsabili. La bandiera buddhista fu vietata in tutto il paese.\nLe riforme di Ng\u00f4 \u0110\u00ecnh Di\u1ec7m.\nDurante il regime di Ng\u00f4 \u0110\u00ecnh Di\u1ec7m in Vietnam la popolazione buddhista era stimata dal 70% al 90% del totale. Ng\u00f4 \u0110\u00ecnh Di\u1ec7m e la sua famiglia facevano parte di quella esigua minoranza convertita durante il periodo del dominio coloniale francese. Per questo motivo Di\u1ec7m introdusse una serie di politiche volte a favorire il Cattolicesimo a discapito del Buddhismo e delle altre minoranze religiose: nel 1959 il Vietnam del Sud fu dichiarato \"sotto la protezione\" della santa cristiana Maria, quindi in campo legale si introdusse l'abolizione del divorzio, il divieto dell'uso dei contraccettivi e la non legalit\u00e0 dei rapporti extra-coniugali. Altre misure riguardarono la creazione dell'istituto educativo di Vinh-Long, deputato alla formazione dei quadri dirigenti del regime, in cui furono scelti come insegnanti solo preti cattolici; la ridistribuzione delle terre, la possibilit\u00e0 di fare carriera nell'esercito: i cattolici furono favoriti rispetto agli appartenenti ad altre confessioni religiose. Fu durante questo regime che la Chiesa cattolica divenne il pi\u00f9 grande proprietario di latifondi di tutto il Vietnam del Sud.\nAi preti cattolici fu concesso di costituire delle bande armate, mentre ai villaggi che dovevano essere evacuati, in base alle politiche di lotta contro la guerriglia comunista, si concedeva di restare nelle proprie terre solo qualora si fossero convertiti al cattolicesimo. In tutto il Vietnam del Sud rurale si susseguirono assalti ai monasteri buddhisti, con devastazioni, senza che la polizia intervenisse o identificasse i responsabili.\nCronologia.\n1963.\nL'8 maggio del 1963 in occasione della festa del Vesak i buddhisti vietnamiti, sfidando il governo di Diem, scesero in massa per le strade chiedendo l'uguaglianza religiosa e sventolando le bandiere buddhiste. A Hu\u1ebf, seconda citt\u00e0 del Vietnam e governata da un fratello del presidente, la polizia spar\u00f2 sulla folla uccidendo nove persone e ferendo quattordici persone. Ufficialmente il governo di Diem incolp\u00f2 i Viet cong esacerbando ancor di pi\u00f9 gli animi e provocando altre manifestazioni. Le richieste buddhiste del 10 maggio 1963 al governo furono formalizzate in cinque punti:\nL'ambasciatore degli Stati Uniti Frederick Nolting, il 18 maggio 1963, incontr\u00f2 Diem e gli disse quali azioni Diem avrebbe dovuto adottare per porre rimedio alle rimostranze buddhiste e ricatturare la fiducia dell'opinione pubblica: un'ammissione di responsabilit\u00e0 per l'incidente di Hu\u00e9, il risarcimento ai parenti delle vittime, e una riaffermazione dei diritti religiosi, all'uguaglianza e alla non discriminazione. Trecentocinquanta monaci buddhisti, il 30 maggio 1963, dimostrarono pacificamente di fronte all'Assemblea Nazionale. L'incaricato d'affari William Trueheart, il 4 giugno 1963, al mattino incontr\u00f2 il segretario di stato Thuan. Con Nolting in congedo e su mandato della Dipartimento di Stato, Trueheart avvert\u00ec che gli Stati Uniti non avrebbero mantenuto il sostegno al governo di Diem, se ci fossero state altre sanguinose repressioni dei buddhisti. Al pomeriggio dello stesso giorno, Diem istitu\u00ec un comitato inter-ministeriale con a capo il vicepresidente Nguyen Ngoc Tho, per risolvere la disputa religiosa.\nI membri del comitato di Tho, il 5 giugno 1963, incontrarono i monaci buddhisti: entrambi misero pubblicamente in discussione la buona fede dell'avversario nelle trattative. La signora Nhu, moglie di Ng\u00f4 \u0110\u00ecnh Nhu, fratello del presidente Diem, l'8 giugno 1963, accus\u00f2 pubblicamente i buddhisti di essere agenti comunisti infiltrati. Successivamente, lo stesso giorno, Truehart protest\u00f2 per le accuse della signora Nhu e minacci\u00f2 di dissociare gli U.S. da tutte le future misure repressive contro i buddhisti. Truehart, il 12 giugno 1963, vede di nuovo Diem per protestare contro la mancanza di azioni sul problema buddhista. Gli dice che il suicidio di Quang Duc ha scioccato il mondo e se Diem non agisce, gli Stati Uniti saranno costretti a dissociarsi da lui. Il 14 giugno 1963 il comitato di Tho si riunisce di nuovo con i buddhisti e apparentemente sembra riaprirsi sul serio. Nei giorni successivi un comunicato congiunto governo-buddhista che delinea gli elementi di una soluzione, ma ripropone i Viet cong come responsabili dell'incidente di Hu\u00e9. La protesta buddhista si intensifica da fine giugno a luglio. Kennedy, il 27 giugno 1963, annuncia la nomina di Henry Cabot Lodge come il nuovo ambasciatore degli Stati Uniti nel Vietnam del Sud, a partire dal mese di settembre. Il comitato Tho, il 3 lug 1963, assolve regime e annuncia che un'indagine preliminare dell'incidente dell'8 maggio a Hu\u00e9, ha confermato che i morti sono il risultato di un atto di terrorismo dei Viet cong. Il 4 luglio 1963 incontro alla Casa Bianca sulla situazione vietnamita: in una conferenza del Dipartimento di Stato con il presidente, fu generalmente accettato che Diem non rimuovesse volontariamente la Signora Nhu. Una discussione delle probabili conseguenze di un colpo di Stato rivel\u00f2 opinioni divergenti.\nNolting, il 5 luglio 1963, dopo aver interrotto le sue vacanze, torn\u00f2 a Washington per consultazioni. Nolting confer\u00ec con il Sottosegretario di Stato George Ball e confess\u00f2 la paura che un tentativo di rovesciare Diem si sarebbe tradotto in una lunga guerra di religione civile che avrebbe aperto la porta ai Viet Cong. Disse che non era ancora il momento di abbandonare Diem. Mentre era a Washington si incontr\u00f2 anche col segretario alla difesa McNamara.\nThich Quang Duc l'11 giugno 1963,a mezzogiorno, si immol\u00f2, bruciandosi vivo, per ottenere l'uguaglianza religiosa.\nIl rapporto della CIA, \"Special National Intelligence Estimate\" (SNIE) 53-2-63, del 10 luglio 1963, disse che c'erano voci di un colpo di Stato in Vietnam e avvert\u00ec che un colpo di Stato avrebbe sconvolto lo sforzo di guerra e magari avrebbe dato ai vietcong la possibilit\u00e0 di un vantaggio insperato. La relazione concluse, tuttavia, che se Diem non avesse fatto nulla per attuare gli accordi del 16 giugno, i disordini buddhisti sarebbero continuati per tutta l'estate e avrebbero aumentato la probabilit\u00e0 di un tentativo di colpo di Stato.\nL'ambasciatore Nolting, l'11 luglio 1963, ritorn\u00f2 a Saigon per fare un ultimo tentativo di convincere Diem a riconciliarsi con i buddhisti. La signora Nhu, lo stesso giorno, in una riunione speciale con tutti i generali anziani, denunci\u00f2 la loro infedelt\u00e0 al regime per non aver sventato le trame di numerose iniziative di colpo di Stato, che erano state segnalate. L'incontro, a quanto pare, non port\u00f2 a una qualsivoglia minaccia immediata alla famiglia. L'ambasciatore Nolting, il 15 luglio 1963, incontr\u00f2 Diem, profondamente risentito delle tattiche di pressione di Truehart e tent\u00f2 di convincerlo a fare per radio delle concessioni ai buddhisti.\nDiem, il 19 luglio 1963, parl\u00f2 alla radio in modo formale ma non con lo spirito della richiesta di Nolting. Diem in un breve e freddo discorso radiofonico, fece concessioni minori ai buddhisti chiedendo in cambio l'armonia e il sostegno al governo. McNamara, lo stesso giorno, in una conferenza stampa, disse che la guerra stava procedendo bene e la crisi buddhista non aveva inciso sull'andamento della guerra.\nUn secondo monaco buddhista, il 5 agosto 1963, si suicid\u00f2 bruciandosi fino alla morte per protesta contro il regime di Diem. In una riunione fra Nolting e Diem, 14 agosto 1963, prima della definitiva partenza di Nolting dal Vietnam, Diem promette di fare una dichiarazione pubblica, di ripudiare le denunce infamanti della Signora Nhu sui buddhisti.\nMarguerite Higgins, corrispondente conservatore del \"New York Herald Tribune\", dopo un colloquio con Diem del 15 agosto 1963, scrive in un articolo, la promessa pubblica di Diem, che la conciliazione \u00e8 sempre stata la sua politica verso i buddhisti con tutta tutta la sua famiglia e si compiace per la nomina di Lodge ad ambasciatore degli Stati Uniti nel Vietaman del Sud. Dieci alti generali dell'esercito, il 18 ago 1963, si incontrarono e decisero che in vista del deterioramento della situazione politica, di chiedere a Diem la dichiarazione della legge marziale, per permettere ai monaci di tornare da Saigon nelle loro province e alle proprie pagode e quindi ridurre le tensioni nella capitale. La proposta dei generali viene accettata il 20 agosto 1963. La legge marziale entra in vigore a mezzanotte.\nIl 21 agosto 1963, poco dopo la mezzanotte, sotto la copertura della legge marziale militare, unit\u00e0 militari d'attacco fedeli alla signora Nhu e sotto i suoi ordini, attaccano le pagode in tutto il Vietnam, arrestando monaci e saccheggiando gli edifici pi\u00f9 sacri. Pi\u00f9 di 30 monaci buddhisti sono feriti e oltre 1400 arrestati. L'attacco \u00e8 un ripudio sconvolgente delle promesse fatte da Diem a Nolting. Gli ambasciatori americani sono presi di sorpresa. Lodge era a Honolulu con Nolting e l'assistente di stato Hilsman e torna immediatamente a Saigon. La reazione di Washington, alle ore 9,30 fu di deplorazione: i raid sono stati una violazione diretta delle rassicurazioni Diem agli Stati Uniti, ma il primo rapporto dello spionaggio pone la colpa sull'esercito, non sulla Signora Nhu.\nLodge arriva a Saigon il 22 agosto 1963, alla sera, dopo una breve sosta a Tokyo, e trova una situazione confusa. Secondo informazioni della CIA, del 23 agosto 1963, segnalate nel documento TDCS DB-3/656,252, il generale Don, comandante delle forze armate, ha chiesto perch\u00e9 gli Stati Uniti stavano trasmettendo la storia errata che l'esercito aveva condotto i raid alle pagode. La Signora Nhu, al comando delle forze speciali, doveva essere ritenuta responsabile. Il generale chiedeva se avrebbe dovuto sostenere l'esercito, nel caso gli Stati Uniti volessero agire contro la Signora Nhu e/o Diem.\nGrandi manifestazioni studentesche di protesta a nome dei buddhisti detenuti ebbero luogo presso la facolt\u00e0 di medicina e farmacia dell'Universit\u00e0 di Saigon. Si tratt\u00f2 di una rottura drammatica con la tradizione di apatia degli studenti alla politica in Vietnam. Il regime reag\u00ec con arresti di massa. Lodge, il 24 agosto 1963, in un messaggio a Hilsman, d\u00e0 la responsabilit\u00e0 alla Signora Nhu ma sottolinea che un tentativo di colpo di Stato sarebbe stato un \"salto nel buio\".\nNei mesi successivi venne architettato il colpo di Stato. Su ordine del Presidente degli Stati Uniti John F. Kennedy, l'ambasciatore americano nel Vietnam del Sud, Henry Cabot Lodge, rifiut\u00f2 di incontrare Diem. Dopo aver saputo del progetto di colpo di stato da parte dei generali dell'Esercito del Vietnam del Sud e guidato dal generale D\u01b0\u01a1ng V\u0103n Minh, gli Stati Uniti garantirono il segreto per i generali e la non interferenza. D\u01b0\u01a1ng V\u0103n Minh e i suoi cospiratori rovesciarono il governo il 1\u00ba novembre 1963. I generali, il 1\u00ba novembre 1963, chiamarono a palazzo il Presidente Di\u1ec7m e suo fratello minore, Ng\u00f4 \u0110\u00ecnh Nhu, offrendogli esilio sicuro fuori dal paese, secondo l'intento di Kennedy.\nInvece, quella sera, Diem e suo fratello riuscirono a fuggire, attraverso un passaggio sotterraneo segreto, per raggiungere Cholon, dove furono catturati la mattina seguente, il 2 novembre 1963. I fratelli furono assassinati dal capitano Nguyen Van Nhung mentre erano in viaggio su un autoblindo, per il Quartier generale dello Stato maggiore generale sudvietnamita. Kennedy rimase sconvolto dalla notizia e usc\u00ec da una riunione con il generale Taylor, che lo vide smarrito e costernato. La Signora Nhu era in vacanza a Beverly Hills, in California, per un giro di conferenze mentre l'arcivescovo Thuc si trovava a Roma, dove fu raggiunto dai nipoti di sua cognata Nhu. La prima crisi buddhista nel Vietnam del Sud era finita.\nDopo il colpo di Stato, il Vietnam del Sud divenne ancor pi\u00f9 instabile. I nuovi governanti militari, prima il generale D\u01b0\u01a1ng V\u0103n Minh, poi il generale Nguy\u1ec5n Kh\u00e1nh nel 1964 e infine la coppia Nguy\u1ec5n Cao K\u1ef3 - Nguy\u1ec5n V\u0103n Thi\u1ec7u nel 1967, erano poco esperti di questioni politiche ed erano ancora pi\u00f9 corrotti e inefficienti di Diem, come era stato previsto dalle missioni diplomatiche americane.\n1966.\nThich Tri Quang, quel monaco buddhista che manovrava l'opposizione da Hu\u00e9, aveva stretto un'alleanza con il generale Nguyen Thi Chanh. Ky diventato premier, era convinto che i leader buddhisti fossero traditori e che volessero rovesciare il suo governo. Secondo Ky, il generale Nguyen Thi Chanh era un intrigante nato che aveva inclinazioni di sinistra e quel che era peggio, si era schierato con i buddhisti. Ky il 10 marzo 1966, destitu\u00ec il suo comandante Nguyen Thi Chanh dall'incarico, con la piena approvazione dell'ambasciatore Lodge, precipitando il governo in una grave crisi politica.\nI buddhisti di Hu\u00e9, nei giorni successivi, iniziarono una manifestazione di protesta, chiedendo che si indicessero elezioni per dare al paese un governo civile. La protesta sfoci\u00f2 in una rivolta violenta che si diffuse a Sud, lungo le citt\u00e0 costiere: ai portuali e impiegati, si unirono bande di giovani che incendiavano le automobili e devastavano i negozi. A ci\u00f2 si aggiunsero le truppe di Thi, unitesi ai rivoltosi. Ky in un primo tempo acconsent\u00ec a dare le dimissioni e Thich Tri Quang invit\u00f2 i suoi seguaci a cessare i tumulti ma Ky in seguito ci ripens\u00f2 e mand\u00f2 a Danang il colonnello Nguyen Ngoc Loan, che con carrarmati rastrell\u00f2 la citt\u00e0, fece massacrare parecchie centinaia di soldati ribelli e oltre cento civili.\nA Hu\u00e9 gli ufficiali ribelli incominciarono a dissociarsi dai militanti buddhisti e ad arrendersi. Venuta meno la loro difesa, le truppe di Ky marciarono sulla citt\u00e0 di Hu\u00e9 e sottomisero i dissidenti rimasti. Ky, si dimostr\u00f2 benevolo e conciliante con i ribelli sconfitti. Il generale Thi fu mandato in esilio negli Stati Uniti con una congrua buonuscita e il monaco Tri Quang, che aveva intrapreso uno sciopero della fame, venne trasferito in un ospedale di Saigon agli arresti domiciliari. Nel 1975, quando i comunisti riunificarono il paese, Tri Quang si ritir\u00f2 in un monastero.\nLe proteste religiose.\nFino al tardo ottobre 1963 si susseguirono altre cinque auto-immolazioni di monaci nel Vietnam del Sud, in contemporanea a scioperi studenteschi e repressioni (1000 studenti a Saigon furono arrestati e mandati in \"campi di rieducazione\"). Anche giornalisti stranieri come Peter Arnett furono picchiati dalle forze di Di\u1ec7m.\nLo Sri Lanka protest\u00f2 alle Nazioni Unite per la situazione del Buddhismo in Vietnam, mentre la Cambogia ruppe completamente le relazioni diplomatiche. In un clima sempre pi\u00f9 cupo l'esercito decise di porre fine al ciclo politico il 1\u00ba novembre con un colpo di stato, di cui si assunse anni dopo la responsabilit\u00e0 Lyndon B. Johnson."}
{"id": "4407183", "revid": "460305", "url": "https://it.wikipedia.org/wiki?curid=4407183", "title": "Teoria del Big bang", "text": ""}
{"id": "4407185", "revid": "767487", "url": "https://it.wikipedia.org/wiki?curid=4407185", "title": "Shaun Marcum", "text": "Minor League.\nMarcum fu selezionato al 3\u00ba giro del draft amatoriale del 2003 come 80 scelta dai Toronto Blue Jays. Nel 2003 inizi\u00f2 nella New York-Penn League \"singolo A breve stagione\" con gli Auburn Doubledays, chiuse con una vittoria e nessuna sconfitta, 1.32 di ERA in 21 partite. Nel 2004 gioc\u00f2 nella South Atlantic League \"singolo A\" con i Charleston RiverDogs finendo con 7 vittorie e 4 sconfitte, 3.19 di ERA in 13 partite tutte da partente con un incontro completo senza subire punti. Successivamente pass\u00f2 nella Florida State League \"singolo A avanzato\" con i Dunedin Blue Jays finendo con 3 vittorie e 2 sconfitte, 3.12 di ERA in 12 partite tutte da partente.\nNel 2005 gioc\u00f2 nella Eastern League \"doppio A\" con i New Hampshire Fisher Cats chiudendo con 7 vittorie e una sconfitta, 2.53 di ERA in 9 partite tutte da partente con un incontro completo senza subire punti. Successivamente gioc\u00f2 nella International League \"triplo A\" con i Syracuse Chiefs, chiuse con 6 vittorie e 4 sconfitte, 5.21 di ERA in 17 partite tutte da partente, ottenendo un premio individuale. Nel 2006 chiuse con 4 vittorie e nessuna sconfitta, 3.42 di ERA in 18 partite di cui 5 da partente.\nNel 2008 gioc\u00f2 una singola da partente con i Dunedin Blue Jays, chiudendo con 0.00 di ERA. Poi ritorn\u00f2 nei Chiefs chiudendo con una sconfitta, 2.77 di ERA in 2 partite da partente. Nel 2009 con i Dunedin Blue Jays gioc\u00f2 2 partite da partente finendo con una sconfitta e 3.00 di ERA. Poi gioc\u00f2 con i Fisher Cats altre 2 partite da partente con una sconfitta e 1.17 di ERA. Infine una singola partita da partente nella Pacific Coast League \"triplo A\" con i Las Vegas 51s finendo con 4.50 di ERA.\nNel 2012 pass\u00f2 nella Midwest League \"singolo A\" con i Wisconsin Timber Rattlers chiudendo con una vittoria e nessuna sconfitta, 2.84 di ERA in 3 partite tutte da partente.\nMajor League.\nToronto Blue Jays (2005-2008, 2010).\nDebutt\u00f2 nella MLB il 6 settembre 2005 contro i Baltimore Orioles. Chiuse con 0.00 di ERA in 5 partite. Nel 2006 chiuse con 3 vittorie e 4 sconfitte, 5.06 di ERA in 21 partite di cui 14 da partente. Il 4 marzo 2007 firm\u00f2 per 386.000 dollari, chiuse con 12 vittorie e 6 sconfitte, 4.13 di ERA e una salvezza su 2 opportunit\u00e0 in 38 partite di cui 25 da partente.\nNel 2008 termin\u00f2 con 9 vittorie e 7 sconfitte, 3.39 di ERA in 25 partite tutte da partente. Il 18 gennaio 2010 firm\u00f2 per un anno a 850.000 dollari, chiuse con 13 vittorie e 8 sconfitte, 1.15 nelle somma tra le valide e le basi concesse per inning (WHIP) (5\u00b0 nella American League), 3.64 di ERA in 31 partite tutte da partente con un incontro completo. Il 6 dicembre venne ceduto ai Milwaukee Brewers per Brett Lawrie.\nMilwaukee Brewers (2011-2012).\nIl 10 febbraio 2011 firm\u00f2 per un anno a 3.950.000 dollari con i Brewers. Chiuse con 13 vittorie e 7 sconfitte, 1.16 WHIP (8\u00b0 nella National League), 3.54 di ERA in 33 partite tutte da partente (4\u00b0 nella NL), ottenendo un premio individuale. Il 3 febbraio 2012 firm\u00f2 per un anno a 7.725.000 dollari. Chiuse con 7 vittorie e 4 sconfitte, 3.70 di ERA in 21 partite tutte da partente.\nNew York Mets (2013).\nIl 24 gennaio 2013 firm\u00f2 un contratto di un anno per 4.000.000 di dollari con i Mets. Il 27 febbraio dopo solo una piccola presenza nella Grapefruit League, venne rimosso dal roster della squadra per poter recuperare al meglio dal suo infortunio accorso nella scorsa stagione. Il 22 marzo a causa di una infiammazione ai nervi del collo venne inserito nella lista infortunati dei (15 giorni). Il 27 aprile rientr\u00f2 giocando la sua prima partita contro i Philadelphia Phillies. Il 10 luglio gli venne diagnosticata la sindrome dello stretto toracico superiore che richieder\u00e0 un'operazione che lo costringer\u00e0 a terminare in anticipo la stagione. Chiuse con un pessimo record di una vittoria e 10 sconfitte, 5.29 di ERA in 14 partite di cui 12 da partente. Il 23 luglio venne svincolato."}
{"id": "4407186", "revid": "767487", "url": "https://it.wikipedia.org/wiki?curid=4407186", "title": "Rolly Goldring", "text": "Carriera.\nCon il ha disputato i Giochi di Tokyo 1964, il Torneo Pre-Olimpico FIBA 1964. \u00c8 tra i membri della Hall of Fame dell'Universit\u00e0 di Toronto."}
{"id": "4407188", "revid": "181286", "url": "https://it.wikipedia.org/wiki?curid=4407188", "title": "ACF Trento", "text": ""}
{"id": "4407189", "revid": "2184720", "url": "https://it.wikipedia.org/wiki?curid=4407189", "title": "Fald\u00eca", "text": "La fald\u00eca \u00e8 un piatto a base di carne di cavallo della cucina piacentina. Si tratta di una sottile cotoletta ricavata dal diaframma, una parte del ventre dell'animale. Il taglio in questione risulta apprezzato per l'assenza di grasso e la somiglianza con il filetto. Nella gastronomia piacentina non \u00e8 infrequente l'impiego delle carni equine, sia cavallo che asino.\nTuttavia, associata alla cucina povera, la ricetta era caduta in disuso nel corso del Novecento, finch\u00e9 negli ultimi decenni il piatto non \u00e8 stato riproposto con successo da alcuni ristoranti di Piacenza e provincia.\nPreparazione.\nLa fald\u00eca consiste in una sottile fetta di carne impanata e fritta in padella nel burro, evitando di farla indurire eccessivamente. Una volta terminata la cottura, viene servita su un letto di basilico.\nOrigine del nome.\nIl nome \"fald\u00eca\" \u00e8 di origine spagnola e correlato con il sostantivo \"falda\", cio\u00e8 gonna. Fald\u00eca era il termine utilizzato per definire, in epoca Basilica, il sostegno posto sotto le gonne per tenerle rigide e allargarne il bordo in fondo. Probabilmente la sottigliezza del taglio di carne richiama un'immagine di leggerezza delle vesti."}
{"id": "4407191", "revid": "135491", "url": "https://it.wikipedia.org/wiki?curid=4407191", "title": "The Minister", "text": ""}
{"id": "4407195", "revid": "599013", "url": "https://it.wikipedia.org/wiki?curid=4407195", "title": "Akira Kodama", "text": "Carriera.\nCon il ha disputato i Giochi di Tokyo 1964 e il Mondiale del 1967."}
{"id": "4407199", "revid": "203575", "url": "https://it.wikipedia.org/wiki?curid=4407199", "title": "Nazionale Under-21 di calcio della Serbia e Montenegro", "text": ""}
{"id": "4407204", "revid": "76963", "url": "https://it.wikipedia.org/wiki?curid=4407204", "title": "William Gordon, II conte di Aberdeen", "text": "Biografia.\nEra il figlio di George Gordon, I conte di Aberdeen, e di sua moglie, Anne Lockhart.\nCarriera politica.\nHa ricoperto la carica di deputato per Aberdeenshire (1708-1709). Siccome suo fratello maggiore mor\u00ec nel 1691, egli succedette al padre nel 1720 e un anno dopo \u00e8 stato eletto come rappresentante pari per la Camera dei lord.\nMatrimoni.\nPrimo Matrimonio.\nSpos\u00f2, il 23 aprile 1708, Lady Mary Leslie, figlia di David Leslie, V conte di Leven, e di Anne Wemyss. Ebbero due figlie:\nSecondo Matrimonio.\nSpos\u00f2, il 25 aprile 1716, Lady Susan Murray, figlia di John Murray, I duca di Atholl, e di Lady Catherine Hamilton. Ebbero quattro figli:\nTerzo Matrimonio.\nSpos\u00f2, il 9 dicembre 1729, Lady Anne Gordon, figlia di Alexander Gordon, II duca di Gordon, e di Lady Henrietta Mordaunt. Ebbero sei figli:\nMorte.\nMor\u00ec il 30 marzo 1745, a 65 anni, a Edimburgo."}
{"id": "4407214", "revid": "1573940", "url": "https://it.wikipedia.org/wiki?curid=4407214", "title": "Episodi di Shin Chan (2009)", "text": "Questi sono gli episodi mandati in onda nel 2009 della serie anime Shin Chan. Tutti questi episodi non sono arrivati in Italia. \nOgni episodio \u00e8 diviso in mini-episodi della durata di circa 10 minuti l'uno."}
{"id": "4407221", "revid": "59912", "url": "https://it.wikipedia.org/wiki?curid=4407221", "title": "Peki d'Oslo", "text": ""}
{"id": "4407235", "revid": "6923", "url": "https://it.wikipedia.org/wiki?curid=4407235", "title": "Raimon Guillem", "text": "Bartsch e Bertoni esortano a non confonderlo, come fa lo Chabaneau, con Guillem Raimon, il quale visse e oper\u00f2 agli albori dello stesso secolo. Entrambi arrivarono alla corte estense (e forse ci\u00f2 pu\u00f2 avere ingenerato confusione), ma a distanza di quasi un secolo l'uno dall'altro Raimon Guillem compose una \"tenzone\", reperibile in un solo manoscritto, senza titolo, di due strofe (la prima di Raimon) insieme a Ferrarino, in onore dei signori d'Este."}
{"id": "4407249", "revid": "226458", "url": "https://it.wikipedia.org/wiki?curid=4407249", "title": "MoaA", "text": "MoaA appartiene alla superfamiglia degli enzimi metilasi dipendenti dal coenzima S-adenosil metionina (SAM), le quali con centri ferro-zolfo [4Fe-4S]2+ formano un radicale mediante la divisione riduttiva del SAM. Caratteristica delle proteine MoaA \u00e8 di contenere addirittura due centri ferro-zolfo.\nLa struttura cristallina rivela che essa ha forma di un omodimero allungato con dimensioni di 79 \u00c5 \u00d7 58 \u00c5 \u00d7 45 \u00c5. Il nucleo centrale di ciascun monomero, formato dalla parte N-terminale della proteina, \u00e8 composto da una incompleta struttura [(\u03b1\u03b2)6] a barile TIM con una apertura laterale. Il C-terminale della proteina copre l'apertura laterale del cilindro . Questa parte \u00e8 composta da tre filamenti antiparalleli disposti a foglietto \u03b2 e tre \u03b1-eliche. \u00c8 interessante notare che un canale idrofilo \u00e8 presente al centro della barile TIM. \nNella biosintesi batterica del cofattore molibdeno la proteina \"MoaA\" \u00e8 coinvolta insieme alla proteine \"MoaC\" nella trasformazione del GTP in precursore Z.\nLa analoga proteina umana di MoaA \u00e8 conosciuta come MOCS1A ."}
{"id": "4407258", "revid": "6923", "url": "https://it.wikipedia.org/wiki?curid=4407258", "title": "Green-white-checker finish", "text": "La green-white-checkered finish \u00e8 una regola adottata nei campionati automobilistici NASCAR a partire dal 2004. Essa prevede che, qualora ci sia la possibilit\u00e0 che una corsa possa finire sotto \"pace car\", essa venga allungata per permettere la sua conclusione in regime di gara libera.\nDescrizione.\nIn passato era accaduto diverse volte che, a causa di incidenti o altro, venisse esposta la bandiera gialla e facesse il suo ingresso la \"pace car\" nelle ultimissime battute di gara, e che quest'ultima finisse in una molto poco spettacolare passerella delle auto in fila indiana, e a velocit\u00e0 ridotta sotto la bandiera a scacchi. In seguito alle rimostranze del pubblico e delle televisioni la NASCAR nel 2004 decise di introdurre la regola del \"gree-white-checkered finish\".\nIn sostanza se il periodo di \"caution\" si protrae fino alla fine della gara, essa viene allungata in modo che, appena \u00e8 possibile riprendere la corsa libera, si possano percorrere gli ultimi due giri: infatti all'inizio di quello che \u00e8 il penultimo giro viene esposta la bandiera verde (\"green flag\") che riapre le ostilit\u00e0, al successivo passaggio inizia l'ultimo giro, annunciato dalla direzione gara con la bandiera bianca (\"white flag\"), per poi concludersi sotto la tradizionale bandiera a scacchi (\"checkered flag\"). Qualora nel frattempo dovessero accadere altri incidenti tali per cui la gara debba essere di nuovo interrotta, tutta la procedura viene ripetuta.\nEsiste un solo caso, dal 2004, in cui questa regola non \u00e8 stata pienamente applicata: infatti nella gara disputata a Pocono nel 2007, a causa dei ripetuti \"imprevisti\" a fine corsa, la \"green-white-checkered\" \u00e8 stata applicata ben sei volte. Alla fine, anche a causa del sopraggiungere del buio (l'impianto di Pocono non \u00e8 illuminato), il \"race director\" decise di porre fine alle ostilit\u00e0 in regime di \"caution\".\nLa \"green-white-checkered\" non si applica nelle gare su circuito stradale, ma solo in quelle su ovale."}
{"id": "4407261", "revid": "1305772", "url": "https://it.wikipedia.org/wiki?curid=4407261", "title": "Spagnoletto (disambigua)", "text": ""}
{"id": "4407281", "revid": "486946", "url": "https://it.wikipedia.org/wiki?curid=4407281", "title": "Piet\u00e0 (de Ribera)", "text": ""}
{"id": "4407282", "revid": "6923", "url": "https://it.wikipedia.org/wiki?curid=4407282", "title": "National Marine Fisheries Service", "text": "Il National Marine Fisheries Service (NMFS) \u00e8 un'agenzia federale degli USA ed una divisione del National Oceanic and Atmospheric Administration (NOAA) e del \"Dipartimento del Commercio\" degli USA. \u00c8 l'organizzazione responsabile della gestione delle risorse marine viventi e del loro habitat nei dintorni della zona economica esclusiva degli USA che si estende per 200 miglia nautiche dalla costa (ossia circa 370 km)."}
{"id": "4407283", "revid": "339392", "url": "https://it.wikipedia.org/wiki?curid=4407283", "title": "Sant'Andrea (de Ribera)", "text": ""}
{"id": "4407285", "revid": "486946", "url": "https://it.wikipedia.org/wiki?curid=4407285", "title": "Storpio (Spagnoletto)", "text": ""}
{"id": "4407289", "revid": "767487", "url": "https://it.wikipedia.org/wiki?curid=4407289", "title": "Mario Froncillo", "text": "Carriera.\nDebutta in massima serie con il Verona nel campionato 1927-1928, disputando complessivamente 12 partite e segnando 2 gol nell'arco di due stagioni.\nIn seguito milita nella Virtus Spoleto."}
{"id": "4407290", "revid": "599013", "url": "https://it.wikipedia.org/wiki?curid=4407290", "title": "Almerigo Recchia", "text": "Carriera.\nCon il Verona, dopo due anni nella Prima Categoria Veneta a partire dal 1919-1920, gioca per altre sei stagioni in massima serie dal campionato di Prima Divisione 1921-1922 fino a quello di Divisione Nazionale 1927-1928, ad esclusione della stagione 1922-1923: in totale colleziona con la maglia giallobl\u00f9 103 presenze segnando 11 reti."}
{"id": "4407291", "revid": "767487", "url": "https://it.wikipedia.org/wiki?curid=4407291", "title": "Ugo Signorini (calciatore)", "text": "Carriera.\nCon il Verona disputa 10 partite e segna un gol in massima serie nella stagione 1927-1928. Lascia il Verona nell'estate del 1928.\nIn seguito milita nel San Giovanni Lupatoto, fino al 1930."}
{"id": "4407292", "revid": "54193", "url": "https://it.wikipedia.org/wiki?curid=4407292", "title": "MoaC", "text": "Nella biosintesi batterica del cofattore molibdeno la proteine MoaC \u00e8 coinvolta insieme alla proteine MoaA nella trasformazione del GTP in precursore Z. Il ruolo di MoaC non \u00e8 ancora molto chiaro, due possibili funzioni gli sono state supposte. La prima \u00e8 di enzima accettore del radicale formato dalla MoaA. Quest'ultima \u00e8 un enzima metilasi dipendentei dal coenzima S-adenosil metionina (SAM), le quali formano un radicale mediante la divisione riduttiva del SAM. Visto che molti enzimi dipendenti dal coenzima SAM richiedono un'altra proteina nella quale trasferire il radicale una delle imputate potrabbe essere la MoaC. La seconda funzione possibile \u00e8 il coinvolgimento nella separazione del gruppo pirofosfato, formando il gruppo ciclofosfato del precursore Z.\nLa struttura \u00e8 composto da un esamero organizzato come un trimero di dimeri.\nLa analoga proteina umana di MoaC \u00e8 conosciuta come MOCS1B."}
{"id": "4407294", "revid": "767487", "url": "https://it.wikipedia.org/wiki?curid=4407294", "title": "Umberto Diamantini", "text": "Carriera.\nDebutta in massima serie con il Verona nella stagione 1924-1925; nell'arco di quattro stagioni disputa con i gialloblu 9 partite segnando un gol."}
{"id": "4407298", "revid": "729019", "url": "https://it.wikipedia.org/wiki?curid=4407298", "title": "Tony Tedeschi", "text": "Biografia.\nPer la sua lunga carriera, \u00e8 stato ammesso in AVN Hall of Fame. \u00c8 stato protagonista in 1251 film e ha fatto sesso con oltre 5.000 donne sul set. Nel 1997 \u00e8 stato premiato con l'AVN Award for Best Group Sex Scene (film) con Christy Canyon, Vince Vouyer e Steven St. Croix per il film \"The Show\".\nNel 1999 \u00e8 stato premiato insieme all'attrice Chloe con AVN Award for Best Anal Sex Scene (film)."}
{"id": "4407301", "revid": "110157", "url": "https://it.wikipedia.org/wiki?curid=4407301", "title": "(What's the Story) Morning Glory? Tour", "text": ""}
{"id": "4407312", "revid": "599013", "url": "https://it.wikipedia.org/wiki?curid=4407312", "title": "Giovanni Cipriani", "text": "Carriera.\nDebutta in massima serie con il Verona nella stagione 1926-1927; con i gialloblu disputa due campionati di Divisione Nazionale per un totale di 9 presenze e 4 gol, e quattro campionati di Serie B per un totale di 40 presenze e 11 gol.\nNella stagione 1933-1934 milita nel Cagliari in Serie B, con cui disputa 11 partite segnando 2 reti."}
{"id": "4407315", "revid": "277211", "url": "https://it.wikipedia.org/wiki?curid=4407315", "title": "Le braci", "text": "Le braci (titolo originale \"A gyerty\u00e1k csonkig \u00e9gnek\", letteralmente \"Le candele bruciano fino in fondo\") \u00e8 un romanzo dello scrittore ungherese S\u00e1ndor M\u00e1rai, pubblicato senza successo per la prima volta in Ungheria, nel 1942, poi in tedesco nel 1950, in ungherese nel 1990 e, in italiano, nel 1998. Nonostante sia stato per l'autore il primo grande successo editoriale internazionale, M\u00e1rai dichiar\u00f2 di non amare questo romanzo, ritenendolo \"eccessivamente romantico\".\nTrama.\n\"Un sentimento, noto soltanto agli uomini, che si chiama amicizia\".\nIl romanzo \u00e8 ambientato nel 1940 in un castello ai piedi dei Carpazi. \u00c8 il 15 agosto, la sera l'aria comincia a rinfrescarsi. Henrik \u00e8 figlio di un ufficiale della Guardia reale, ha fatto carriera nell'esercito, di cui \u00e8 diventato generale. Mentre attende la visita dell'amico d'infanzia, rivede la propria vita. Da giovani Henrik e Konrad sono stati \"come gemelli nell'utero materno\", anche se Henrik proviene da una ricca famiglia della nobilt\u00e0, mentre Konr\u00e1d \u00e8 figlio di un barone povero. \"\u201cNon ebbero bisogno di stringere patti di amicizia come fanno di solito i ragazzi della loro et\u00e0, che indulgono con passionalit\u00e0 enfatica a rituali ridicoli e solenni, nella forma inconsapevole e grottesca in cui il desiderio si manifesta tra gli uomini quando decide per la prima volta di strappare il corpo e l'anima di un'altra persona al resto del mondo per possederla in maniera esclusiva. Il senso dell'amore e dell'amicizia \u00e8 tutto qui. La loro amicizia era seria e silenziosa come tutti i grandi sentimenti destinati a durare una vita intera.\u201d\" ()\nL'educazione viennese.\nHanno passato l'adolescenza assieme, in un collegio militare per l'aristocrazia a Vienna. Henrik ricco e disinvolto ma cagionevole e bisognoso di affetto, con una innata predisposizione alla vita militare, e un profondo senso del proprio ruolo nello Stato e delle responsabilit\u00e0 verso la Corte, di cui suo padre era stato diretto servitore. Konrad forte e determinato ma figlio di una famiglia di funzionari poveri che, dalla Galizia, allora parte dell'Impero austro-ungarico, risparmiano ogni fiorino, togliendosi il pane di bocca, per mantenerlo con tutti gli agi, nel costoso mondo della capitale imperial-regia. Temperamento artistico, musicista dilettante, di cui il padre del generale, ufficiale della Guardia imperiale, dice con sentenza lapidaria: \"Non sar\u00e0 mai un soldato\"\".\nLa lettera di Konrad.\nIl racconto inizia con queste parole: \"\"In mattinata il generale si sofferm\u00f2 a lungo nella cantina del vigneto. Vi si era recato all'alba insieme al vignaiolo perch\u00e9 due botti del suo vino avevano cominciato a fermentare. Quando fin\u00ec di imbottigliarlo e fece ritorno a casa, erano gi\u00e0 le undici passate. Ai piedi delle colonne, sotto il portico lastricato di pietre umide ricoperte di muffa, lo attendeva il guardiacaccia, che porse una lettera al padrone appena arrivato\"...\u00abCosa vuoi?\u00bb disse il generale, e si arrest\u00f2 con aria seccata. Spinse indietro sulla fronte il cappello di paglia a tesa larga che gli ombreggiava il viso arrossato. Da anni ormai non apriva n\u00e9 leggeva lettere. La corrispondenza veniva aperta e selezionata da un impiegato nell'ufficio dell'intendente. \u00abL'ha portata un messo\u00bb disse il guardiacaccia, e rimase fermo sull'attenti. Il generale riconobbe la grafia, prese la lettera e se la ficc\u00f2 in tasca.\" () La lettera che tanto ha turbato Henrik e ha rimesso in moto l'intero castello, \"che torn\u00f2 a vivere come un meccanismo cui sia stata ridata la carica\", \u00e8 di Konrad, che gli annuncia di essere al villaggio, presso la locanda dell'\"Aquila bianca\". Henrik decide di invitarlo a cena e di preparare tutto come quarantun anni fa, quando i due uomini e Krisztina, la moglie del generale, per l'ultima volta, si trovarono assieme al castello. Krisztina ormai \u00e8 morta da molto tempo e quindi Konrad \u00e8 l'unico che pu\u00f2 rispondere alle domande del generale. Domande angosciose che ha continuato a porsi in questi quarant'anni. \"\"Come le persone appartenenti allo stesso gruppo sanguigno sono le uniche che possano donare il loro sangue a chi \u00e8 vittima di un incidente, cos\u00ec anche un'anima pu\u00f2 soccorrerne un'altra solo se non \u00e8 diversa da questa, se la sua concezione del mondo \u00e8 la stessa, se tra loro esiste una parentela spirituale\" ().\nLa caccia.\nDomande che sono al cuore del racconto: imperniato sulla giornata del 2 luglio 1899. All'alba di quel giorno, Henrik e Konrad si avviano verso il fitto del bosco della tenuta, per cacciare il cervo. Sono soli. Il guardiacaccia \u00e8 pi\u00f9 avanti sulla cresta della valle. Camminano in fila lungo il sentiero. Il generale precede Konrad di una ventina di metri. Improvvisamente, nella radura, a trecento passi di distanza dai due, compare il cervo. Konrad \u00e8 in posizione arretrata e non potrebbe sparare perch\u00e9 Henrik \u00e8 esattamente sulla sua linea di tiro. Eppure Henrik sente lo scatto del cane e \"Come se vedesse perfettamente quello che accade alle sue spalle\", sente che Konrad ha sollevato il fucile e lo ha puntato contro di lui. Capisce che l'amico vuole ucciderlo. Potrebbe buttarsi per terra o fuggire, girarsi bruscamente e urlare. Ma non lo fa. Aspetta il colpo, immobile. \"Esattamente dopo trenta secondi, non uno di pi\u00f9\", percepisce che Konrad sta abbassando il fucile. L'attimo \u00e8 passato. Non sparer\u00e0.\nLa fuga di Konrad.\nDa quel momento tutto precipita: dopo pi\u00f9 di vent'anni di amicizia indissolubile Konrad sparisce senza lasciare un biglietto. Henrik va a casa dell'amico dove trova l'attendente. In quella casa non era mai stato. Konrad aveva sempre evitato di invitarlo. Preferiva andare al castello, dove si recava quasi tutte le sere per cenare con l'amico e Krisztina. Henrik pensava che si vergognasse della casa e si aspettava di trovare una stanza modesta e pochi arredi indispensabili. Con sua grande sorpresa invece la casa \u00e8 splendida, sia pure non molto grande, \u00e8 arredata con gusto raffinato e piena di oggetti di pregio.\nIl tradimento.\nImprovvisamente entra anche Krisztina, vede il marito, si volta a guardare la stanza in cui c'\u00e8 un'ottomana, che \u00e8 in realt\u00e0 un letto alla francese a due posti. Volge gli occhi sconsolata e dice: \"\u00c8 fuggito come un vigliacco\". Sar\u00e0 l'ultima volta che Henrik e Krisztina si parlano. Ma lui non le chiede niente. La donna da' un'ultima occhiata in giro, come chi sta dicendo addio a ci\u00f2 che conosce fin troppo bene, ed esce. Henrik ha capito quasi tutto. Ha capito che Krisztina lo tradiva con Konrad ed era stata molte volte in quella casa, ha capito che l'amico voleva ucciderlo, ed \u00e8 fuggito per non dover subire le conseguenze del suo tradimento. Henrik decide di non vedere pi\u00f9 la moglie e si trasferisce, come aveva fatto suo padre, nel casino di caccia, dove vive per otto anni, finch\u00e9 Krisztina muore, senza che nessuno dei due abbia ceduto, cercando l'altro per primo. Ora attende l'arrivo di Konrad con trepidazione: \u00e8 l'unico che pu\u00f2 dargli delle spiegazioni su quella vicenda, accaduta quarant'anni prima, di cui entrambi sono rimasti prigionieri per il resto della loro vita.\nLe domande del generale.\nLe domande che deve porre all'amico sono due. Ma sembra che Henrik voglia pi\u00f9 che altro sfogarsi, abbia bisogno di vomitare tutto il risentimento e la solitudine che ha rimuginato in quarant'anni. Konrad \u00e8 disposto a parlare, a spiegare, anche se come dice: \"Alle domande pi\u00f9 importanti si risponde sempre con la propria stessa vita\"\". Ha passato quarant'anni ai Tropici, \"che consumano l'uomo come la ruggine consuma il ferro\". Ne parla volentieri ma si tiene sulle generali, fino a quando Henrik pone la prima domanda: \"\"Krisztina era al corrente del fatto che mi volevi uccidere?\"\". Konrad si rifiuta di rispondere. Henrik ha in mano il diario della moglie, dove Krisztina annotava tutto, \u00e8 certo che li dentro ci siano comunque le risposte che cerca. Porge il diario sigillato al vecchio amico. Questi non lo prende. Henrik lo lancia nel fuoco. Il rivestimento di velluto stenta a bruciare, poi le pagine si arricciano, per un attimo s'intravede la scrittura appuntita della donna, morta tanti anni prima. Con una fiammata tutto si riduce in cenere. \"Quando il destino, sotto qualsiasi forma, si rivolge direttamente alla nostra individualit\u00e0, quasi chiamandoci per nome, in fondo all'angoscia e alla paura esiste sempre una specie di attrazione, perch\u00e9 l'uomo non vuole soltanto vivere, vuole anche conoscere fino in fondo e accettare il proprio destino, a costo di esporsi al pericolo e alla distruzione. Si sacrifica volentieri agli d\u00e8i una parte di felicit\u00e0, perch\u00e9 essi sono invidiosi, e se regalano a un comune mortale un anno di felicit\u00e0, si pu\u00f2 essere certi che prenderanno immediatamente nota di quel debito per poi esigerne la restituzione alla fine della vita, praticando tassi da usurai\" ().\nDue vecchi amici si salutano per sempre.\nHenrik pone l'ultima domanda, pi\u00f9 filosofica: \"Si pu\u00f2 e soprattutto si deve restare fedeli alla passione che ci possiede, anche se questo significa distruggere la propria felicit\u00e0 e quella degli altri?\" Konrad risponde \"\"Perch\u00e9 me lo chiedi? Sai che \u00e8 cos\u00ec\".\" A questo punto la conversazione \u00e8 finita, Konrad esce, \u00e8 l'alba, fa freddo, i due vecchi, intirizziti e stanchi, si scambiano un saluto deferente, sulla soglia del castello. Sanno che non si rivedranno pi\u00f9. Henrik sale verso la sua camera, trova Nina, la vecchia governante, che lo bacia: \"\"La balia si solleva sulla punta dei piedi e alza la mano minuta, con la pelle giallastra e rugosa, per tracciare un segno di croce sulla fronte del vecchio. Si danno un bacio, uno strano bacio rapido e un po' goffo: se qualcuno li vedesse non potrebbe fare a meno di sorridere. Ma come tutti i baci umani anche questo, alla sua maniera tenera e grottesca, \u00e8 la risposta a una domanda che non \u00e8 possibile affidare alle parole\" (). Il generale sembra pacificato, le ordina di riappendere il ritratto della moglie - che era stato tolto - tra i quadri degli antenati. Dormir\u00e0.\nOrigini storico letterarie.\nNel novembre del 1916 mor\u00ec Francesco Giuseppe, l'Impero Austro-ungarico era ancora, in apparenza, nel massimo del suo fulgore. Il funerale fu sfarzoso: una processione lungo la Ringstrasse aperta da due palafrenieri con fiaccole, seguiti da uno squadrone di cavalleria e da una lunga fila di berline nere trainate da cavalli che portavano i pi\u00f9 alti funzionari dello stato asburgico. Infine venivano il carro funebre drappeggiato di nero, con la bara, su otto cavalli neri. Di fianco al carro, a destra, cavalcava il gran maestro delle scuderie conte Pallfy ed ai due lati vi erano ancora paggi con fiaccole ardenti e venti guardie. Dietro al carro funebre un reparto di arcieri e uno della guardia ungherese a cavallo, poi una compagnia di fanteria e infine uno squadrone di cavalleria.\nNel novembre del 1918, esattamente due anni dopo, era tutto scomparso, inghiottito dalla storia. A Sch\u00f6nbrunn, nei grandi camini del castello, si bruciavano gli stendardi delle armate centenarie. Un periodo dorato che i due vecchi rimpiangeranno per sempre: Konrad per giustificare il proprio comportamento e la fuga dice: \"Tutto ci\u00f2 cui giurammo fedelt\u00e0 non esiste pi\u00f9\"...\"Sono tutti morti oppure se ne sono andati, hanno rinunciato a tutto quello che giurammo di difendere. Esisteva un mondo per il quale valeva la pena di vivere e di morire. Quel mondo \u00e8 morto. Quello nuovo non fa pi\u00f9 per me...\" Ma il generale gli risponde: \"Per me quel mondo \u00e8 sempre vivo, anche se non esiste pi\u00f9 nella realt\u00e0. \u00c8 vivo perch\u00e9 gli ho giurato fedelt\u00e0. \u00c8 tutto ci\u00f2 che posso dire\"\" ().\nIl tradimento quindi \u00e8 doppio: sentimentale e morale. Del resto il generale se lo aspettava, la sua amicizia con Konrad \u00e8 sempre stata condizionata da un diverso sentire. La musica, le riunioni mondane, le donne, la vita in caserma. I due giovani sono uniti ma su sponde opposte. Konrad non vuole accettare nulla da lui, per senso dell'onore, nonostante non abbia i mezzi per potersi permettere la vita brillante e spensierata dell'amico. Si chiude in casa, vive in un mondo di idee, legge molto. \u00c8 un artista e un sicuro interprete e conoscitore d'arte. Mentre il generale si trova a proprio agio nelle feste affollate, a caccia, a cavallo, nelle attivit\u00e0 militari.\nIl racconto cerca di bilanciare le ragioni delle due parti: la fredda razionalit\u00e0 di Henrik, il suo sentimento di lealt\u00e0 verso i valori fondanti della famiglia, patria, sovrano, reggimento amici virili - che sa concedersi una sola onorevole eccezione - quando c'\u00e8 di mezzo la passione per una donna. E il sentimento artistico, l'amore per la musica, la parentela con Chopin, la vicinanza con lo spirito femminile che lega Konrad anche alla madre di Henrik quando siedono assieme al piano e suonano a quattro mani, completamente rapiti dalla musica, mentre Henrik e suo padre ascoltano per dovere, soffrendo la loro totale estraneit\u00e0 alla coppia, che si \u00e8 formata attraverso la naturale vicinanza di due sensibilit\u00e0 raffinate.\nIl tradimento di Konrad \u00e8 il prezzo del riscatto per gli anni in cui ha dovuto subire la supremazia dell'amico, sia in campo economico sia sociale. Anche se \u00e8 riuscito a ritagliarsi un proprio spazio intellettuale e morale in cui Henrik lo rispetta, Konrad avverte la fragilit\u00e0 di questa condizione, che vale solo quando sono soli. Appena sale a cavallo, balla o anche semplicemente entra da Sacher, Henrik brilla di quel fascino naturale e invincibile che l'adolescenza spensierata presta alla prima maturit\u00e0, chiedendone poi pesanti interessi alla vecchiaia. Salta agli occhi il parallelo con la vicenda di \"Narciso e Boccadoro\", di Hermann Hesse: Narciso, la ragione e l'ordine morale - dice a Boccadoro, la sensualit\u00e0 e la sensibilit\u00e0 artistica: \"\"Non \u00e8 il nostro compito quello d'avvicinarci, cos\u00ec come non s'avvicinano fra loro il sole e la luna, o il mare e la terra. Noi due, caro amico, siamo il sole e la luna, siamo il mare e la terra. La nostra meta non \u00e8 di trasformarci l'uno nell'altro, ma di conoscerci l'un l'altro e d'imparare a vedere e a rispettare nell'altro ci\u00f2 ch'egli \u00e8: il nostro opposto e il nostro complemento\".\" \u00c8 molto probabile che M\u00e1rai conoscesse questo libro che era stato pubblicato nel '30, poco prima de \"Le Braci\", nell'area mitteleuropea dove lingua, tradizione e sentimenti, apparentavano tutti gli scrittori che, in quegli anni, sia pure in diverse nazioni, vivevano sotto lo stesso cielo.\nEdizioni.\nIl romanzo \u00e8 apparso per la prima volta in ungherese nel 1942 (ma non ha avuto successo), poi in tedesco nel 1950 nella traduzione di Eugene G\u00f6rcz. Dopo il grande successo di una traduzione in francese presso Albin Michel nel 1995, Piper Verlag lo ha ripubblicato in Germania nel 1999, con una nuova traduzione di Christina Viraghs. La nuova edizione \u00e8 stata un successo anche dal punto di vista economico: ha venduto pi\u00f9 di 200.000 copie in un anno.\nIn Italia \"Le braci\" fu pubblicato nel 1998 da Adelphi nella collana \"Biblioteca\".\nAdattamenti cinematografici e teatrali.\nLa storia \u00e8 stata ripresa due volte per il cinema: nel 1967, nella Repubblica federale tedesca sotto la direzione di K\u00f6berles Korbinian \u00e8 stato girato un cortometraggio di 40 minuti per la TV con il titolo \"Cenere e brace\" e nel 2006 in Ungheria come film per la distribuzione su DVD, diretto da Istv\u00e1n Igl\u00f3di.\nIl 16 ottobre 2002 Knut Boeser ha presentato la prima tedesca di un suo adattamento, presso lo Schauspielhaus di D\u00fcsseldorf, con la direzione di Ingo Brux e con Ernst Alisch e Peter Harting, scenografie di Gerhard Benz, costumi di Elizabeth Strauss. Christopher Hampton (\"Le relazioni pericolose\") ha adattato il romanzo in lingua inglese, trendone un piece teatrale, rappresentata per la prima volta a Londra, nel 2006.. Il 4 dicembre 2009, la versione in lingua tedesca di questa performance \u00e8 stata rappresentata allo Schauspielhaus di Graz, con Helmuth Lohner nel ruolo di Henrik.\nIl 15 luglio 2015 si \u00e8 tenuta, al Festival della Valle d'Itria di Martina Franca, la prima rappresentazione dell'opera lirica \"Le braci\" scritta e musicata da Marco Tutino basandosi sul romanzo di M\u00e1rai."}
{"id": "4407316", "revid": "110157", "url": "https://it.wikipedia.org/wiki?curid=4407316", "title": "Chiesa della Madonna del Rosario (Pozzallo)", "text": "La chiesa madre Madonna del Rosario \u00e8 un edificio religioso di Pozzallo, in provincia di Ragusa.\nLa chiesa \u00e8 spesso colloquialmente chiamata San Pietro, a cui \u00e8 intitolata la piazza su cui sorge l'edificio, poich\u00e9 la prima parrocchia dipendeva direttamente dall'omonimo duomo a Modica.\nStoria.\nLa costruzione inizi\u00f2 nel 1876 per volont\u00e0 del reverendo Vincenzo Ferreri e prosegu\u00ec durante la reggenza di Don Alessandro Giannone, che finanzi\u00f2 il completamento del primo ordine della facciata nel 1891, e che fece consacrare la chiesa alla Madonna del Rosario, a cui era particolarmente devoto. I lavori terminarono nel 1937, con l'aggiunta dell'abside, di due cappelle laterali e del secondo ordine della facciata.\nIl 15 settembre 1958 la Madonna del Rosario venne proclamata patrona della citt\u00e0, e si festeggia annualmente il 7 ottobre.\nDescrizione.\nLa chiesa, a forma di croce latina, \u00e8 formata da tre navate. Le navate laterali sono separate da quella centrale da una serie di colonne dalla forma squadrata. All'interno di esse sono presenti numerose statue e dipinti.\nNell'abside \u00e8 presente la statua della Madonna del Rosario, opera di fine 1800 in cartapesta leccese di Luigi Guacci, e due opere su tela dell'artista pozzallese Roberto Porcelli, raffiguranti \"L'annunciazione della vergine\" e \"L'assunzione di Maria\".\nNel transetto si trovano due cappelle laterali: una contenente il Santissimo, due affreschi e una statua del Sacro Cuore, e una contenente una statua del crocifisso e due opere su tela di Valente Assenza.\nNei due corpi laterali sono presenti due confessionali in legno, donati alla parrocchia dalla Basilica di Santa Maria degli Angeli di Assisi.\nOpera di particolare interesse \u00e8 il pulpito, opera in legno di Raffaele Caruso del 1910."}
{"id": "4407324", "revid": "1632387", "url": "https://it.wikipedia.org/wiki?curid=4407324", "title": "Danny D", "text": "Biografia.\nMatt Hughes \u00e8 nato a Maidstone (in Inghilterra) l'11 agosto 1987 e dopo un breve periodo come costruttore ha iniziato la sua carriera pornografica all'et\u00e0 di diciannove anni circa. Inizialmente si esib\u00ec per diverse case di produzioni amatoriali in Francia prima di girare delle scene gay per alcuni siti web, dato che le prospettive di guadagno con queste ultime erano maggiori (\u00abgay for pay\u00bb).\nNel 2009 \u00e8 passato a tempo pieno alla partecipazione a film/video pornografici eterosessuali con lo pseudonimo di Danny D, arrivando a lavorare per case di produzione del settore come Brazzers, Dorcel, Harmony Films, Hush Hush Entertainment, Playboy TV, Television X e Wicked. Nel settembre 2011 \u00e8 apparso in una puntata del programma televisivo di Lee Nelson intitolato \"Well Good Show\".\nProduzioni gay.\nHa iniziato a lavorare in film pornografici gay tra il 2006 e il 2007 apparendo in singole scene per siti web come Blake Mason, English Lads e UK Naked Men, ma una volta ottenuta una certa notoriet\u00e0 nell'industria porno gay ha lavorato spesso per case di produzioni europee, tra cui Eurocreme, prima di abbandonare definitivamente l'industria gay per adulti alla fine del 2008.\nProduzioni etero.\nDopo avere interrotto le esibizioni nell'ambito dell'intrattenimento erotico gay per adulti \u00e8 passato a lavorare a tempo pieno nell'industria porno eterosessuale: cos\u00ec come all'inizio della sua carriera gay ha iniziato con brevi scene per i siti web Joy Bear o Pure CFNM, divenendo richiesto nell'industria di intrattenimento erotico per adulti europea. In questo settore \u00e8 comparso regolarmente in produzioni di Daring, Harmony Films e Television X.\nHa ottenuto una certa notoriet\u00e0 nel ruolo di Whitezilla in cinque film della Hush Hush Entertainment e a partire dalla fine del 2011 \u00e8 comparso in singole scene per Brazzers negli Stati Uniti."}
{"id": "4407327", "revid": "1573940", "url": "https://it.wikipedia.org/wiki?curid=4407327", "title": "Episodi di Shin Chan (2008)", "text": "Questi sono gli episodi mandati in onda nel 2008 della serie anime Shin Chan. Tutti questi episodi non sono arrivati in Italia. \nOgni episodio \u00e8 diviso in mini-episodi della durata di circa 10 minuti l'uno."}
{"id": "4407331", "revid": "110157", "url": "https://it.wikipedia.org/wiki?curid=4407331", "title": "Definitely Maybe Tour", "text": "Definitely Maybe Tour \u00e8 un tour musicale degli Oasis, svoltosi tra il 1994 ed il 1995."}
{"id": "4407342", "revid": "287204", "url": "https://it.wikipedia.org/wiki?curid=4407342", "title": "Clementi", "text": ""}
{"id": "4407344", "revid": "466539", "url": "https://it.wikipedia.org/wiki?curid=4407344", "title": "Je t'aime 2013", "text": "Je t'aime 2013 \u00e8 una compilation formata da due CD di 18 brani ognuno pubblicata il 29 gennaio 2013 per la Universal Records. In un disco sono inseriti tutti brani in lingua italiana, mentre nell'altro sono inseriti brani in lingua straniera.\nTracce.\nCD 2.\nDurata totale: 2 h : 21 min : 23 s\nSuccesso commerciale.\nLa compilation debutta alla 4\u00aa posizione della classifica FIMI."}
{"id": "4407347", "revid": "110157", "url": "https://it.wikipedia.org/wiki?curid=4407347", "title": "Be Here Now Tour", "text": ""}
{"id": "4407350", "revid": "10563", "url": "https://it.wikipedia.org/wiki?curid=4407350", "title": "Terumah (parashah)", "text": "Terumah o Trumah (ebraico: \u05ea\u05b0\u05bc\u05e8\u05d5\u05bc\u05de\u05b8\u05d4 \u2014 tradotto in italiano: \"dono\" o \"offerta\", dodicesima parola e incipit di questa parashah) diciannovesima porzione settimanale della Torah (ebr. \u05e4\u05b8\u05bc\u05e8\u05b8\u05e9\u05b8\u05c1\u05d4 \u2013 \"parashah\" o anche parsha/parsci\u00e0) nel ciclo annuale ebraico di letture bibliche dal Pentateuco, settima nel Libro dell'Esodo. Rappresenta il passo di Esodo, che gli ebrei leggono durante il diciannovesimo Shabbat dopo Simchat Torah, generalmente a febbraio o ai primi di marzo.\nLa parashah riporta le istruzioni di Dio per costruire il \"Tabernacolo\" e i suoi arredi.\nLetture.\nNella tradizionale lettura della Torah durante lo Shabbat, la parashah viene suddivisa il sette parti o , \"aliyot\".\nPrima lettura \u2014 Esodo 25:1\u201316.\nNella prima lettura (ebraico: \u05e2\u05dc\u05d9\u05d4, \"aliyah\"), Dio istruisce Mos\u00e8 di dire a tutti gli Israeliti che lo desiderassero profondamente, di portare doni di oro, argento, rame, tessili colorati, belle stoffe di lino, pelli di capra e di montone, legna di acacia, olio, spezie, lapislazzuli e altre pietre preziose per fare un santuario \u2014 il Tabernacolo (\"Mishkan\", ebraico: \u05de\u05b4\u05bc\u05e9\u05b0\u05c1\u05db\u05b8\u05bc\u05df) \u2014 e i suoi arredi, cosicch\u00e9 Dio vi potesse dimorare. Dio li istrusce di costruire l'Arca dell'Alleanza di legno d'acacia ricoperto d'oro, nel quale depositare le Tavole del Comandamenti divini.\nSeconda lettura \u2014 Esodo 25:17\u201330.\nNella seconda lettura (ebraico: \u05e2\u05dc\u05d9\u05d4, \"aliyah\"), Dio dice loro di fare due cherubini d'oro e di metterli sopra il coperchio dell'Arca, o propiziatorio. Dio promette di impartire i Suoi ordini e comandamenti a Mos\u00e8 tra i due cherubini sopra il coperchio dell'Arca, parlandogli dal propiziatorio.\nDio li istruisce di costruire una tavola di acacia ricoperta d'oro, sulla quale porre i pani dell'offerta.\nTerza lettura \u2014 Esodo 25:31\u201326:14.\nNella terza lettura (ebraico: \u05e2\u05dc\u05d9\u05d4, \"aliyah\"), Dio istruisce gli ebrei di preparare un candelabro a sei bracci e sette lampade \u2014 la Menorah \u2014 di oro puro.. Dio dice: \u00abQuanto al Tabernacolo (la Dimora), la farai con dieci teli di bisso ritorto, di porpora viola, di porpora rossa e di scarlatto. Vi farai figure di cherubini, lavoro d'artista.\u00bb. Poi istruisce di fare undici teli di pelo di capra per costituire la tenda al di sopra del Tabernacolo, e coperture di pelli di montone e di tasso tinte di rosso.\nQuarta lettura \u2014 Esodo 26:15\u201330.\nNella quarta lettura (ebraico: \u05e2\u05dc\u05d9\u05d4, \"aliyah\"), Dio ordina ulteriormente di fare assi di legno di acacia per il Tabernacolo, da porsi verticali.\nQuinta lettura \u2014 Esodo 26:31\u201337.\nNella quinta lettura (ebraico: \u05e2\u05dc\u05d9\u05d4, \"aliyah\"), Dio impone loro di preparare il velo di porpora viola, di porpora rossa, di scarlatto e di bisso ritorto, con figure di cherubini, \"lavoro di disegnatore\", che servir\u00e0 da separazione tra il Santo e il Santo dei Santi. Dio poi ordina: \u00abNell'interno oltre il velo, introdurrai l'arca della Testimonianza [...] Porrai il coperchio sull'Arca della Testimonianza nel Santo dei Santi. Collocherai la tavola fuori del velo e il candelabro di fronte alla tavola sul lato meridionale del Tabernacolo; collocherai la tavola sul lato settentrionale.\u00bb Dio istruisce di fare una cortina all'ingresso della tenda, di porpora viola e di porpora rossa, di scarlatto e di bisso ritorto, e poi sostenerla con cinque colonne di acacia riveste d'oro.\nSesta lettura \u2014 Esodo 27:1\u20138.\nNella sesta lettura (ebraico: \u05e2\u05dc\u05d9\u05d4, \"aliyah\"), Dio dice di fare un altare di acacia rivestito di rame.\nSettima lettura \u2014 Esodo 27:9\u201319.\nNella settima lettura (ebraico: \u05e2\u05dc\u05d9\u05d4, \"aliyah\"), Dio istruisce gli Israeliti di costruire un recinto per il Tabernacolo con tendaggi di bisso ritorto.\nInterpretazione intrabiblica.\nLa parashah ha paralleli o viene discussa nelle fonti bibliche che seguono.\nLa tabella riporta il modello di istruzione e la costruzione del Tabernacolo e dei suoi arredi:\nLa storia sacrale del Tabernacolo in si riflette nella storia sacrale della Creazione in . Come la storia della creazione si sviluppa in sette giorni, le istruzioni per il Tabernacolo (la \"Dimora\") si sviluppano in sette discorsi. Nei resoconti sia della Creazione che del Tabernacolo, il testo afferma il completamento dell'opera. In entrambi, l'opera viene giudicata buona. In entrambi, quando l'opera \u00e8 terminata, Dio compie un'azione di conferma: \u00abAllora la nube copr\u00ec la tenda del convegno e la Gloria del Signore riemp\u00ec la Dimora\u00bb . Sia per la Creazione che per il Tabernacolo, quando l'opera si \u00e8 conclusa, viene invocata una benedizione. Inoltre, in entrambi i casi, Dio dichiara qualcosa come \"santo/consacrato\"\nIl Tabernacolo mostra delle similarit\u00e0 col Monte Sinai. Sia il Monte Sinai che il Tabernacolo ebbero tre aree separate con livelli crescenti di esclusivit\u00e0 \u2014 uno per il popolo in generale, uno per coloro che erano \"unti\" (consacrati), e uno esclusivo per il singolo rappresentante del popolo; le tavole della legge; una nube; e la Presenza di Dio. Inoltre Dio parla a Mos\u00e8 sia sul Monte Sinai che nel Tabernacolo.\nTuttavia, in contrasto col Monte Sinai, nel Tabernacolo la Presenza divina \u00e8 costante: la Presenza \u00e8 tra di loro, non pi\u00f9 distante; e la Presenza di Dio non \u00e8 pi\u00f9 radicata in un posto fisso.\nInterpretazione non rabbinica.\nLa parashah ha paralleli o viene discussa in queste fonti non rabbiniche:\nFlavio Giuseppe interpreta il Tabernacolo e i suoi arredi come rappresentazioni dell'Universo. Vede le due parti del Tabernacolo che sono accessibili ai sacerdoti (il Santo e la Corte) come denotazioni della terra e del mare, la terza divisione riservata a Dio (il Santo dei Santi) a rappresentare il Cielo, inaccessibile al popolo. Reputa i 12 pani come rappresentazioni dell'anno diviso in 12 mesi. Vede la Menorah divisa in 70 parti, che rappresenti le 70 divisioni dei pianeti, e le sette lampade della Menorah come riferimenti dell'orbita dei sette pianeti (allora conosciuti). Vede i veli, composti di quattro cose, a dichiarare i quattro elementi: le stoffe raffinate che significano la terra, poich\u00e9 il lino di cui sono fatte cresce uscendo dalla terra; la porpora significa il mare, perch\u00e9 la porpora viene colorata dal sangue dei molluschi del mare; il blu indica l'aria; e lo scarlatto indica il fuoco.\nInterpretazione rabbinica classica.\nLa parashah viene discussa in queste fonti rabbiniche dell'era mishnaica e talmudica:\nEsodo capitolo 25.\nUn'interpretazione di Midrash dichiara il significare \u201cMi hanno preso come un'offerta\u201d e quindi dice come Dio abbia dato la Torah a Israele e disse loro: \u201cVoi Mi avete preso.\u201d\nUna Midrash insegna che richiede offerte di oro, argento e rame per la costruzione del Tabernacolo, perch\u00e9 l'oro simbolizza Babilonia, della quale dice: \u201cQuell'immagine, essa aveva la testa d'oro puro\u201d; l'argento simbolizza i Medi, dei quali dice: \u201cil petto e le braccia d'argento\u201d; e il rame si riferisce alla Grecia, della quale afferma: \u201cil ventre e le cosce di bronzo\u201d. Ma la Bibbia non fa riferimento al ferro nella costruzione sia del Tabernacolo che del Tempio di Gerusalemme, perch\u00e9 il ferro simbolizza Roma, che distrusse il Tempio.\nI rabbini insegnano in una Baraita che la porpora viola (\"techeilet\", ebraico: \u05ea\u05b0\u05db\u05b5\u05dc\u05b6\u05ea) citata in proveniva da un animale chiamato \"chilazon\" che rassomigliava il mare come colore e un pesce come forma, e che appariva una volta ogni 70 anni, il cui sangue era usato per tingere il costoso filo blu.\nla Tosefta deduce da (e dal principio per cui la Legge proibisce di fare durante lo Shabbat ci\u00f2 che venne fatto per costruire il Tabernacolo) che uno che concia le pelli di Shabbat viola il comandamento dell'osservanza dello Shabbat.\nLa Tosefta insegna che l'invalidazione o delle pietre di \u00f2nice o delle pietre da incastonare descritte in invalida l'altra, e l'invalidazione di qualsiasi dei calici del candelabro, dei suoi bulbi e delle sue corolle descritti in invalida gli altri.\nLa Tosefta insegna che fornisce il comandamento che dice che Mos\u00e8 ademp\u00ec.\nUna Midrash spiega con una parabola l'istruzione divina di costruire in Tabernacolo. Un re aveva solo una figlia, che spos\u00f2 un altro re. Quando il re genero desider\u00f2 di ritornare nel suo regno e portarsi con s\u00e9 la moglie, il re padre gli disse di non poter separarsi da sua figlia n\u00e9 dire a suo genero di non portarla via con s\u00e9, dato che ella era ora moglie di quest'ultimo. Il re padre chiese quindi al re genero il favore che, ovunque il re genero fosse andato a vivere, tenesse una camera pronta per il re padre in modo che potesse stare con loro, poich\u00e9 non poteva sopportare di separarsi dalla figlia. Similmente, Dio ha detto ad Israele di aver loro dato una Torah dalla quale Dio non si pu\u00f2 separare, pur tuttavia Dio non poteva neanche dire ad israele di non prendere la Torah. Dio allora aveva chiesto agli Israeliti di preparare per Lui una dimora ove potesse soggiornare ovunque gli Israeliti andassero, e quindi afferma: \u201cEssi mi faranno un santuario e io abiter\u00f2 in mezzo a loro.\u201d\nUna Midrash insegna che tutto ci\u00f2 che Dio ha creato in Cielo ha una replica in terra. La Midrash inoltre insegna che molte cose nel Tabernacolo riflettono cose in Cielo. Quindi riporta che ci sono cherubini in Cielo, che dicono: \u201cO Signore degli eserciti, Dio di Israele, che siedi sui cherubini\u201d. Mentre gi\u00f9 in terra istruisce gli Israeliti a fare due cherubini d'oro che aprino le loro ali sopra l'Arca. Del Cielo Salmo riporta che Dio \u201cstende i cieli come una tenda.\u201d Mentre sulla terra, dirige gli Israeliti a creare \u201cdieci teli\u201d per il Tabernacolo. Del Cielo, afferma: \u201cAttorno a Lui [Dio] stavano dei serafini\u201d. Mentre sulla terra dirige gli Israeliti a fare \u201cdelle assi di legno di acacia, da porsi verticali.\u201d (Quindi, le assi di acacia verticali corrispondono ai serafini in piedi). Del Cielo riporta il comando divino: \u201cSia il firmamento in mezzo alle acque per separare le acque dalle acque.\u201d Mentre sulla terra istruisce gli Israeliti che \u201cil velo sar\u00e0 per voi la separazione tra il Santo e il Santo dei Santi.\u201d Del Cielo, riporta: \u201cPresso di Lui [Dio] \u00e8 la luce.\u201d Mentre sulla terra, ordina: \u201cSi procurino olio puro di olive schiacciate per il candelabro\u201d. (Di conseguenza, poich\u00e9 tutto ci\u00f2 che \u00e8 in alto accade anche in basso, Dio dimora sulla terra proprio come dimora in Cielo). Inoltre la Midrash insegna che Dio tiene pi\u00f9 a cuore le cose gi\u00f9 in terra di quelle su in Cielo, poich\u00e9 afferma che Dio lasci\u00f2 le cose in Cielo per scendere a dimorare tra coloro che sono in terra, dicendo: \u201cChe essi mi facciano un santuario cosicch\u00e9 io possa dimorare tra di loro.\u201d\nLa Mekhilta insegna che espone le leggi dell'osservanza dello Shabbat nell'appropriato passo relativo perch\u00e9 in Dio diresse: \u201cEssi Mi faranno un santuario\u201d e si sarebbe potuto pensare che essi potevano costruire il santuario sia nei giorni settimanali che di Shabbat. La Mekhilta insegna che Dio ordin\u00f2 in di \u201cfarMi un santuario\u201d applicandolo a tutti i giorni eccetto nello Shabbat. La Mekhilta postula che si potrebbe sostenere che, poich\u00e9 il servizio del Tempio si verificava anche di Shabbat, allora forse la preparazione per il servizio liturgico, senza il quale i sacerdoti non potevano svolgere la funzione, avrebbe potuto verificarsi anche di Shabbat. Si potrebbe quindi concludere che se il corno dell'altare si rompeva o un coltello diventava difettoso, li si potevano riparare durante lo Shabbat. insegna per\u00f2 che anche tale lavoro deve esser fatto solo nei giorni settimanali e non di Shabbat.\nRabbi Simeon, figlio di Rabbi Ishmael, interpreta il termine \u201cil Tabernacolo della Testimonianza\u201d in a significare che il Tabernacolo era la testimonianza di Dio a tutto il mondo che Dio aveva perdonato Israele per aver fatto il Vitello d'oro. Rabbi Isaac lo spiega con una parabola. Un re prese una moglie che amava molto. Ma in seguito si adir\u00f2 con lei e la lasci\u00f2, e i suoi vicini la canzonavano, dicendo che il re non sarebbe pi\u00f9 tornato da lei. Poi il re mand\u00f2 un messaggio che le chiedeva di preparare il palazzo reale e rifare i letti in esso, perch\u00e9 sarebbe tornato da lei in un dato giorno. In quel giorno, il re torn\u00f2 e si riconcili\u00f2 con lei, entrando nella sua camera e mangiando e bevendo con lei. I suoi vicini di casa in un primo momento non ci credettero, ma quando sentirono l'odore delle spezie profumate, seppero che il re era tornato. Allo stesso modo, Dio ha amato Israele, portando gli Israeliti sul Monte Sinai, e dando loro la Torah, ma dopo soli 40 giorni, peccarono con il vitello d'oro. Le nazioni pagane poi dissero che Dio non si sarebbe riconciliato con gli Israeliti. Ma quando Mos\u00e8 implor\u00f2 piet\u00e0 a loro nome, Dio li perdon\u00f2, come riporta : \"E il Signore disse: \u00abIo perdono come tu hai chiesto\u00bb\". Mos\u00e8 allora chiese a Dio che, sebbene lui personalmente fosse convinto che Dio aveva perdonato Israele, annunciasse questo fatto alle nazioni. Dio rispose che avrebbe causato la Sua Shekhinah ad abitare in mezzo a loro, e quindi dice: \u00abE che mi facciano un santuario, perch\u00e9 io possa abitare in mezzo a loro.\u00bb E con quel segno, Dio intese che tutte le nazioni venissero a conoscere che Dio aveva perdonato gli Israeliti. Ecco quindi che chiama \"il Tabernacolo della Testimonianza\", perch\u00e9 il Tabernacolo era una testimonianza che Dio aveva perdonato i peccati degli Israeliti.\nUna Midrash afferma che quando Dio disse a Mos\u00e8 di fare un tabernacolo per Lui (in ), Mos\u00e8 chiese come fosse possibile che Dio gli chiedesse di fare un tabernacolo per Lui, quando la Gloria di Dio riempie cielo e terra. E Mos\u00e8 vide profeticamente che Salomone un giorno avrebbe costruito il Tempio, molto pi\u00f9 grande del Tabernacolo, e anche (in 1 Re ) Salomone avrebbe detto a Dio: \"Ma \u00e8 proprio vero che Dio abita sulla terra? Ecco i cieli e i cieli dei cieli non possono contenerti, tanto meno questa casa che io ho costruita!\" Dio rispose che Dio non pensa come pensano gli esseri umani. Venti assi al nord, venti a sud e otto a ovest sarebbero bastati. Dio pu\u00f2 persino confinare la Sua Shekinah dentro un cubito quadrato.\nRav Assi di Hozna'ah deduce dalle parole: \u201cE avvenne nel secondo anno, nel primo giorno del primo mese\u201d in che il Tabernacolo fu eretto il primo di Nisan. Riferendosi a questo, un Tanna insegna che il primo di Nisan prese dieci corone di distinzione in virt\u00f9 dei dieci eventi importanti che successero quel giorno. Il primo di Nisan fu: (1) il primo giorno della Creazione, (2) il primo giorno delle offerte dei principi, (3) il primo giorno che i sacerdoti fecero offerte sacrificali, (4) il primo giorno di sacrifici pubblici, (5) il primo giorno della discesa del fuoco dal Cielo, (6) il primo giorno che i sacerdoti mangiarono il cibo sacro nell'area sacra, (7) il primo giorno del dimorare della Shekhinah in Israele, (8) il primo giorno della benedizione sacerdotale di Israele, (9) il primo giorno della proibizione dei \"luoghi elevati\" (ebraico: \u05d1\u05de\u05d4 - \"bamah\", plur. \u05d1\u05de\u05d5\u05ea - \"bamot\"), e (10) il primo dei mesi dell'anno.\nComandamenti.\nSecondo Mos\u00e8 Maimonide e lo \"Sefer ha-Chinuch\", ci sono 2 comandamenti (mitzvot) positivi e 1 comandamento negativo in questa parshah.\nLiturgia.\nLa Presenza di Dio sul trono tra cherubim in riecheggia in che a sua volta \u00e8 uno dei sei Salmi recitati all'inizio del servizio di preghiera \"Kabbalat Shabbat\".\nLe luci accese della Menorah di hanno un ruolo importante nella Hanukkah e sono quindi a loro volta riportate nel passo della Hanukkah nella sezione \"Modim\" della preghiera \"Amidah\" in ognuno dei tre servizi liturgici.\nMaqam settimanale.\nNella \"Maqam\" settimanale, gli ebrei sefarditi ogni settimana basano i loro canti del servizio religioso sul contenuto della rispettiva parashah settimanale. Per la Parashah Terumah, gli sefarditi usano la \"Maqam Hoseni\", una maqam che esprime bellezza. Tale maqam \u00e8 qui molto appropriata, poich\u00e9 in essa viene esposta la bellezza del Tabernacolo e dei suoi finimenti.\nHaftarah.\nLa haftarah della parashah \u00e8 .\nRiassunto.\nDio concesse saggezza a Re Salomone e Salomone fece trattati di pace con Re Hiram I di Tiro. Salomone diede ordine al suo gabelliere Adoniram di reclutare 30000 uomini e di mandarli in Libano in gruppi di 10000, che stessero un mese in Libano e due mesi in patria. Salomone inoltre dispose che 70000 uomini portassero carichi, 80000 scalpellini tagliassero pietre sulle montagne e 3300 incaricati dei prefetti supervisionassero i lavori. Salomone ordin\u00f2 grandi massi costosi tagliati per le fondamenta del Tempio di Gerusalemme e i suoi costruttori, i costruttori di Chiram e i gibelletti le squadrarono, preparando anche i legnami e le pietre per costruire il Tempio.\nSalomone inizi\u00f2 a costruire il Tempio nel 480\u00ba anno dopo che gli Israeliti erano usciti dall'Egitto, nel quarto anno del suo regno, nel mese di Ziv. Il Tempio misurava 60 cubiti in lunghezza, 20 cubiti in larghezza e 30 cubiti in altezza, e aveva un porticato di 20 cubiti in lunghezza e 10 cubiti in profondit\u00e0. Le sue finestre erano quadrangolari, larghe internamente e strette esternamente. Lungo il muro del Tempio e tutto intorno ad esso vennero costruite strutture laterali, lungo la navata e la cella, e anche dei recessi attorno al muro esterno. \"Per la costruzione [del Tempio] si usarono pietre lavorate e intere; durante i lavori nel Tempio non si ud\u00ec rumore di martelli, di piccone o di altro arnese di ferro.\" . La porta del piano pi\u00f9 basso era sul lato destro del Tempio, e per mezzo di una scala a chiocciola si passava al piano di mezzo e dal piano di mezzo a quello superiore, che era il terzo piano. Cos\u00ec Salomone costru\u00ec il Tempio e lo fece rifinire con assi e travi di cedro, con tutto il Tempio che poggiava su travi di cedro.\n\"E il Signore parl\u00f2 a Salomone e disse: \u00abRiguardo al tempio che stai edificando, se camminerai secondo i miei decreti, se eseguirai le mie disposizioni e osserverai tutti i miei comandi, uniformando ad essi la tua condotta, io confermer\u00f2 a tuo favore le parole dette da me a Davide tuo padre. Io abiter\u00f2 in mezzo agli Israeliti; non abbandoner\u00f2 il mio popolo Israele\u00bb\" .\nCollegamento alla Parashah.\nSia la parashah che la haftarah descrivono un grande leader ebraico che organizza delle risorse per costruire una Dimora per Dio: la parashah narra di Mos\u00e8 che raccoglie dei doni per costruire il Tabernacolo, e la haftarah narra di Salomone che recluta lavoratori e fa raccogliere legna e pietre per costruire il Tempio di Gerusalemme. Entrambe descrivono le condizioni e i particolari di una struttura dove Dio possa dimorare (\"ve-shakhanti\") tra (\"be-tokh\") gli Israeliti.\nRiferimenti.\nLa parashah ha paralleli o viene discussa nelle seguenti fonti :"}
{"id": "4407356", "revid": "773636", "url": "https://it.wikipedia.org/wiki?curid=4407356", "title": "Thai Premier League 2013", "text": "La Thai Premier League 2013 \u00e8 la 17\u00aa edizione del massimo campionato di calcio thailandese. La stagione \u00e8 iniziata il 2 marzo 2013. Il Muangthong United Football Club era la squadra campione in carica.\nFormula.\nLe 18 squadre si affrontano in un girone di andata e ritorno per un totale di 34 partite.\nLe ultime tre sono retrocesse in Thai Division 1 League, la serie B thailandese.\nClassifica.\nLegenda:\n\u00a0\u00a0\u00a0\u00a0\u00a0 Campione della Thailandia e ammessa alla AFC Champions League 2014\n\u00a0\u00a0\u00a0\u00a0\u00a0 Ammessa alla AFC Champions League 2014\n\u00a0\u00a0\u00a0\u00a0\u00a0 Retrocessa in Thai Division 1 League 2014\n\u00a0\u00a0\u00a0\u00a0\u00a0 Esclusa\nNote:"}
{"id": "4407358", "revid": "110157", "url": "https://it.wikipedia.org/wiki?curid=4407358", "title": "Standing on the Shoulder of Giants Tour", "text": ""}
{"id": "4407359", "revid": "717966", "url": "https://it.wikipedia.org/wiki?curid=4407359", "title": "Terum\u00e0", "text": ""}
{"id": "4407362", "revid": "287204", "url": "https://it.wikipedia.org/wiki?curid=4407362", "title": "The Tour of Brotherly Love", "text": "Il Tour of Brotherly Love fu un tour musicale tenuto nel 2001 nel Nord America e che vide la partecipazione di Oasis, Black Crowes e Spacehog, tre rock band formate ciascuna da una coppia di fratelli (Noel e Liam Gallagher, Chris e Rich Robinson, Royston e Antony Langdon).\nDelle 21 date negli Stati Uniti e in Canada previste furono 2 quelle cancellate. Le band si esibirono in arene e palazzetti di media dimensione. Tre serate si svolsero alla Radio City Music Hall di New York. Prima delle due date al Greek Theatre di Los Angeles, i Black Crowes furono nominati membri della Guitar Center Rockwalk, una \"walk of fame\" (\"passeggiata della celebrit\u00e0\") che onora gli artisti e le esibizioni musicali pi\u00f9 celebri. Noel Gallagher e Slash furono presenti alla cerimonia.\nAlla fine di gran parte delle esibizioni Noel Gallagher e Gem Archer degli Oasis e i fratelli Langdon degli Spacehog si unirono ai Black Crowes sul palco, suonando cover di brani di Led Zeppelin, Fleetwood Mac, David Bowie, Pink Floyd e Rolling Stones. Il batterista degli Oasis Alan White salt\u00f2 il tour per problemi a un pollice e fu rimpiazzato dal fratello maggiore Steve White, batterista di Paul Weller."}
{"id": "4407367", "revid": "287204", "url": "https://it.wikipedia.org/wiki?curid=4407367", "title": "AFC Champions League 2013 - Fase a gironi", "text": "Nella fase a gironi della AFC Champions League 2013 si affrontano 32 squadre. Le prime due di ogni girone si qualificano per gli ottavi di finale."}
{"id": "4407371", "revid": "88740", "url": "https://it.wikipedia.org/wiki?curid=4407371", "title": "Addio, Babilonia", "text": "Addio, Babilonia (\"Alas, Babylon\") \u00e8 un romanzo di fantascienza del 1959 di Pat Frank (pseudonimo di Harry Hart Frank). \u00c8 stato uno dei primi romanzi apocalittici dell'era atomica ed \u00e8 rimasto popolare per oltre mezzo secolo dopo la sua prima pubblicazione; gli \u00e8 dedicata una voce nel libro di David Pringle \"Science Fiction: The 100 Best Novels\". Il romanzo narra degli effetti di una guerra nucleare nella cittadina immaginaria di Fort Repose in Florida, ispirato alla vera Mount Dora in Florida. Il titolo del romanzo \u00e8 ripreso dal libro dell'\"Apocalisse di Giovanni\", 18:10: \"Alas, alas, that great city Babylon, that mighty city! For in one hour is thy judgment come\"."}
{"id": "4407379", "revid": "1573940", "url": "https://it.wikipedia.org/wiki?curid=4407379", "title": "Myotis hasseltii", "text": "Myotis hasseltii () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nPipistrello di piccole dimensioni, con la lunghezza della testa e del corpo tra 52 e 58\u00a0mm, la lunghezza dell'avambraccio tra 38 e 43\u00a0mm, la lunghezza della coda tra 35 e 42\u00a0mm, la lunghezza del piede tra 10 e 11\u00a0mm, la lunghezza delle orecchie tra 15,5 e 16,5\u00a0mm e un peso fino a 12,5\u00a0g.\nAspetto.\nLa pelliccia \u00e8 corta e vellutata. Le parti dorsali variano dal marrone scuro al grigio scuro, con le punte dei peli grigio pallido, mentre le parti ventrali sono bianco-grigiastre, con la base dei peli scura. Il muso \u00e8 rosato e cosparso di pochi peli. Le orecchie sono relativamente lunghe, strette e con l'estremit\u00e0 arrotondata. Il trago \u00e8 lungo meno della met\u00e0 del padiglione auricolare, sottile, smussato e con un lobo triangolare alla base. Le membrane alari sono bruno-grigiastre e attaccate posteriormente sulle caviglie. I piedi sono grandi. La coda \u00e8 lunga ed inclusa completamente nell'ampio uropatagio. Il secondo premolare superiore \u00e8 piccolo e disposto internamente alla linea alveolare, in maniera tale che il primo ed il terzo entrano in contatto tra loro. Il cariotipo \u00e8 2n=44 FNa=52.\nBiologia.\nComportamento.\nSi rifugia nelle grotte e tra le rocce solitariamente o in piccoli gruppi fino a 25 individui. Talvolta \u00e8 stato osservato anche all'interno di bamb\u00f9, cavit\u00e0 degli alberi, in edifici abbandonati e rovine. forma vivai durante la stagione riproduttiva.\nAlimentazione.\nSi nutre di insetti come zanzare, mosche, falene, moscerini e probabilmente di piccoli pesci catturati sulla superficie di specchi d'acqua.\nRiproduzione.\nDanno alla luce un piccolo alla volta l'anno. Nella Penisola malese le nascite avvengono in gennaio, mentre in Vietnam sono stati osservati maschi sessualmente attivi, femmine gravide e in allattamento ad aprile.\nDistribuzione e habitat.\nQuesta specie \u00e8 diffusa in maniera discontinua nello Sri Lanka, India nord-orientale, Indocina e Indonesia fino al Borneo e Sumbawa.\nVive nelle foreste secche e nelle mangrovie fino a 1.000 metri di altitudine. \u00c8 stato osservato anche nei grossi centri urbani come Yangon, Bangkok ed Hanoi.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"M.hasseltii\" come specie a rischio minimo (LC)."}
{"id": "4407385", "revid": "287204", "url": "https://it.wikipedia.org/wiki?curid=4407385", "title": "Premi BAFTA 1997", "text": "La 50\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1996, ha avuto luogo il 29 aprile 1997."}
{"id": "4407390", "revid": "72396", "url": "https://it.wikipedia.org/wiki?curid=4407390", "title": "Italian Open Data License", "text": "Le Italian Open Data Licenses (IODL) sono licenze libere sviluppate da Formez PA allo scopo di dare a tutte le amministrazioni italiane uno strumento chiaro e certificato, in grado di facilitare la diffusione e il riutilizzo dell'informazione del settore pubblico. \nVersioni.\nIODL v1.0.\nPubblicata nel mese di ottobre 2010, la IODL v1.0 \u00e8 un contratto di licenza che ha lo scopo di consentire agli utenti di condividere, modificare, usare e riusare liberamente la banca di dati, i dati e le informazioni con essa rilasciati, garantendo al contempo la stessa libert\u00e0 per altri. La presente licenza mira a facilitare il riutilizzo delle informazioni pubbliche nel contesto dello sviluppo della societ\u00e0 dell'informazione.\nLa IODL v1.0 impone all'utente di citare la fonte delle informazioni e di pubblicare e condividere gli eventuali lavori derivati con la stessa licenza o con licenza compatibile (come ad esempio la CC BY-SA o ODbL).\nIODL v2.0.\nPubblicata nel mese di marzo 2012, la IODL v2.0 differisce dalla precedente per non imporre l'obbligo in capo all'utente di distribuire opere derivate con la stessa licenza. La licenza IODL v2.0, in particolare, consente di creare lavori derivati utilizzando anche dati rilasciati con altre licenze cosiddette \"attribution\" (che richiedano all'utente la sola indicazione della fonte) come le licenze Creative Commons Attribution (CC BY) e le Open Data Commons Attribution (ODC-BY).\nCitazioni IODL.\nLe Amministrazioni e i soggetti privati che intendano rilasciare i propri dati e informazioni con una delle licenze IODL devono:"}
{"id": "4407391", "revid": "287204", "url": "https://it.wikipedia.org/wiki?curid=4407391", "title": "Stelle morenti", "text": "Stelle morenti (\"\u00c9toiles mourantes\") \u00e8 un romanzo di fantascienza di Ayerdhal e Jean-Claude Dunyach del 1999.\nDescrive il mondo umano dopo che l'umanit\u00e0 \u00e8 stata divisa in quattro rami dagli Animali-citt\u00e0. Il romanzo ha vinto il premio Tour Eiffel di fantascienza nel 1999 e il premio Ozone 2000.\nIl romanzo si svolge 700 anni dopo \"\u00c9toiles mortes\", romanzo del 1991 scritto solo da Jean-Claude Dunyach e vincitore del premio Rosny a\u00een\u00e9 1992."}
{"id": "4407392", "revid": "1543377", "url": "https://it.wikipedia.org/wiki?curid=4407392", "title": "Unibet Open", "text": "Unibet Open \u00e8 il circuito di eventi Live che include Poker Texas hold 'em, tornei di Casin\u00f2 (basati su Blackjack) e tornei di Scommesse Sportive (basati sul Live betting). A partire dal 2007, quando ebbe luogo l'Unibet Open di Varsavia, in Polonia, la Unibet International non ha mai smesso di organizzare eventi di gioco dal vivo in tutta Europa e nel mondo.\nOgni anno inizia un nuovo tour Unibet Open che tocca varie Capitali ed altre grandi ed importanti citt\u00e0 Europee: da Praga a Londra, da Budapest a Parigi, da Barcellona a Copenaghen. In ogni citt\u00e0 si svolge un torneo, il cui scopo \u00e8 consentire ai giocatori amatoriali e professionisti di tutto il mondo di incontrarsi di persona per giocare a Poker. La maggior parte dei tornei \u00e8 riservata a un massimo di 300 partecipanti.\nOltre all'evento principale, ogni torneo Unibet Open include anche degli eventi secondari (tornei satellite o side events) e feste organizzate appositamente per i giocatori. Unibet Open offre la copertura in diretta di tutti gli eventi, con streaming in tempo reale dei tavoli di qualificazione e dei tavoli finali. Inoltre nell'ultimo giorno del torneo \u00e8 possibile scommettere sui piazzamenti dei giocatori in tempo reale (modalit\u00e0 live betting) sul sito Unibet insieme a tutti gli altri eventi che solitamente sono presenti nel palinsesto sportivo e non.\nA partire dal 2011 esiste anche la versione Online dell'evento Unibet Open. Tornei speciali che utilizzano lo stesso Brand, premi corposi, e la possibilit\u00e0 di vivere le emozioni dell'Unibet Open da casa.\nCopertura in diretta.\nUnibet Open offre una copertura approfondita in diretta di tutti gli eventi. L'evento viene commentato in tempo reale sul sito, il gioco ai tavoli \u00e8 disponibile in streaming con commenti continui, video, gallerie e interviste vengono aggiunti in tempo reale e una casella interattiva consente agli spettatori di fare richieste e commenti."}
{"id": "4407393", "revid": "2149408", "url": "https://it.wikipedia.org/wiki?curid=4407393", "title": "Test F1 2013", "text": "Questa voce raccoglie un approfondimento sui test effettuati nell'ambito del campionato 2013 di Formula 1.\nCalendario.\nSono tre le sedute di test precampionato previste. La prima si tiene tra il 5 e l'8 febbraio sul Circuito di Jerez, la seconda e la terza sul Circuito di Barcellona tra il 19 e 22 febbraio e tra il 28 febbraio e il 3 marzo. In questa stagione non erano previsti test durante l'anno, a parte quelli dedicati ai giovani piloti, come era invece accaduto nel 2012 con la sessione svolta al Mugello.\nSuccessivamente, a seguito dei problemi riscontrati con gli pneumatici nel corso del Gran Premio di Gran Bretagna, alcuni team hanno proposto alla FIA di sostituire i test riservati ai giovani piloti, programmati proprio sul Circuito di Silverstone alla met\u00e0 di luglio, con dei test, con delle vetture della stagione in corso, finalizzati a migliorare la sicurezza delle gomme. Tale posizione \u00e8 stata appoggiata anche da Bernie Ecclestone, che ne ha caldeggiato la soluzione con Jean Todt, presidente della FIA. La FIA ha successivamente acconsentito alla proposta delle scuderie, vista la situazione di pericolo creatasi in Inghilterra. I test si svolgono dal 17 al 19 luglio. La FIA ha aggiunto che la Mercedes, ha deciso di non partecipare al test, a seguito della sentenza pronunciata dal Tribunale internazionale in merito al caso delle prove che la scuderia tedesca aveva effettuato sul Circuito di Barcellona, senza permesso. Il 3 luglio lo \"Sporting Group\" della FIA ha abolito il comma del regolamento che vieta di effettuare prove, durante la stagione, con monoposto della stagione stessa. \u00c8 stato inoltre deciso che nei test di luglio sul Circuito di Silverstone una sola giornata sar\u00e0 dedicata ai piloti titolari.\nUn'ulteriore sessione di test si \u00e8 effettuata tra il 17 e il 19 dicembre presso il Circuito di Manama, in Bahrain. A tale sessione, dedicata solo allo sviluppo degli pneumatici Pirelli per la stagione 2014, hanno partecipato solo quattro team: Red Bull Racing, Scuderia Toro Rosso, Mercedes e Scuderia Ferrari.\nTest di Jerez.\nResoconto.\nIl Circuito di Jerez \u00e8 il primo a ospitare dei test prestagionali per il 2013. La sessione si svolge dal 5 all'8 febbraio. La sessione da modo a molte scuderie di presentare le vetture con le quali affronteranno la stagione. sola la Williams presenta ancora la FW34, utilizzata nel . Sono quattro le vetture invece presentate direttamente sul tracciato andaluso. La Mercedes F1 W04 ha svolto uno \"shakedown\" gi\u00e0 il 4 febbraio, mentre la STR8 \u00e8 stata solo presentata il 4 febbraio ma senza essere utilizzata subito in pista. Il giorno seguente, primo vero giorno di test, vengono presentate anche la Marussia MR02 e la Caterham CT03. Fernando Alonso, pilota della Scuderia Ferrari, e vicecampione del mondo piloti, non partecipa ai test, lasciando cos\u00ec il volante a Felipe Massa e Pedro de la Rosa.\nIl primo giorno il tempo migliore \u00e8 stato fatto segnare da Jenson Button su McLaren, davanti a Mark Webber e Romain Grosjean. Il francese era in testa fino al primo pomeriggio, prima di essere battuto dal britannico. La Mercedes invece \u00e8 stata rallentata da un problema elettrico che ha provocato un principio d'incendio. La Marussia di Max Chilton \u00e8 stata protagonista di un'uscita di pista, provocata dal cedimento di una sospensione, che ha causato anche l'esposizione della terza bandiera rossa di giornata, dopo quelle causate da incidenti di Button e Nico Rosberg.\nIl 6 febbraio il migliore \u00e8 stato Romain Grosjean su Lotus, con un tempo sei decimi pi\u00f9 basso di quello fatto registrare da Button il giorno precedente. Alle sue spalle si \u00e8 inserito Paul di Resta della Force India, staccato di quasi otto decimi. Terzo \u00e8 stato Daniel Ricciardo su Toro Rosso. La giornata si \u00e8 chiusa con leggero anticipo per l'esposizione della bandiera rossa dovuta agli stop lungo la pista delle vetture di Grosjean e Nico H\u00fclkenberg. Lewis Hamilton, all'esordio con la Mercedes \u00e8 stato autore, dopo appena 15 giri, di una uscita di pista dovuta a una perdita di pressione ai freni posteriori; la vettura ha colpito le barriera alla \"Dry Sack\".\nIl giorno seguente i tempi si sono ulteriormente abbassati tanto che il pi\u00f9 rapido, Felipe Massa della Ferrari ha chiuso sotto il muro del 1'18\". Il ferrarista ha preceduto Nico Rosberg e Sebastian Vettel. Il quarto tempo \u00e8 stato di Kimi R\u00e4ikk\u00f6nen, che per\u00f2 ha scontato dei problemi tecnici al mattino alla frizione. Sempre al mattino il collaudatore della Force India, James Rossiter, ha investito, nella corsia dei box, uno dei meccanici, senza gravi conseguenze.\nL'ultimo giorno nuovamente la Lotus ottiene il crono migliore, questa volta per\u00f2 con Kimi R\u00e4ikk\u00f6nen. Il finlandese ha preceduto Jules Bianchi della Force India e Sebastian Vettel. Al mattino Pedro de la Rosa, all'esordio con la Ferrari \u00e8 stato a lungo fermo a causa di un principio d'incendio che si \u00e8 verificato sulla sua monoposto, poco dopo la sua prima uscita dai box. Il pilota che ha svolto il maggior numero di giri \u00e8 il messicano Esteban Guti\u00e9rrez della Sauber con 252, pari a 1.115\u00a0km. Dietro si pongono Paul di Resta e Felipe Massa.\nIl fornitore unico degli pneumatici, la Pirelli, ha criticato la scelta del tracciato andaluso come sede dei test, a causa della particolare qualit\u00e0 dell'asfalto della pista. La casa italiana propone, per il 2014, di spostare tale sessione sul Circuito di Manama, oppure su quello di Abu Dhabi.\nPrimo test di Barcellona.\nResoconto.\nIl Circuito di Barcellona ospita la seconda sessione di test stagionali tra il 21 e il 24 febbraio. La novit\u00e0 tecnica \u00e8 la Williams FW35, presentata il 19 febbraio, presso i box del tracciato catalano.\nIn quanto ai piloti la Force India, l'unica scuderia a non aver ancora individuato il conduttore da affiancare a Paul di Resta, decide di far testare la vettura a Jules Bianchi e ad Adrian Sutil. Bianchi era stato gi\u00e0 utilizzato nei test di Jerez, mentre Sutil \u00e8 stato pilota titolare della scuderia tra il 2008 e il 2011. In Ferrari fa invece il suo esordio stagionale sulla vettura Fernando Alonso.\nNella prima giornata il pi\u00f9 rapido \u00e8 Nico Rosberg della Mercedes. Distaccato di soli sette millesimi \u00e8 stato secondo Kimi R\u00e4ikk\u00f6nen su Lotus, mentre terzo ha chiuso Fernando Alonso. Sebastian Vettel, al comando della graduatoria fino a un'ora dal termine, chiude quarto. Esteban Guti\u00e9rrez della Sauber ha anche provocato una delle due bandiere rosse della giornata, rimanendo fermo in pista durante una prova di consumo di carburante. L'altra \u00e8 dovuta a un guasto sulla Caterham di Charles Pic. Al termine della giornata la FIA ha dichiarato illegali gli scarichi di Caterham CT03 e Williams FW35.\nAl mercoled\u00ec il pi\u00f9 rapido \u00e8 Sergio P\u00e9rez della McLaren: il messicano ha ottenuto il tempo prima delle 15, montando gomme morbide, e prima di concentrarsi su un \"long run\". La sessione si \u00e8 chiusa in leggero anticipo per l'esposizione di una bandiera rossa dovuta a uno stop in pista della Marussia di Max Chilton.\nDietro a P\u00e9rez si \u00e8 portato Sebastian Vettel, mentre terzo, nonostante dei problemi tecnici al mattino, ha chiuso Kimi R\u00e4ikk\u00f6nen. Secondo P\u00e9rez il degrado delle nuove gomme portate dalla Pirelli \u00e8 molto pi\u00f9 elevato di quanto verificato l'anno passato. Per la Pirelli, invece, il livello di degrado cos\u00ec alto degli pneumatici, sperimentato a Barcellona, \u00e8 dovuto alle condizioni atmosferiche. Facendo lavorare le coperture a temprature molto diverse da quelle previste per la miglior resa delle stesse si \u00e8 prodotto un effetto di \"graining\", molto vistoso soprattutto sulle \"supersoft\".\nNella terza giornata il pi\u00f9 rapido \u00e8 Fernando Alonso con 1'21\"875; l'iberico precede Nico H\u00fclkenberg su Sauber e Romain Grosjean su Lotus. Il tempo migliore per vetture con gomme \"medium\" \u00e8 invece di Nico Rosberg su Mercedes, quarto, e staccato di quasi otto decimi. Il tempo di Alonso \u00e8 pi\u00f9 basso di quasi due decimi di quello ottenuto da Kimi R\u00e4ikk\u00f6nen l'anno precedente sempre a Barcellona. Giedo van der Garde, della Caterham ha provocato l'unica bandiera rossa di giornata, rimanendo fermo alla curva 3. La giornata ha visto anche il ritorno in pista, dopo un anno di assenza, di Adrian Sutil, con la Force India.\nL'ultimo giorno dei test \u00e8 caratterizzata dall'arrivo del maltempo. La pioggia cade in mattinata per poi cessare e riprendere infine prima della pausa pranzo. Le condizioni della pista hanno comportato molti errori da parte dei piloti, che hanno portato all'esposizione di ben otto bandiere rosse.\nIl pi\u00f9 veloce di giornata \u00e8 Lewis Hamilton della Mercedes, che ottiene 1'23\"282, tempo colto in una fase di pista relativamente asciutta. Hamilton ha preceduto l'ex compagno di scuderia Jenson Button e Jean-\u00c9ric Vergne, su Toro Rosso. Quest'ultimo pilota ha ottenuto il terzo tempo utilizzando gomme morbide.\nAlla Marussia, in tutti e quattri giorni di test, ha girato il solo Max Chilton; l'altro pilota, il brasiliano Luiz Razia, non avrebbe ancora versato il budget previsto.\nA livello tecnico anche la Red Bull RB9 ha mostrato una presa d'aria posta sotto il musetto, esattamente come gi\u00e0 testato sulla Ferrari F138. La Lotus E21 presenta invece una doppia presa d'aria sull\"'airbox\": ci\u00f2 per far funzionare un sistema di stallo passivo dell'alettone posteriore.\nSecondo test di Barcellona.\nResoconto.\nLe scuderie si ritrovano sul Circuito di Catalogna anche dal 28 febbraio al 3 marzo. La prima giornata \u00e8 stata caratterizzata da pioggia e temperature basse. Romain Grosjean \u00e8 terminato in nella via di fuga della curva 12, provocando l'esposizione delle bandiere rosse. In questo frangente il tempo migliore \u00e8 fatto da Felipe Massa su Ferrari in 1'42\"963, battuto poi da Jean-\u00c9ric Vergne su Toro Rosso. Le condizioni meteorologiche sono via via migliorate, con Lewis Hamilton sceso a 1'41\"641 con gomme intermedie, mentre il pilota della Sauber Esteban Guti\u00e9rrez, prima della fine della parte mattuttina della sessione, era uscito di pista alla curva 3. Nel pomeriggio i piloti hanno montato gomme da asciutto. Il pi\u00f9 rapido della giornata \u00e8 cos\u00ec stato Mark Webber su Red Bull in 1'22\"693. Nella giornata la Force India ha confermato l'ingaggio di Adrian Sutil come pilota titolare per la stagione.\nAnche il secondo giorno si \u00e8 aperto con condizioni meteorologiche difficili; nella prima parte il pi\u00f9 veloce \u00e8 Sebastian Vettel con 1'42\"408. Nico Rosberg \u00e8 stato poi capace di scendere sotto il muro dell'1'41. Anche il 1\u00ba marzo le condizioni del tempo sono via via migliorate consentendo ai piloti di provare anche gomme da asciutto. Il pi\u00f9 veloce \u00e8 stato cos\u00ec Romain Grosjean della Lotus che ha chiuso con 1'22\"716 (con gomme \"soft\"), precedendo Jenson Button (con gomme medie) e Pastor Maldonado. La Marussia ha annunciato di aver sostituto, quale pilota titolare, il brasiliano Luiz Razia con il francese, ex collaudatore della Force India, Jules Bianchi.\nIl 2 marzo Kimi R\u00e4ikk\u00f6nen della Lotus non pu\u00f2 partecipare alla giornata di test per una intossicazione alimentare. Viene cos\u00ec sostituito dal pilota di riserva Davide Valsecchi. Il tempo \u00e8 migliore rispetto a quello delle giornata precedenti, tanto che la pista risulta asciutta. Il pi\u00f9 rapido di giornata \u00e8 Lewis Hamilton della Mercedes, che chiude in 1'20\"558. Il tempo del britannico \u00e8 di un secondo pi\u00f9 basso rispetto a quello della \"pole position\" del Gran Premio di Spagna 2012. Il secondo tempo \u00e8 stato di Felipe Massa, staccato di quasi sette decimi. Il brasiliano \u00e8 stato protagonista di un incidente: ha perso la gomma anteriore sinistra mentre affrontava il rettilineo opposto del tracciato catalano, provocando anche una bandiera rossa. La perdita \u00e8 dovuta alla rottura di un portamozzo.\nL'ultimo giorno di test R\u00e4ikk\u00f6nen torna al volante della Lotus. Anche nell'ultima giornata di test \u00e8 la Mercedes la vettura col tempo pi\u00f9 basso: Nico Rosberg fa segnare 1'20\"131, seguito da Fernando Alonso, a meno di quattro decimi, e Jenson Button a oltre un secondo e tre decimi.\nTest di Silverstone.\nResoconto.\nIl test si tiene sul Circuito di Silverstone tra il 17 e il 19 luglio. Inizialmente riservato a piloti che non abbiano effettuato pi\u00f9 di due gran premi in stagione, successivamente \u00e8 aperto anche ai piloti titolari. Al fine per\u00f2 di garantire che questi test abbiano come principale obiettivo quello di migliorare la sicurezza degli pneumatici la FIA ha stabilito che sar\u00e0 utilizzato un solo tipo di gomme, con costruzione 2012, ma con mescole di tipo \"hard\", \"medium\" e \"soft\" 2013. Inoltre, nel caso di utilizzo dei piloti titolari la monoposto non potr\u00e0 veder modificati gli assetti durante i test. Ci\u00f2 ha portato alla reazione di alcuni piloti, tra cui Fernando Alonso, che hanno deciso di non partecipare alla sessione stessa. Anche Kimi R\u00e4ikk\u00f6nen ed entrambi i piloti titolari della McLaren non prendono parte ai test.\nNella prima giornata il pi\u00f9 veloce \u00e8 stato il pilota danese Kevin Magnussen della McLaren, che ha compiuto 100 giri e ha preceduto in graduatoria dei tempi Paul di Resta della Force India, che \u00e8 stato il primo dei piloti titolari presenti a montare le nuove gomme portate dalla Pirelli. Terzo ha chiuso il collaudatore della Red Bull Ant\u00f3nio F\u00e9lix da Costa.\nLa seconda giornata \u00e8 stata invece dominata dalle Toro Rosso, con Daniel Ricciardo che ha preceduto Carlos Sainz Jr.. Ricciardo, che nel corso della giornata ha testato anche una Red Bull, ha ottenuto il terzo tempo al volante della monoposto austriaca.\nNell'ultima giornata il miglior tempo \u00e8 fatto segnare da Sebastian Vettel su Red Bull-Renault. Il campione del mondo precede Adrian Sutil, che aveva ottenuto il miglior tempo nella mattinata. Al terzo posto c'\u00e8 Nicolas Prost della Lotus. La Williams ha fatto testare la vettura a un pilota donna Susie Wolff."}
{"id": "4407395", "revid": "30610", "url": "https://it.wikipedia.org/wiki?curid=4407395", "title": "Gruppo Bracco", "text": ""}
{"id": "4407399", "revid": "465169", "url": "https://it.wikipedia.org/wiki?curid=4407399", "title": "Don't Believe the Truth Tour", "text": ""}
{"id": "4407405", "revid": "594829", "url": "https://it.wikipedia.org/wiki?curid=4407405", "title": "Mar\u00eda Clara Alonso", "text": ""}
{"id": "4407417", "revid": "56192084", "url": "https://it.wikipedia.org/wiki?curid=4407417", "title": "The Pirate Bay Away From Keyboard", "text": ""}
{"id": "4407424", "revid": "311148", "url": "https://it.wikipedia.org/wiki?curid=4407424", "title": "Bombardieri Caproni", "text": ""}
{"id": "4407425", "revid": "311148", "url": "https://it.wikipedia.org/wiki?curid=4407425", "title": "Ricognitori SVA", "text": ""}
{"id": "4407426", "revid": "228587", "url": "https://it.wikipedia.org/wiki?curid=4407426", "title": "Isuzu Motors", "text": ""}
{"id": "4407427", "revid": "311148", "url": "https://it.wikipedia.org/wiki?curid=4407427", "title": "Ricognitori Ro.1", "text": ""}
{"id": "4407430", "revid": "785616", "url": "https://it.wikipedia.org/wiki?curid=4407430", "title": "Bagno forestale", "text": ""}
{"id": "4407432", "revid": "110157", "url": "https://it.wikipedia.org/wiki?curid=4407432", "title": "Dig Out Your Soul Tour", "text": ""}
{"id": "4407435", "revid": "785616", "url": "https://it.wikipedia.org/wiki?curid=4407435", "title": "Shinrinyoku", "text": ""}
{"id": "4407436", "revid": "1439131", "url": "https://it.wikipedia.org/wiki?curid=4407436", "title": "Bristol 403", "text": "La 403 \u00e8 un'autovettura prodotta dalla Bristol dal 1953 al 1955. Il modello apparteneva alla categoria delle vetture sportive con finiture lussuose, e sostitu\u00ec la 401 e la 402.\nStoria.\nLa 403 fu uno dei cinque modelli Bristol ad avere installato il motore a sei cilindri in linea e valvole in testa di derivazione BMW M328. Il modello, rispetto alla 401, fu oggetto di miglioramenti nella meccanica, ma conserv\u00f2 la stessa linea della carrozzeria della vettura citata.\nIl propulsore della 403 aveva una cilindrata di 1.971 cm\u00b3, ed era dotato di valvole e di supporti di banco di dimensioni maggiori rispetto a quelli della 400 e della 401. Ci\u00f2 increment\u00f2 la potenza a 100 CV, contro gli 85 CV della 401. Anche l'accelerazione miglior\u00f2: la 403 poteva infatti raggiungere, da ferma, i 97 km/h in 13,4 secondi, contro i 16,4 secondi della 401. La 403 toccava una velocit\u00e0 massima di 167 km/h.\nIl motore era installato anteriormente, mentre la trazione era posteriore. L'unico cambio disponibile era manuale a quattro rapporti.\nPer far fronte all'incremento della potenza erogata, venne installata una barra antirollio nelle sospensioni anteriori e furono potenziati i tamburi dei freni. I primi esemplari di 403 avevano questi freni rafforzati su tutte e quattro ruote, ma la Bristol in seguito osserv\u00f2 che il modello era dotato di una capacit\u00e0 frenante troppo elevata e quindi, negli esemplari successivi, tali freni vennero installati solo sulle ruote anteriori.\nLa 403 fu l'ultimo modello Bristol a possedere una calandra avente uno stile che si poteva trovare anche su vetture BMW contemporanee."}
{"id": "4407437", "revid": "311148", "url": "https://it.wikipedia.org/wiki?curid=4407437", "title": "Suluq", "text": ""}
{"id": "4407439", "revid": "4175", "url": "https://it.wikipedia.org/wiki?curid=4407439", "title": "Tour degli Oasis", "text": ""}
{"id": "4407441", "revid": "161718", "url": "https://it.wikipedia.org/wiki?curid=4407441", "title": "Portacontainer", "text": ""}
{"id": "4407446", "revid": "290351", "url": "https://it.wikipedia.org/wiki?curid=4407446", "title": "Rough Riders (film)", "text": ""}
{"id": "4407447", "revid": "729019", "url": "https://it.wikipedia.org/wiki?curid=4407447", "title": "Rete tranviaria di Darmstadt", "text": "La rete tranviaria di Darmstadt (in tedesco Stra\u00dfenbahn Darmstadt) \u00e8 un sistema di trasporti tranviari situato nella citt\u00e0 tedesca di Darmstadt. Gestita dalla compagnia HAEG.\nRete.\nLa rete attuale consta di 9 linee urbane, gestite dalla HEAG. Le linee urbane in esercizio sono:"}
{"id": "4407460", "revid": "56193054", "url": "https://it.wikipedia.org/wiki?curid=4407460", "title": "Monaco di Foissan", "text": ""}
{"id": "4407475", "revid": "287204", "url": "https://it.wikipedia.org/wiki?curid=4407475", "title": "Vegalta Sendai 2013", "text": "Questa voce raccoglie le informazioni riguardanti il Vegalta Sendai nelle competizioni ufficiali della stagione 2013.\nDivise e sponsor.\nLa Asics aggiunge ulteriori inserti sulla maglia, che vanno dal blu per la prima e la seconda divisa, al nero per la terza. Tutti gli sponsor ufficiali (Iris Ohyama, The 77 Bank e Yamaya) vengono confermati."}
{"id": "4407476", "revid": "633073", "url": "https://it.wikipedia.org/wiki?curid=4407476", "title": "Myotis hermani", "text": "Myotis hermani () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo di 68\u00a0mm, la lunghezza dell'avambraccio tra 56 e 61\u00a0mm, la lunghezza della coda tra 58 e 59\u00a0mm, la lunghezza del piede di 12\u00a0mm, la lunghezza delle orecchie tra 20 e 21\u00a0mm, e un peso fino a 16\u00a0g.\nAspetto.\nIl colore generale del corpo varia dall'arancione al bruno-arancione. Le orecchie sono arancioni, con i margini neri. Anche le ali sono arancioni con la porzione centrale delle membrane tra le dita nerastra. Gli arti inferiori sono rossastri fino alle caviglie, mentre i piedi sono interamente neri. La lunga coda \u00e8 inclusa completamente nell'ampio uropatagio. Il cranio presenta una scatola cranica relativamente piccola ed un rostro lungo e robusto.\nBiologia.\nAlimentazione.\nSi nutre di insetti catturati sopra superfici d'acqua.\nDistribuzione e habitat.\nQuesta specie \u00e8 conosciuta soltanto sull'isola di Sabang, sull'estrema punta settentrionale dell'isola di Sumatra, da singole catture avvenute nella Penisola malese e presso Songkhla, in Thailandia.\nVive nelle foreste pluviali mature fino a 500 metri di altitudine.\nStato di conservazione.\nLa IUCN Red List, considerate le poche informazioni sul suo areale, lo stato della popolazione e le eventuali minacce, classifica \"M.hermani\" come specie con dati insufficienti (DD)."}
{"id": "4407480", "revid": "339392", "url": "https://it.wikipedia.org/wiki?curid=4407480", "title": "Campionato centroafricano di calcio", "text": ""}
{"id": "4407482", "revid": "118636036", "url": "https://it.wikipedia.org/wiki?curid=4407482", "title": "Passion (musical)", "text": "Passion \u00e8 un musical con musiche e liriche di Stephen Sondheim, basato sul soggetto di James Lapine. Il musical \u00e8 tratto dal film di Ettore Scola \"Passione d'amore\", basato a sua volta sul romanzo \"Fosca\" di Iginio Ugo Tarchetti.\nAmbientato in un avamposto militare nell'Italia del XIX secolo, il musical narra delle esperienze di Giorgio, giovane militare, e del suo incontro con Fosca, una donna molto malata che sviluppa una morbosa attrazione per lui. Il musical tratta argomenti quali: amore, bellezza, potere, desiderio, malattia e morte.\nIl musical \u00e8 noto anche per essere l'unico musical epistolare, in cui la trama \u00e8 rivelata dalle lettere tra Giorgio, Fosca, Clara ed il dottor Tambourri.\nTrama.\nIn una stanza buia nella Milano del 1863 due amanti sono a letto insieme. Il bel capitano Giorno interrompe l'amplesso per comunicare alla donna, Clara, di essere stato trasferito in un remoto avamposto militare; la donna, sposata con un altro uomo, si dispera. Arrivato nel nuovo luogo di lavoro, Giorgio conosce due dei suoi superiori, il colonnello Ricci ed il dottor Tambourri, dei quali \u00e8 spesso ospite a cena; mentre esprime il dolore per la lontananza di Clara e legge l'appassionata lettera della donna, \u00e8 interrotto dalle grida provenienti dal piano superiore che, come il dottore gli spiega, appartengono alla signora Fosca, la malata cugina di Ricci. Giorgio si offre di prestare alcuni dei suoi libri alla donna, accanita lettrice.\nMentre Giorgio fa amicizia con il dottore, apprende nuove informazioni su Fosca, una donna raffinata e colta, affetta da una vasta gamma di malattie, tra le quali terribili attacchi nervosi che provocano le urla strazianti. Giorgio, che per la sua sensibilit\u00e0 si sente fuori posto nell'accampamento, fa conoscenza di Fosca qualche giorno dopo a cena, quando la donna gli riconsegna i libri ricevuti in prestito; il capitano \u00e8 colpito dalla sensibilit\u00e0 della donna, ma ancora di pi\u00f9 dalla sua bruttezza: Fosca, infatti, porta sul viso gli evidenti segni di una lunga ed estenuante malattia. Fosca racconto a Giorgio della sua passione per la lettura come metodo per sfuggire al mondo e alla sua vita sempre in pericolo. Il loro incontro \u00e8 bruscamente interrotto da un attacco isterico della donna.\nQualche giorno dopo, Giorgio, Fosca, Ricci e Tambourri passeggiano per il parco del vecchio castello in rovina; mentre sono da soli, Fosca interroga Giorgio sull'amore e lo supplica di essere suo amico, avendolo riconosciuto come un'anima sensibile al pari della sua; il bel capitano, turbato, accetta. Qualche giorno dopo, mentre Giorgio si accinge a partire per Milano per una licenza di cinque giorni, Fosca lo blocca, si getta ai suoi piedi ed implora il suo amore ed una lettera da parte sua durante la breve assenza. Il giorno seguente, mentre il capitano fa l'amore con Clara, Fosca riceve una sua lettera, in cui l'uomo rifiuta gentilmente il suo amore.\nTornato all'avamposto, Giorgio affronta Fosca e, in un'animata discussione, rifiuta ancora una volta la donna e decide di tagliare ogni legame con lei; la settimana successiva il dottore gli comunica che Fosca \u00e8 in punto di morte. Sconvolto dai sensi di colpa e incoraggiato dal dottore, Giorgio si reca nella stanza della malata. Fosca, lieta di vederlo, gli chiede di stendersi al suo fianco mentre dorme e, al mattino, gli chiede di scriverle una lettera sotto sua dettatura, un'immaginaria lettera d'amore scritta da Giorgio stesso.\nMentre strane voci si aggirano tra i soldati sul conto di Giorgio e Fosca, Ricci ringrazia il capitano per la sua gentilezza e gli racconta la storia della cugina, i cui genitori l'avevano cresciuto come un figlio, una volta rimasto orfano. Fosca, da giovane, si era sposata con un presunto conte austriaco, che l'aveva ripetutamente tradita ed estorto ai suoceri tutto il denaro possibile, per poi sparire, provocando cos\u00ec la malattia della donna.\nMentre Giorgio scrive una lettera a Clara, Fosca lo raggiunge sulla montagna su cui il soldato si era recato; il capitano, furioso, aggredisce verbalmente la donna, causandone lo svenimento. Il turbamento che Fosca ha suscitato in lui e la tensione per le continue molestie gettano Giorgio nello sconforto e l'uomo, tormentato dall'incubo di essere trascinato in una tomba dalla donna, si ammala gravemente. Per favorirne la convalescenza, Tambourri concede a Giorgio una licenza di quaranta giorni da trascorre a Milano. Una volta salito sul treno che lo condurr\u00e0 da Clara, Giorgio si accorge che anche Fosca e riuscita a salirvi. Demoralizzato, Giorgio la supplica di lasciarlo in pace, ma la donna risponde che l'amore che nutre nei suoi confronti non \u00e8 volontario, ma parte stessa del suo essere. Commosso, Giorgio riporta Fosca a casa, ma il dottore l'avverte che la vicenda con Fosca finir\u00e0 per ucciderlo, se lui non allontana la donna.\nGiunto a Milano, Giorgio supplica Clara di fuggire con lui, ma la donna rifiuta, avendo un figlio piccolo di cui occuparsi. Il capitano, deluso, torna all'accampamento; qui, durante la festa di Natale riceve una lettera di Clara che gli chiede di aspettare che il bambino cresca, poi lei sar\u00e0 pronta a fuggire con lui; con una seconda lettera, Giorgio scopre di essere stato trasferito dal quartier generale in un altro accampamento. Fosca, sconvolta dalla notizia, si getta nelle braccia dell'uomo, suscitando lo scalpore tra i presenti e la rabbia in Ricci.\nRicci, dopo aver condotto la cugina in camera, scopre la lettera che la donna ha fatto scrivere a Giorgio e, fraintendendo la situazione, si sente tradito e sfida il capitano a duello per la mattina seguente. Il dottore si offre di intercedere presso Ricci, ma Giorgio, pi\u00f9 sorpreso dal fatto di non essere distrutto per la separazione di Clara che per il duello, gli chiede di combinargli un incontro con Fosca per la notte stessa, accorgendosi di essere perdutamente innamorato di quella tenace, stremata, brutta donna malata che gli ha mostrato il vero volto dell'amore.\nRaggiunta Fosca, Giorgio le dichiara tutto il suo amore per lei e la supplica di perdonare il suo comportamento; commossa dalla gioia, Fosca rinnova i suoi giuramenti d'amore e consuma la propria passione con il capitano. Il mattino seguente, Giorgio e Ricci duellano: il capitano ferisce gravemente il proprio superiore, per poi crollare al suolo, vittima delle crisi nervose che colpivano Fosca.\nTre mesi dopo, Giorgio riceve in ospedale la lettera del dottor Tambourri in cui gli annunciata la morte di Fosca, spirata serenamente pochi giorni dopo la sua partenza. Lentamente, Fosca e gli altri personaggi raggiungono Giorgio sulla scena, mentre l'uomo legge attentamente l'ultima lettera che la donna gli ha scritto e che il dottore ha incluso alla sua.\nProduzioni.\nBroadway, 1995.\nIl ruolo di Fosca fu originariamente offerto a Patti LuPone, che declin\u00f2 l'offerta per poter lavorare nel musical di Andrew Lloyd Webber Sunset Boulevard. Dopo 52 anteprime, Passion debutt\u00f2 il 9 maggio 1994 al Plymouth Theatre, dove rimase in scena fino al 7 gennaio 1995, per un totale di 280 repliche (\u00e8 tuttora il musical vincitore del Tony Award al miglior musical rimasto in scena per meno tempo). Il cast comprendeva: Donna Murphy (Fosca), Jere Shea (Giorgio), Marin Mazzie (Clara), Tom Aldredge (dottore), Gregg Elderman (Ricci), Linda Balgord (madre di Fosca/sostituta di Donna Murphy), Cris Groenendaal (Maggiore Rizzolli), Matthew Poretta (Ludovic), Francis Ruivivar (Torasso), Marcus Olson (Sergente Lombardi), William Parry (Barri), John Leslie Wolf (padre di Fosca), Juliet Lambert (amante) e Colleen Fitzpatrick. La regia era di James Lapine, i costumi di Jane Greenwood, il disegno luci di Beverly Emmons, le scenografie di Adrianne Lobel, le orchestrazioni di Jonathan Tunick e la direzione musicale di Paul Gemignani.\nNell'ottobre del 1993 era stato messo in scena al Clark Studio Theatre di New York il primo workshop del musical; Donna Murphy e Marin Mazzie recitavano gi\u00e0 nei ruoli che avrebbero ricoperto a Broadway l'anno successivo, mentre Peter Gallagher interpretava Giorgio, Ron Rifkin il dottor Tambourri e Simon Jones il colonnello Ricci. Il workshop utilizz\u00f2 il titolo del film, \"Passione d'amore\", poi cambiato in \"Passion\".\nIn occasione del decimo anniversario del musical \u00e8 stata messa in scena all'Ambassador Theatre di Broadway una versione concertale dell'opera il 20 ottobre 2004. Il cast comprendeva: Donna Murphy (Fosca), Michael Cerveris (Giorgio), Marin Mazzie (Clara), Malcolm Gets (Ricci) e John McMartin (dottore). La regia era di James Lapine.\nWest End, 1996.\nDopo un breve tour, \"Passion\" debutta il 26 marzo 1996 al Queen's Theatre di Londra, dove rimane in scena fino al 28 settembre, per un totale di 232 repliche. Il cast comprendeva: Maria Friedman (Fosca), Michael Ball (Giorgio), Helen Hobson (Clara), Hugh Ross (dottore), David Firth (Ricci), Simon Green (Torasso), Michael Cantwell (Lombardi), Michael Heat (Barri), Nigel Williams (Rizzoli \u2013 padre di Fosca), Monica Ernesti (madre di Fosca), Barry Patterson (Ludovic), Freva Copeland (Amante), Annette Yeo (Adriana) ed Ian McLarnon (Ernesto). La regia era di Jeremy Sam, le scenografie di Paul Farsworth e le luci di Mark Henderson.\nRevival del West End, 2010.\nIl primo revival londinese del musical debutta alla Donmar Warehouse il 10 settembre (la prima ufficiale, invece, si tiene il 21 settembre) e rimane in scena fino al 27 novembre 2010. Il cast comprendeva: Elena Roger (Fosca), David Thaxton (Giorgio), Scarlett Strallen (Clara), Simn Bailey (Torasso/Ludovic), David Birrell (Ricci), Allan Curdener (dottore), Ross Dawer (Barri). Jamie Lloyd curava la regia.\nRevival dell'Off-Broadway, 2013.\nIl primo revival newyorkese del musical debutta in anteprima nell'Off-Broadway il 9 febbraio 2013. Il cast comprende: Judy Kuhn (Fosca), Ryan Silverman (Giorgio), Melissa Errico (Clara), Stephen Bogardous (Ricci), Tom Nelis (dottore), Will Raynolds (Ludovic \u2013 Rizzoli), Ken Krugman (Torasso), Jeffy Dennman, Orville Mendoza. La regia \u00e8 di John Doyle, gi\u00e0 regista di due altri musical di Stephen Sondheim: \n\"\" e \"Company\". Lo stesso Doyle cura anche le scenografie di questo revival, mentre i costumi sono di Anne Hould-Ward e le luci di Jane Cox. La produzione ha chiuso il 19 aprile 2013 (dopo aver posticipato per ben due volte la data di chiusura). Nelle ultime undici repliche Amy Justman ha sostituito Melissa Errico nel ruolo di Clara: la Errico, infatti, era impossibilitata a ricoprire la parte a causa di una bronchite. Per favorire la ripresa della cantante, l'inizio delle sessioni per l'incisione discografica del musical sono state posticipate. Questa produzione \u00e8 stata nominata all'Outer Critics Circle al miglior revival di un musical e a sette Drama Desk Awards.\nIn Italia, 2019.\nLa prima italiana del musical \u00e8 avvenuta al Teatro Poliziano di Montepulciano il 12 luglio 2019, con una seconda replica il giorno seguente. \"Passion\" \u00e8 andato in scena in occasione del Cantiere Internazionale d'Arte per la regia di Keith Warner, le scene di Ashley Martin-Davis, i costumi di Tom Rand, la direzione musicale di Roland B\u00f6er e Janie Dee nel ruolo di Fosca.\nAltri allestimenti.\nUna produzione di Passion debutta al Signature Theatre di Arlington (Virginia) il 24 aprile 1996 e rimane in scena fino al 20 giugno 1996. Il cast comprendeva: Anne Kanengeiser (Fosca), Lewis Cleale (Giorgio), April Harr Blandin (Clara) e Richard Henrich (dottore); la regia era di Eric D. Shaeffer, i costumi di Allen D. Smith, la scenografia di Luca Stancari e le luci di Daniel MacLean Wagner.\nUna produzione di \"Passion\" debutta al Kennedy Center, Washington DC, il 19 luglio 2002 e rimane in scena per un totale di 15 repliche, fino al 23 agosto 2002. Il cast comprendeva: Judy Kuhn (Fosca), Michael Cerveris (Giorgio), Rebecca Luker (Clara), Philip Goodwin (dottore) e John Leslie Wolf (Ricci). La regia era di Eric D. Shaeffer, la scenografia di Derek McLane, i costumi di Anne Kennedy, le luci di Howell Binkley e le orchestrazioni di Jonathan Tunick\nAl Ravinia Festival viene messa in scena una versione concertale del musical il 22 e 23 agosto 2003. Il cast comprendeva: Patti LuPone (Fosca), Michael Cerveris (Giorgio), Audra McDonald (Clara), David Girolmo (Ricci) e David Darlow (dottore). La regia \u00e8 di Lonny Price, i costumi di Gail Bassard, le luci di Robert Christen; Paul Gemignani conduceva l'orchestra.\nIl musical \u00e8 andato in scena all'Ordway Center for Performing Arts per quattro performance dal 28 febbraio al 6 marzo 2004. Il cast, diretto da Tim Alberry, era composto da Patricia Racette (Fosca), William Burden (Giorgio), Evelyn Pollock (Clara) e Stephen D'Ambrose (dottor Tambourri).\nAl Bridewell Theatre di Londra viene messa in scena una nuova produzione di \"Passion\", che replica per un totale di 31 volte, dal 4 marzo al 3 aprile 2004. Il cast comprendeva: Clare Burt (Fosca), Mark Carroll (Giorgio), Kate Arneil (Clara), Matthew White (Ricci) e Simon Masterton (dottore). La regia era di Carol Metcalfe e le scenografie di Carrie Southall.\nDal 30 marzo al 1\u00ba aprile 2005 \u00e8 stata messa in scena una nuova produzione di \"Passion\" al Rose Theatre del Lincoln Center di New York. Il cast comprendeva: Patti LuPone (Fosca), Audra McDonald (Clara), Michael Cerveris (Giorgio), Allen Fitzpatrick (Ricci), Alexander Gemignani (Torasso) e Richard Easton (Dottore). La regia era di Lonny Price, la direzione musicale di Paul Gemignani, le scenografie di James Noon, i costumi di Gail Brassard e le luci di Alan Adelman. La replica del 31 marzo \u00e8 stata registrata e trasmessa live in televisione, con il titolo \"Live From Lincoln Center\".\nIl Chicago Shakespeare Theatre di Chicago ha ospitato una nuova produzione di Passion andata in scena con la regia di Gary Griffin dal 2 ottobre all'11 novembre 2007. Facevano parte del cast Ana Gasteyer (Fosca), Kevin Gudahl (Ricci), Adam Brazier (Giorgio), Kathy Voytko (Clara)."}
{"id": "4407498", "revid": "1961619", "url": "https://it.wikipedia.org/wiki?curid=4407498", "title": "Daisuke", "text": "Origine e diffusione.\n\u00c8 composto da due kanji affiancati e, come per la maggioranza dei nomi giapponesi, il significato di Daisuke cambia a seconda di quelli che sono usati. Il primo (\"dai\") pu\u00f2 essere \u5927 (\"largo\", \"grande\") o \u592a (\"enorme\", \"molto grande\" - \u00e8 una forma superlativa del precedente), mentre il secondo (\"suke\") pu\u00f2 essere \u8f14 (\"aiuto\", \"aiutare\", \"assistere\", e \"protettivo\"), \u4ecb (\"conchiglia\", ma anche \"indossare un'armatura\"), \u660c (\"luce solare\"), \u7950 (\"intervento divino\", \"protezione\"), \u52a9 (\"aiutare\", \"assistere\") o infine \u4eae (\"brillante\", \"luminoso\", \"luce\"). I kanji di \"suke\" si ritrovano anche nei nomi Ry\u014dsuke e Sasuke.\nOnomastico.\nIl nome \u00e8 adespota, non essendo portato da alcun santo, quindi l'onomastico ricade il 1\u00ba novembre, giorno di Ognissanti."}
{"id": "4407504", "revid": "986213", "url": "https://it.wikipedia.org/wiki?curid=4407504", "title": "George Gordon, III conte di Aberdeen", "text": "Biografia.\nEra il figlio di William Gordon, II conte di Aberdeen, e della sua seconda moglie, Lady Susan Murray, figlia di John Murray, I duca di Atholl.\nSi sedette nella Camera dei Lord come rappresentante pari scozzese (1747-1761 e 1774-1790). Era contro William Pitt il Giovane.\nMatrimoni.\nSpos\u00f2, il 22 agosto 1759, Catherine Elizabeth Hanson, figlia di Oswald Hanson. Ebbero sei figli:\nMorte.\nMor\u00ec il 13 agosto 1801, all'et\u00e0 di 79 anni, a Ellon House, a Ellon."}
{"id": "4407505", "revid": "729019", "url": "https://it.wikipedia.org/wiki?curid=4407505", "title": "Battaglia di Blackburn's Ford", "text": "La battaglia di Blackburn's Ford \u00e8 stata un episodio della campagna di Manassas della guerra di secessione americana durante la quale una brigata nordista, che aveva avuto ordine di verificare le difese confederate lungo il Bull Run, venne attaccata mentre cercava di attraversare il fiume e fu costretta a ritirarsi pi\u00f9 a monte.\nContesto.\nIl 16 luglio 1861 le forze del brigadiere generale Irvin McDowell (circa 35.000 soldati nordisti) partirono da Washington per dare battaglia contro l'Armata confederata del Potomac concentrati nei pressi dello snodo ferroviario di Manassas.\nIl brigadiere generale confederato Beauregard \u2013 che sotto il comando aveva circa 22.000 soldati concentrati nei pressi del Bull Run \u2013 si aspettava un attacco nordista per il 18 o il 19 luglio e chiese rinforzi all'Armata dello Shenandoah di Joseph E. Johnston.\nLa battaglia.\nIl 18 luglio McDowell chiese al suo ufficiale Tyler di cercare un punto per guadare il Bull Run. Tyler marci\u00f2 verso sud-est e arriv\u00f2 a Blackburn's Ford verso le 11 del mattino. Qui venne sorpreso da una brigata confederata comandata dal brigadiere generale James Longstreet.\nDopo uno scontro durato qualche ora Tyler dovette ritirarsi e McDowell decise che avrebbe attaccato frontalmente le truppe di Beauregard a Bull Run."}
{"id": "4407508", "revid": "1543377", "url": "https://it.wikipedia.org/wiki?curid=4407508", "title": "Campionato keniota di calcio", "text": "Il campionato keniota di calcio \u00e8 articolato su sei livelli.\nIl massimo livello nazionale, la Premier League, vede la partecipazione di 18 squadre, la seconda divisione, la National Super League, vede la partecipazione di 20 squadre e la terza divisione, la Division One, vede la partecipazione di 28 squadre. "}
{"id": "4407509", "revid": "339392", "url": "https://it.wikipedia.org/wiki?curid=4407509", "title": "Campionato keniano di calcio", "text": ""}
{"id": "4407513", "revid": "2196166", "url": "https://it.wikipedia.org/wiki?curid=4407513", "title": "Monastero di San Giorgio (Praga)", "text": "L'ex monastero di San Giorgio \u00e8 un edificio che si trova all'interno del castello di Praga, accanto alla basilica di San Giorgio e aveva la funzione di monastero benedettino femminile. Il monastero venne fondato nel 973, accanto alla sede del potere ecclesiastico e temporale in Boemia e in alcuni periodi del Sacro Romano Impero."}
{"id": "4407518", "revid": "339392", "url": "https://it.wikipedia.org/wiki?curid=4407518", "title": "Campionato malawiano di calcio", "text": ""}
{"id": "4407521", "revid": "287204", "url": "https://it.wikipedia.org/wiki?curid=4407521", "title": "Ko\u0161arka\u0161ki klub Sutjeska Nik\u0161i\u0107", "text": "Il K.K. Sutjeska Nik\u0161i\u0107 \u00e8 una societ\u00e0 cestistica avente sede nella citt\u00e0 di Nik\u0161i\u0107, in Montenegro. Fondata nel 1950, gioca nel campionato montenegrino."}
{"id": "4407522", "revid": "1048993", "url": "https://it.wikipedia.org/wiki?curid=4407522", "title": "Burgess Jenkins", "text": "Prime apparizioni e cinema.\nJerkins \u00e8 diventato famoso per aver preso parte nel 2000 al film \"Il sapore della vittoria - Uniti si vince\" a fianco di Denzel Washington, e per aver interpretato il marito di Hilary Swank nel film \"I segni del male\" del 2007. Nel 2009 ha lavorato a fianco di Kevin McCarthy e June Lockhart nel film premio Oscar \"Wesley\", dove ha interpretato il teologo inglese John Wesley. Ha recitato a fianco di Stacy Keach in \"Unshackled\", film tratto da una storia vera.\nAl \"Festival del Cinema di Boston\" \u00e8 stato premiato nel 2009 come \"Miglior attore\" per la sua interpretazione nel film \"Insignificant Others\".\nTelevisione.\nJenkins ha interpretato Bobby Irons nella sesta stagione della serie \"One Tree Hill\" mentre compariva occasionalmente anche in \"Army Wives\" e \"Drop Dead Diva\"; \u00e8 stato quindi inserito dalla ABC nel cast di \"Nashville\" con il ruolo di Randy Roberts, il produttore e amico di da lungo amico e produttore di Rayna James, interpretata da Connie Britton. In questa serie Jenkins ritrova Hayden Panettiere, gi\u00e0 conosciuta sul set di \"Il sapore della vittoria - Uniti si vince\".\nCuriosit\u00e0.\nJenkins prende lezioni di recitazione basate sulla Tecnica Meisner alla Playhouse West con Robert Carnegie e il premio Oscar Jeff Goldblum."}
{"id": "4407530", "revid": "767487", "url": "https://it.wikipedia.org/wiki?curid=4407530", "title": "Joseph Burtt Davy", "text": ""}
{"id": "4407531", "revid": "986213", "url": "https://it.wikipedia.org/wiki?curid=4407531", "title": "George Gordon (1764-1791)", "text": "Biografia.\nEra il figlio di George Gordon, III conte di Aberdeen, e di sua moglie, Catherine Elizabeth Hanson.\nMassone, \u00e8 stato Gran maestro della Gran Loggia di Scozia tra il 1784 e il 1786.\nMatrimonio.\nSpos\u00f2, il 18 giugno 1782, Charlotte Baird, figlia di William Baird e di Alicia Johnston. Ebbero sette figli:\nMorte.\nMor\u00ec il 2 ottobre 1791, a 27 anni, a Formartine House, a causa di una caduta da cavallo."}
{"id": "4407533", "revid": "1305772", "url": "https://it.wikipedia.org/wiki?curid=4407533", "title": "Kallio (disambigua)", "text": ""}
{"id": "4407549", "revid": "729019", "url": "https://it.wikipedia.org/wiki?curid=4407549", "title": "Tikopia", "text": "Tikopia \u00e8 un'isola di origine vulcanica facente parte del gruppo delle Isole Santa Cruz e appartiene alle Isole Salomone. Fa parte della Polinesia periferica.\nL'isola \u00e8 un antico vulcano estinto il cui vecchio cratere \u00e8 occupato dal lago Te Roto, che ha una profondit\u00e0 di circa 80 metri.\nL'insediamento principale \u00e8 Matautu. Sull'isola sono state attivate rigide politiche di controllo demografico per evitare l'aumento della densit\u00e0 di popolazione.\nStoria.\nAbitata fin dai tempi preistorici (civilt\u00e0 Lapita), fu scoperta dagli europei nel 1606.\nGli abitanti, del gruppo polinesiano, hanno sviluppato un sistema intensivo di agricoltura, simile al \"forest gardening\" attuato in alcune zone della Nuova Guinea. \nLe loro pratiche agricole sono fortemente e coscienziosamente legate alla densit\u00e0 della popolazione dell'isola.\nNel 1600, la popolazione si accordo per uccidere tutti i maiali dell'isola e sostituirli con la pesca, perch\u00e9 i maiali avevano bisogno di troppo cibo che avrebbe potuto essere mangiato dai tikopiani.\nI tikopiani.\nA differenza di tutta la Provincia di Temotu che si \u00e8 rapidamente occidentalizzata, la societ\u00e0 di Tikopia \u00e8 cambiata poco rispetto ai tempi antichi.\nI tikopiani hanno una cultura altamente sviluppata con una forte influenza polinesiana, che include una complessa struttura sociale.\nL'antropologo neozelandese Raymond Firth, che visse a Tikopia tra il 1928 e il 1929, descrisse dettagliatamente la vita sociale dei tikopiani del periodo.\nMostr\u00f2 come la societ\u00e0 fosse divisa geograficamente in due zone e fu organizzata in 4 clan con a capo 4 capi.\nIl nucleo della vita sociale era il \"paito\", la casa, che si eredita dagli antenati maschi, che vi erano sepolti all'interno.\nLa relazione fra il fratello della madre e il nipote ha una dimensione sacra, tale da officiare alle cerimonie legate alla virilit\u00e0 del nipote.\nGli anni recenti.\nIl ciclone Zoe caus\u00f2 nel 2002 ingenti danni sull'isola, in particolare alle installazioni agricole e alle abitazioni. Il ciclone provoc\u00f2 la rottura del cordone di sabbia che separava la laguna Te Roto dall'oceano; la contaminazione risultante mise in pericolo le piantagioni di palma da sago, che rappresentano una delle principali risorse per il sostentamento della popolazione dell'isola.\nNegli anni successivi fu costruita una diga rudimentale per ripristinare le condizioni preesistenti.\nNel saggio \"Collasso\", Jared Diamond descrive Tikopia come un caso di successo nell'affrontare le sfide della sostenibilit\u00e0, in contrasto all'isola di Pasqua."}
{"id": "4407553", "revid": "110157", "url": "https://it.wikipedia.org/wiki?curid=4407553", "title": "Basilica di San Giorgio (Praga)", "text": "La basilica di San Giorgio (in ceco \"Bazilika Sv. Ji\u0159\u00ed\") \u00e8 la pi\u00f9 antica chiesa superstite all'interno del castello di Praga. Era la chiesa abbaziale dell'omonimo monastero. All'interno una cappella in stile gotico dedicata a Ludmilla di Boemia custodisce la tomba della santa.\nStoria.\nLa costruzione della prima basilica sul terreno del successivo monastero fu iniziata dal duca Vratislao I. Quando questi mor\u00ec nel 921, la costruzione era gi\u00e0 terminata ma la chiesa non era ancora stata consacrata. Solo suo figlio Venceslao I di Boemia concluse il progetto. Egli vi fece inumare nel 925 la salma della nonna Ludmilla di Boemia e la chiesa fu consacrata per questo motivo. La basilica assunse in quei tempi di inizio della diffusione del cristianesimo in Boemia una posizione di spicco. La sua collegiata fu al centro del territorio fino alla fondazione dell'arcidiocesi di Praga. Dal 976 sul lato nord della basilica fu eretto il primo edificio del monastero e la basilica funse da chiesa abbaziale. L'originario edificio a tre navate fu completato con un coro, una tribuna per le suore e una cripta.\nChiesa e convento subirono, durante l'assedio di Praga del 1142, pesanti danni causati da un incendio. I danni vennero riparati tra il 1145 e il 1151 e alla chiesa furono aggiunte, in quell'occasione, due torri.\nNegli anni 1364\u20131378 la badessa Elisabetta termin\u00f2 la ristrutturazione della cappella di Santa Ludmilla nell'attule stile gotico; l'altare della cappella fu consacrato nel 1371 dall'arcivescovo Jan O\u010dko z Vla\u0161imi.\nTra il 1608 e il 1612 la badessa Sofia di Helfenburg fece erigere nella parte occidentale della navata centrale un ampio coro per le suore.\nNel tardo XVII secolo fu costruita la facciata barocca.\nTra il 1717 e il 1722 fu eretta la cappella di San Giovanni Nepomuceno, opera di Franti\u0161ek Ka\u0148ka."}
{"id": "4407558", "revid": "767487", "url": "https://it.wikipedia.org/wiki?curid=4407558", "title": "Bechuanaland britannico", "text": "Il Bechuanaland britannico \u00e8 stato una colonia della corona britannica avente breve durata, essendo esistito nell'Africa meridionale dalla sua formazione il 1\u00ba settembre 1885 fino alla sua annessione nella confinante Colonia del Capo il 16 novembre 1895. Il Bechuanaland britannico aveva un'estensione territoriale di e una popolazione di 84\u00a0210 abitanti. Attualmente la regione fa parte del Sudafrica.\nStoria.\nCon il nome di Bechuanaland si indicava il paese del popolo tswana; tale territorio fu suddiviso a scopo amministrativo in due diverse entit\u00e0: la parte settentrionale era nota come Protettorato del Bechuanaland, mentre la parte meridionale, sita a sud del fiume Molopo, corrispondeva alla colonia della corona del Bechuanaland britannico.\nNel 1882 il Bechuanaland britannico sub\u00ec due secessioni, da parte degli stati boeri dello Stellaland e del Goshen. Per molti mesi, a partire dal 1883, furono esercitate pressioni sul governo britannico per fare qualcosa nel Bechuanaland per l'instabilit\u00e0 della regione. Il 29 ottobre 1884 sir Charles Warren fu nominato dal governo Commissario Speciale del Bechuanaland. Il 13 novembre 1884 il Parlamento stanzi\u00f2 la somma di 675\u00a0000 sterline (pari a oltre 32 milioni di sterline attuali) per un intervento militare nel Bechuanaland. Sir Charles Warren fu autorizzato a reclutare un esercito irregolare di 1\u00a0500 elementi in Sudafrica in aggiunta alle truppe regolari che sarebbero state fornite.\nUn esercito di 4\u00a0000 soldati, al comando di sir Charles Warren, part\u00ec per riconquistare lo Stellaland e il Goshen. Il 7 febbraio 1885 i militari raggiunsero Vryburg, la principale citt\u00e0 dello Stellaland, indi proseguirono verso Mafeking, principale citt\u00e0 del Goshen. L'8 aprile 1885 Sir Charles Warren sped\u00ec un dispaccio per notificare al governo britannico che aveva occupato il Bechuanaland e ristabilito interamente l'ordine. Le due repubbliche boere erano cadute senza alcuno spargimento di sangue.\nIl 30 settembre 1885 lo Stellaland, il Goshen e gli altri territori a sud del fiume Molopo furono uniti per costituire la colonia della corona del Bechuanaland britannico. Nel 1891 l'Unione doganale dell'Africa meridionale fu allargata al Bechuanaland britannico. Nel 1895 la colonia fu annessa alla Colonia del Capo."}
{"id": "4407578", "revid": "446353", "url": "https://it.wikipedia.org/wiki?curid=4407578", "title": "Yubari (incrociatore)", "text": "Lo Yubari fu un incrociatore leggero della Marina imperiale giapponese, unico della sua classe, entrato in servizio nel luglio del 1923; partecip\u00f2 alla seconda guerra sino-giapponese e alla seconda guerra mondiale, finendo affondato il 28 aprile 1944 al largo di Sonsorol dopo essere stato colpito dai siluri del sommergibile statunitense .\nStoria.\nImpostata nell'Arsenale navale di Sasebo il 5 giugno 1922, la nave venne varata il 5 marzo 1923 con il nome di \"Yubari\" in onore dell'omonimo fiume del Giappone settentrionale, entrando poi in servizio il 31 luglio 1923. La nave, realizzata su un progetto del viceammiraglio Yuzuru Hiraga, importante ingegnere navale giapponese, costituiva un'innovazione rispetto ai precedenti incrociatori leggeri della Dai-Nippon Teikoku Kaigun ed era concepita fin dall'inizio come nave sperimentale: l'incrociatore combinava le caratteristiche delle precedenti unit\u00e0 giapponesi del suo tipo ma in uno scafo pi\u00f9 piccolo e leggero, capace di maggior velocit\u00e0; i risultati ottenuti sullo \"Yubari\" furono giudicati positivi e l'incrociatore forn\u00ec la base per la successiva classe Furutaka.\nInizialmente assegnata al distretto navale di Sasebo, la nave partecip\u00f2 nel settembre del 1923 alle operazioni di soccorso alla popolazione civile dopo il Grande terremoto del Kant\u014d, per poi eseguire diverse crociere di esercitazione in lungo e in largo per il Pacifico, visitando la Cina, l'Australia e le Hawaii. Dopo lavori di modernizzazione eseguiti a Kure tra il settembre del 1931 e il gennaio del 1932, nell'agosto del 1937 lo \"Yubari\" fu inviato nella Cina meridionale per proteggere l'evacuazione dei giapponesi ivi residenti dopo l'inizio delle ostilit\u00e0 tra Cina e Giappone: il 14 settembre 1937 la nave e due cacciatorpediniere giapponesi ingaggiarono al largo delle coste del Guangdong l'incrociatore cinese \"Zhaohe\" e lo sloop \"Haizhou\", danneggiandoli entrambi.\nDopo un periodo di servizio nelle acque di casa, il 25 ottobre 1941 la nave fu inviata a Truk per unirsi alle unit\u00e0 giapponesi dispiegate a protezione del Mandato del Pacifico meridionale, come nave ammiraglia del 6\u00ba Squadrone cacciatorpediniere del retroammiraglio Sadamichi Kajioka. L'11 dicembre 1941, dopo l'inizio delle operazioni belliche nel teatro del Pacifico, la nave guid\u00f2 il primo tentativo giapponese di catturare l'isola di Wake, piccolo possedimento statunitense: le forze giapponesi furono per\u00f2 respinte dalla resistenza della guarnigione di marine ivi dislocata, e lo stesso \"Yubari\" sub\u00ec danni leggeri dal fuoco dell'artiglieria costiera statunitense; la nave partecip\u00f2 poi al secondo tentativo di sbarco del 23 dicembre seguente, conclusosi con la cattura dell'isola.\nIl 20 gennaio 1942 la nave partecip\u00f2 allo sbarco giapponese a Rabaul e, dopo alcune operazioni al largo dell'isola, nel marzo seguente l'incrociatore partecip\u00f2 all'invasione giapponese della Nuova Guinea appoggiando gli sbarchi nipponici a Salamaua: il 10 marzo, mentre si trovava al largo di questa localit\u00e0, l'incrociatore fu attaccato da aerei statunitensi decollati dalle portaerei e , subendo danni oltre a 13 morti e 49 feriti tra l'equipaggio. Rientrata a Rabaul, il 20 marzo seguente la nave sub\u00ec ulteriori danni durante un'incursione di bombardieri Boeing B-17 Flying Fortress, prima di raggiungere Truk il 25 marzo; rimessa in servizio sul finire dell'aprile seguente, ai primi di maggio partecip\u00f2 alle operazioni della battaglia del Mar dei Coralli, subendo alcuni attacchi aerei statunitensi ma senza riportare danni.\nRientrato in Giappone per lavori di manutenzione e rafforzamento della corazzatura sul finire del maggio 1942 a Yokosuka, la nave torn\u00f2 a Truk per partecipare alle operazioni della campagna di Guadalcanal: nella notte del 9 agosto 1942, lo \"Yubari\" partecip\u00f2 con altre unit\u00e0 giapponesi alla battaglia dell'isola di Savo, danneggiando con i suoi cannoni il cacciatorpediniere statunitense ; il 31 agosto seguente invece appoggi\u00f2 l'occupazione giapponese delle isole Nauru e Ocean. Nei mesi seguenti l'incrociatore fu impegnato in operazioni di pattugliamento e di scorta ai convogli nell'area delle isole Marshall e Gilbert; nella notte tra il 2 e il 3 luglio 1943, lo \"Yubari\", alla testa di una squadra di cacciatorpediniere giapponesi, bombard\u00f2 unit\u00e0 statunitensi sbarcate sull'Isola di Rendova, nella Nuova Guinea, ma il 5 luglio seguente riport\u00f2 gravi danni per l'urto con una mina al largo di Buin, rientrando a Rabaul per le riparazioni.\nDopo ulteriori riparazioni a Truk, lo \"Yubari\" rientr\u00f2 in Giappone il 30 luglio 1943 ma fu nuovamente inviato a Rabaul nel novembre seguente: impegnato in operazioni di scorta ai convogli giapponesi nell'area, l'11 novembre 1943 sub\u00ec danni leggeri in un attacco aereo statunitense mentre si trovava fermo a Rabaul; rientrato in Giappone nel dicembre seguente, fu sottoposto a lunghi lavori di riparazione e manutenzione a Yokosuka durante i quali il suo armamento antiaereo fu potenziato, rientrando in servizio nel marzo del 1944 quando fu assegnato alla scorta dei convogli giapponesi nell'area delle Marianne. Il 27 aprile 1944 l'incrociatore scort\u00f2 un convoglio di truppe all'isola di Sonsorol; il giorno successivo, mentre era in rotta per il Giappone, lo \"Yubari\" fu colpito da un siluro del sommergibile statunitense \"Bluegill\", che provoc\u00f2 gravi danni al locale caldaie oltre a 17 morti tra l'equipaggio: dopo diversi falliti tentativi di prendere a rimorchio la nave, lo \"Yubari\" fu abbandonato dall'equipaggio prima di affondare verso le 10:15 del 28 aprile, 24 ore dopo essere stato colpito."}
{"id": "4407579", "revid": "729019", "url": "https://it.wikipedia.org/wiki?curid=4407579", "title": "Volejbol'nyj klub Samraj-UGNTU", "text": "Il Volejbol'nyj Klub Samraj-UGNTU (in russo \"\u0432\u043e\u043b\u0435\u0439\u0431\u043e\u043b\u044c\u043d\u044b\u0439 \u043a\u043b\u0443\u0431 \u0421\u0430\u043c\u0440\u0430\u0443-\u0423\u0413\u041d\u0422\u0423\") \u00e8 un club russo di pallavolo femminile con sede ad Ufa: milita nel campionato russo di Vys\u0161aja Liga A."}
{"id": "4407588", "revid": "743563", "url": "https://it.wikipedia.org/wiki?curid=4407588", "title": "Boakye Yiadom Richmond", "text": ""}
{"id": "4407592", "revid": "380453", "url": "https://it.wikipedia.org/wiki?curid=4407592", "title": "Universal Volley Femminile Modena", "text": ""}
{"id": "4407607", "revid": "363629", "url": "https://it.wikipedia.org/wiki?curid=4407607", "title": "Stephen Shore", "text": "Fotografo di fama internazionale, Stephen Shore \u00e8 noto in particolare per la sua collaborazione nel progetto di neotopografia \"New Topographics: Photographs of a Man-Altered Landscape\" (\"Neotopografia: fotografie di un paesaggio alterato dall'uomo\" del 1975 assieme ad artisti come Robert Adams, Lewis Baltz, Joe Deal e Bernd e Hilla Becher.\nVita e Arte.\nStephen Shore si avvicina al mondo della fotografia in giovane et\u00e0. Sar\u00e0 infatti lo zio a regalargli un kit da camera oscura all'et\u00e0 di soli 6 anni. A dieci anni riceve in regalo un libro del fotografo americano Walker Evans \"American Photographs\" il quale lo influenza notevolmente.\nNegli anni Sessanta frequenta la Factory di Andy Warhol, fotografando le persone che passavano del tempo l\u00ec fino al 1967.\nNel 1973 compie il primo viaggio attraverso gli States della durata di due anni. Al ritorno pubblica il libro \"American Surfaces\", una delle raccolte fotografiche pi\u00f9 famose di Shore. Usando una camera 35mm e delle pellicole a colori, Shore fotografa tutto quello che incontra in viaggio: i pasti consumati, le strade, le persone, i motel, le automobili, i paesaggi urbani.\nDalla seconda serie di viaggi nasce \"Uncommon Places\". Le foto, realizzate in grande formato, presentano una ricca densit\u00e0 di colori e informazioni. Con questa opera Shore vuolte sottolineare l'impatto del consumismo sul paesaggio americano."}
{"id": "4407610", "revid": "46931", "url": "https://it.wikipedia.org/wiki?curid=4407610", "title": "Daughters, Our Mother's Murder", "text": ""}
{"id": "4407614", "revid": "729019", "url": "https://it.wikipedia.org/wiki?curid=4407614", "title": "Da bambino", "text": "Da bambino \u00e8 un brano musicale composto da Riccardo Pradella (testo) e Renato Angiolini (musica), classificatosi 7\u00ba al Festival di Sanremo 1968 nell'interpretazione in abbinamento di Massimo Ranieri ed I Giganti.\nStoria.\nRanieri, al debutto sanremese e non ancora diciassettenne, grazie all'inaspettato successo del brano venne confermato per l'edizione successiva del Cantagiro.\n45 giri.\nDopo il Festival vennero pubblicati i rispettivi singoli contenenti il brano: Ranieri lo abbin\u00f2 a \"Ma l'amore cos'\u00e8\", mentre il disco de I Giganti proponeva come lato B la canzone \"Tab\u00f9\"."}
{"id": "4407618", "revid": "287204", "url": "https://it.wikipedia.org/wiki?curid=4407618", "title": "Melanoidine", "text": "Con il nome melanoidine si indica una classe di sostanze organiche, a cui corrisponde la formula empirica C17-18H26-27O10N. Tali sostanze sono costituite da macromolecole il cui peso molecolare si aggira intorno a 5.000-40.000 u.\nPresentano colore scuro e un odore tipico del pane appena sfornato o del caff\u00e8 tostato.\nSi formano durante la cottura dei cibi a partire dagli zuccheri, attraverso la reazione di Maillard.\nApplicazioni.\nIn ambito cosmetico, si producono tali sostanze facendo reagire la cheratina della pelle con l'diidrossiacetone presente nelle creme solari autoabbronzanti; in tale maniera la pelle si scurisce grazie alle melanoidine prodotte, le quali per\u00f2 non proteggono dai raggi UV."}
{"id": "4407619", "revid": "124540199", "url": "https://it.wikipedia.org/wiki?curid=4407619", "title": "Clotilde De Spirito", "text": ""}
{"id": "4407623", "revid": "46931", "url": "https://it.wikipedia.org/wiki?curid=4407623", "title": "Mossafer", "text": ""}
{"id": "4407624", "revid": "1543377", "url": "https://it.wikipedia.org/wiki?curid=4407624", "title": "Canale 11 (Emilia-Romagna)", "text": "Canale 11 \u00e8 stata una rete televisiva locale dell'Emilia-Romagna, con sede a Imola ed edita dal gruppo televisivo gestito da Videoregione. Sebbene sia stata una rete di tipo generalista, essa ha trasmesso quasi esclusivamente programmi dediti al clima informativo romagnolo.\nStoria.\nLa rete inizia le proprie attivit\u00e0 nel 1986 su iniziativa del piccolo imprenditore Tiziano Tampellini e sulle ceneri di Tele Alta Romagna e di Tele Imola (la quale cesser\u00e0 le proprie attivit\u00e0 nel 1994 a seguito della concessione mancata da parte del Ministero delle poste e delle telecomunicazioni). Sino dall'inizio, la rete \u00e8 stata ricevuta sulla frequenza UHF 62 fino ai comuni limitrofi a Bologna, Imola e Lugo e la propria programmazione si \u00e8 basata sui programmi autoprodotti, i quali occupano circa 16 ore del proprio palinsesto giornaliero, quali il telegiornale locale e la rassegna stampa, limitati alle sole citt\u00e0 di Imola, Faenza e Lugo. Dal 2006 la rete trasmette occasionalmente alcuni programmi prodotti da Tele Vallata, web-tv con sede a Borgo Tossignano Dal 2011, in seguito allo \"switch-off\" della televisione digitale terrestre dell'Emilia-Romagna (escluse le province di Parma e Piacenza), la rete trasmette esclusivamente sul LCN 11, il cui segnale raggiunge le case di 2,3 milioni di teleutenti residenti nelle province di Bologna, Ferrara, Ravenna, Forl\u00ec-Cesena e Rimini. Dal 16 marzo 2017 sparisce dagli schermi il famoso gattino nel tasto 11 e d\u00e0 spazio a Teleromagna (TR24); Tampellini ha venduto il canale a Teleromagna, quindi la seconda rete di Tampellini dopo Videoregione esce definitivamente dalla scena.\nServizi del \"multiplex\".\n\"Canale 11\" \u00e8 ricevibile sulla televisione digitale terrestre tramite un \"multiplex\" omonimo che trasmette sulla frequenza UHF 34 a cui appartengono anche le seguenti reti affiliate:"}
{"id": "4407629", "revid": "1573940", "url": "https://it.wikipedia.org/wiki?curid=4407629", "title": "Acris crepitans", "text": "Acris crepitans \u00e8 un anfibio della famiglia Hylidae, sottofamiglia Acridinae, endemica del sud-est degli Stati Uniti d'America.\nIn inglese le rane di questa specie sono comunemente denominate \"Northern cricket frog\".\nDescrizione.\n\"Acris crepitans\" \u00e8 una piccola rana, che misura solamente da 19 a 38\u00a0mm (\u00e8 una delle due pi\u00f9 piccole specie di vertebrati dell'America Settentrionale).\nLa colorazione dorsale \u00e8 molto variabile (grigia, verde, marrone, ecc.), solitamente con macchie irregolari.\nIn generale, le zampe hanno strisce scure e una linea bianca che procede dall'occhio fino alla base della zampa anteriore.\nRispetto a \"Acris gryllus\" ha il muso pi\u00f9 smussato.\nBiologia.\n\"A. crepitans\" si nutre di piccoli insetti (grandi da 0,5 a 1,5\u00a0mm), tra cui le zanzare.\nA sua volta, questa rana \u00e8 preda di molti predatori (uccelli, pesci, altre rane, ecc.). Per sfuggire loro, \u00e8 in grado di fare salti di oltre un metro e dimostra di essere un'ottima nuotatrice.\nSi tratta di una specie diurna, attiva per gran parte dell'anno, tranne nel periodo invernale nelle aree pi\u00f9 settentrionali, quando l'acqua gela.\nRiproduzione.\nLa deposizione delle uova avviene di solito tra aprile e maggio. Il verso dei maschi assomiglia al suono dei grilli, fatto che \u00e8 all'origine del loro nome comune.\nLe uova sono deposte una ad una e rimangono attaccate alla vegetazione o disperse sul fondo di una pozza. \nI girini, che misurano fino a 14\u00a0mm, nascono in pochi giorni e subiscono la metamorfosi in autunno. \nLa maturit\u00e0 sessuale \u00e8 di solito raggiunta nel corso dell'anno.\nTassonomia.\nLa specie \"A. crepitans\" \u00e8 suddivisa nelle seguenti sottospecie:\nA seguito di recenti analisi filogenetiche, la specie \"A. crepitans\" non sarebbe pi\u00f9 suddivisa in sottospecie; infatti:\nDistribuzione e habitat.\nLe tre sottospecie presentano la seguente distribuzione:\nLe rane della specie \"A. crepitans\" privilegiano i margini dei corpi acquatici permanenti aventi lento movimento.\nSpesso si possono osservare grandi gruppi di rane situate assieme lungo le rive fangose di corsi d'acqua poco profondi, soprattutto durante il raggruppamento premigratorio. \nSi \u00e8 osservato che \"A. crepitans\" trascorre il periodo invernale in terre elevate, spesso a distanze considerevoli dall'acqua.\nStato di conservazione.\nLe rane come \"Acris crepitans\" sono indicatori importanti della salute delle acque e della generale qualit\u00e0 ambientale delle aree umide in cui vivono.\nUn tempo \"A. crepitans blanchardi\" era abbondante nel Michigan meridionale, ma, a cavallo fra la fine degli anni '70 e l'inizio degli anni '80 del XX secolo, molte popolazioni del Michigan e del bacino dei Grandi Laghi scomparvero. La causa principale fu l'accresciuto impiego di fertilizzanti e pesticidi.\nCos\u00ec, \"A. c. blanchardi\" rientra fra le specie minacciate nello Stato del Michigan.\n\"Acris crepitans\" rientra anche nell'elenco delle specie in pericolo nello Stato di New York. \nLa popolazione rimanente pi\u00f9 grande di \"A. crepitans\" nello Stato di New York sopravvive nell'habitat del lago Glenmere e a Black Meadow nella Contea di Orange.\nMolti biologi ritengono che queste rane possano risentire di malattie, ma il trattamento bimensile dell'acqua del lago Glenmere con il fungicida solfato di rame sembrerebbe aiutare questa popolazione ad evitare la morte da infezioni.\nQuesta rana \u00e8 una specie in pericolo anche nel Minnesota e nell'Ontario, in Canada.\nEffetti della radiazione UV.\nSi \u00e8 dimostrato che lo sviluppo di \"A. crepitans\" \u00e8 spesso alterato dall'esposizione alla radiazione ultravioletta, in particolare ai raggi UV-B.\nGli studi hanno dimostrato che l'impatto dell'irraggiamento da UV-B \u00e8 molto significativo soprattutto nelle popolazioni pi\u00f9 settentrionali, tanto da determininarne la scomparsa da alcune aree.\nTra le varie ragioni, vi \u00e8 il fatto che le uova sono deposte in prossimit\u00e0 della superficie dei bacini d'acqua, dove i raggi UV-B sono meno filtrati; inoltre, essendo deposte singolarmente, non si proteggono reciprocamente (non vi \u00e8 alcun effetto di ombreggiamento). Infine, poich\u00e9 la deposizione delle uova avviene a stagione inoltrata, le uova subiscono la massima esposizione estiva ai raggi UV-B."}
{"id": "4407633", "revid": "486946", "url": "https://it.wikipedia.org/wiki?curid=4407633", "title": "Mashgh-e Shab", "text": ""}
{"id": "4407642", "revid": "1873", "url": "https://it.wikipedia.org/wiki?curid=4407642", "title": "Stracotto alla piacentina", "text": "Lo stracotto alla piacentina (\"stracott\") \u00e8 un piatto tipico della cucina della provincia di Piacenza inserito nell'Albo dei Prodotti agroalimentari tradizionali italiani.\nSi tratta di una preparazione a base di carne di manzo cotta prolungatamente in un sugo a base di passata di pomodoro, aromi vari e vino. La sua grande diffusione, specie nei decenni scorsi, era dovuto al fatto che con la carne dello stracotto si preparava il ripieno degli anolini.\nPreparazione.\nLe parti del manzo pi\u00f9 indicate per lo stracotto alla piacentina sono il girello (conosciuto anche come magatello) e il bordone di coscia (noce). La carne verr\u00e0 fatta rosolare per cinque o sei ore a fuoco lento in una casseruola nella quale saranno stati messi un pezzo di burro, cipolla, lardo o in alternativa pancetta piacentina tritata, passata di pomodoro e vino rosso o bianco da aggiungere durante la fase di cottura. Inoltre, prima della cottura, \u00e8 possibile fare marinare la carne per lunghe ore con rosmarino, cipolla, salvia, prezzemolo, aglio e vino. Il piatto si serve a fette, eventualmente accompagnato da polenta o pur\u00e9 di patate."}
{"id": "4407645", "revid": "66212804", "url": "https://it.wikipedia.org/wiki?curid=4407645", "title": "Teoria frontale dei cicloni", "text": "Alle medie latitudini il tempo atmosferico dipende prevalentemente dallo spostamento delle aree a bassa pressione, i cosiddetti Cicloni delle medie latitudini o Cicloni frontali. Nella loro formazione si individuano il fronte caldo, di una zona intermedia, il fronte freddo e il fronte occluso. Nel fronte freddo si possono associare nubi cumuliformi con intense precipitazioni; mentre nel fronte caldo si formano nubi stratiformi con precipitazioni meno intense ma pi\u00f9 diffuse e persistenti. Nella zona intermedia, invece, il tempo \u00e8 meno perturbato rispetto alle altre distanze. Infine, la formazione di un fronte occluso, al quale sono associate intense precipitazioni, segna generalmente la fine di un ciclone."}
{"id": "4407661", "revid": "319329", "url": "https://it.wikipedia.org/wiki?curid=4407661", "title": "Pallanuoto ai Campionati mondiali di nuoto 2013", "text": "I tornei di pallanuoto dei campionati mondiali di nuoto 2013 si sono svolti dal 21 luglio al 3 agosto.\nIl torneo maschile, giunto alla XV edizione, \u00e8 partito il 22 luglio e si \u00e8 concluso il 3 agosto, mentre l'XI edizione di quello femminile si \u00e8 disputato dal 21 luglio al 2 agosto.\nLe squadre partecipanti erano 16 per ciascuno dei due tornei. Tutte le gare si sono svolte nella piscina scoperta degli impianti delle Piscinas Bernat Picornell, gi\u00e0 sede dei Mondiali 2003 e delle Olimpiadi 1992.\nSquadre partecipanti.\nIl sorteggio dei gironi preliminari \u00e8 stato effettuato a partire dalle ore 12:00 del 24 febbraio 2013 negli studi di Barcellona della TVE.\nArbitri.\nLa FINA ha selezionato i seguenti arbitri per la direzione delle gare dei due tornei:"}
{"id": "4407665", "revid": "729019", "url": "https://it.wikipedia.org/wiki?curid=4407665", "title": "Castello di Sestola", "text": "Il castello di Sestola \u00e8 una rocca che sorge su di uno sperone roccioso nel comune omonimo, in provincia di Modena, in Corso Umberto I.\nTerritorio.\nLa posizione strategica di controllo delle vallate dello Scoltenna e del Leo, infatti, la poneva in una posizione di controllo all'accesso alla parte sud del Frignano. La parte vecchia del paese sorge a ridosso di questo antico insediamento.\nStoria.\nL'antica rocca, cos\u00ec come ci appare oggi, \u00e8 stata ricostruita verso la met\u00e0 del XVI secolo ma \u00e8 di origini molto pi\u00f9 antiche: il primo documento in cui si nomina il castello di Sestola \u00e8 il Diploma di Astolfo del 753 d.C., col quale il re dei Longobardi faceva dono del \"Castrum Sextulae\" (l'attuale Sestola) e dei territori adiacenti all'Abbazia di Nonantola, allora fondata da sant'Anselmo. Nel XIII fu teatro di scontri e assedi tra modenesi e bolognesi, Sestola era gi\u00e0 un piccolo comune autonomo. Dal 1337, grazie alla sua posizione centrale e facilmente difendibile la fortezza fu sede del governatore del Frignano nominato dagli Estensi.\nAl decadere della capitale del Frignano, nell'Ottocento, il castello fu trasformato in penitenziario, che rimase in attivit\u00e0 fino al 1866.\nSul finire del XX secolo la rocca sub\u00ec un'ulteriore trasformazione ospitando un osservatorio meteorologico e un Istituto estivo per la cura dei bambini.\nNel 1964 il castello era adibito a scuola elementare con internato ed ospitava bimbi del Nord Italia assistiti dall'ANEA.\nMusei.\nSono ubicati nel castello:"}
{"id": "4407669", "revid": "486946", "url": "https://it.wikipedia.org/wiki?curid=4407669", "title": "Lista dei campioni del mondo dei pesi massimi di boxe", "text": ""}
{"id": "4407671", "revid": "767487", "url": "https://it.wikipedia.org/wiki?curid=4407671", "title": "Il giardino di Paperino", "text": "Il giardino di Paperino (\"Donald's Garden\") \u00e8 un film del 1942 diretto da Dick Lundy. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 12 giugno 1942, distribuito dalla RKO Radio Pictures.\nTrama.\nPaperino sta innaffiando le sue angurie e, mentre litiga con la pompa dell'acqua, allaga involontariamente la tana di un citello. L'animale esce e si accorge del florido orto di Paperino, cos\u00ec inizia a mangiarne alcune verdure. Quando poi divora le angurie, Paperino se ne accorge e tenta in tutti i modi di fermare il citello, che per\u00f2 gli sfugge sempre. Alla fine l'animale blocca a terra Paperino usando il fusto della pianta di angurie come una corda, dopodich\u00e9 si mangia in pochi istanti tutte le verdure dell'orto, davanti all'impotente Paperino.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "4407672", "revid": "39884", "url": "https://it.wikipedia.org/wiki?curid=4407672", "title": "Torneo Pre-Olimpico FIBA 1964", "text": "Il torneo Torneo Pre-Olimpico FIBA 1964 si disput\u00f2 a Yokohama dal 25 settembre al 4 ottobre 1964, e vide la qualificazione ai Giochi della XVIII Olimpiade di quattro squadre: , , e ."}
{"id": "4407674", "revid": "123247645", "url": "https://it.wikipedia.org/wiki?curid=4407674", "title": "Distribuzione normale multivariata", "text": "In teoria della probabilit\u00e0 e statistica, la distribuzione normale multivariata o distribuzione gaussiana multivariata o vettore gaussiano \u00e8 una generalizzazione della distribuzione normale (univariata) a dimensioni pi\u00f9 elevate. Una definizione \u00e8 che un vettore di variabili aleatorie ha una distribuzione normale k-variata se ogni combinazione lineare delle sue k componenti ha distribuzione normale univariata. La sua importanza deriva principalmente dal teorema del limite centrale multivariato. La distribuzione normale multivariata \u00e8 spesso utilizzata per descrivere, almeno approssimativamente, un qualunque insieme di variabili aleatorie a valori reali (possibilmente) correlate, ognuna delle quali \u00e8 clusterizzata attorno ad un valore medio.\nDefinizioni.\nNotazione e parametrizzazione.\nLa distribuzione normale multivariata di un vettore aleatorio k-dimensionale formula_1 pu\u00f2 essere scritta secondo la notazione:\no, per rendere esplicito il fatto che formula_3 sia k-dimensionale,\ncon un vettore della media di dimensione k\ne matrice di covarianza di dimensione formula_6 \nper cui formula_8 La matrice inversa della matrice di covarianza \u00e8 chiamata matrice di precisione, e si indica come formula_9.\nVettore aleatorio normale standard.\nUn vettore aleatorio a valori reali formula_1 \u00e8 detto vettore aleatorio normale standard se tutte le sue componenti formula_11 sono indipendenti e ognuna \u00e8 una variabile aleatoria normale di valore medio nullo e varianza unitaria, cio\u00e8 se formula_12 per tutti i valori di formula_13.\nVettore aleatorio normale centrato.\nUn vettore aleatorio a valori reali formula_1 \u00e8 chiamato vettore aleatorio normale centrato se esiste una matrice deterministica formula_15 di dimensione formula_16 tale per cui formula_17 ha la stessa distribuzione di formula_3 dove formula_19 \u00e8 un vettore aleatorio normale standard con formula_20 componenti.\nVettore aleatorio normale.\nUn vettore aleatorio a valori reali formula_1 \u00e8 detto vettore aleatorio normale se esistono un vettore aleatorio formula_20-dimensionale formula_19, che \u00e8 un vettore aleatorio normale standard, un vettore formula_24-dimensionale formula_25, e una matrice formula_15 di dimensione formula_16, tale per cui formula_28.\nFormalmente:\nformula_29\nDa qui la matrice delle covarianze \u00e8 formula_30.\nNel caso degenere in cui la matrice delle covarianze fosse singolare, la distribuzione corrispondente non ha densit\u00e0; vedi la sezione seguente per dettagli. Questa situazione capita frequentemente in statistica; per esempio, nella distribuzione dei vettori dei residui nel metodo di regressione dei minimi quadrati ordinario. Le formula_31 in genere \"non\" sono indipendenti; possono essere visti come il risultato dell'applicazione della matrice formula_15 all'insieme delle variabili gaussiane indipendenti formula_19.\nDefinizioni equivalenti.\nLe seguenti definizioni sono equivalenti alla definizione data in precedenza. Un vettore aleatorio formula_34 ha una distribuzione normale multivariata se soddisfa una delle seguenti condizioni equivalenti.\nLa distribuzione normale sferica pu\u00f2 essere caratterizzata come l'unica distribuzione in cui le componenti siano indipendenti in un qualunque sistema di coordinate cartesiano."}
{"id": "4407679", "revid": "767487", "url": "https://it.wikipedia.org/wiki?curid=4407679", "title": "L'\u00e9crasement de t\u00eate", "text": "L'\u00e9crasement de t\u00eate \u00e8 il secondo album in studio del gruppo musicale francese Sexion d'Assaut, pubblicato il 4 maggio 2009 dalla Wati B.\nNel 2011 il gruppo ha ripubblicato il disco per il download gratuito con il titolo di \"L'\u00e9crasement de t\u00eate 2011\", la quale contiene 14 dei 18 brani originari."}
{"id": "4407693", "revid": "767487", "url": "https://it.wikipedia.org/wiki?curid=4407693", "title": "Sierra maldita", "text": "Sierra maldita \u00e8 un film del 1955 diretto da Antonio del Amo."}
{"id": "4407709", "revid": "287204", "url": "https://it.wikipedia.org/wiki?curid=4407709", "title": "Tre sorelle (film)", "text": ""}
{"id": "4407710", "revid": "287204", "url": "https://it.wikipedia.org/wiki?curid=4407710", "title": "Omega1 Scorpii", "text": "Omega1 Scorpii (Omega1 Sco / \u03c91 Sco) \u00e8 una stella di magnitudine 3,95 situata nella costellazione dello Scorpione. Condivide la lettera greca \u03c9 con Omega2 Scorpii, dalla quale \u00e8 separata visualmente in cielo da 0,24\u00b0. Le due stelle tuttavia non sono legate gravitazionalmente tra loro, in quanto \u03c9\u00b9 Scorpii \u00e8 molto pi\u00f9 distante dalla Terra di quanto non lo sia \u03c9\u00b2 Scorpii. Possiede il nome tradizionale di \"Jabhat al Akrab\", che deriva dall'arabo \u062c\u0628\u0647\u0629 \u0627\u0644\u0639\u0642\u0631\u0628 (jabhat al-caqrab), che significa \"la fronte dello scorpione\".\nOsservazione.\nSi tratta di una stella dell'emisfero celeste australe. Grazie alla sua posizione non fortemente meridionale, pu\u00f2 essere osservata dalla gran parte delle regioni della Terra, sebbene gli osservatori dell'emisfero sud siano pi\u00f9 avvantaggiati. Nei pressi dell'Antartide appare circumpolare, mentre resta sempre invisibile solo in prossimit\u00e0 del circolo polare artico. Essendo di magnitudine 3,9, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo pi\u00f9 propizio per la sua osservazione nel cielo serale ricade nei mesi dell'estate boreale.\nCaratteristiche fisiche.\nOmega1 Scorpii \u00e8 una stella bianco-azzurra di sequenza principale, distante 470 anni luce dal sistema solare.\nSi tratta di uno dei membri pi\u00f9 massicci dell'associazione Scorpione superiore, un sottogruppo dell'associazione Scorpius-Centaurus, la cui et\u00e0 \u00e8 stimata in 11 milioni di anni circa e si trova a 470 anni luce dalla Terra. Ha una massa stimata in 11 volte quella del Sole, una temperatura superficiale di oltre 26.000 K, ed \u00e8 oltre 9000 volte pi\u00f9 luminosa della nostra stella. Il database stellare Simbad la indica come variabile Beta Cephei, tuttavia la stella non \u00e8 presente nel catalogo dell'American Association of Variable Star Observers.\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione lunare si \u00e8 verificata il 4 marzo 2013."}
{"id": "4407714", "revid": "1573940", "url": "https://it.wikipedia.org/wiki?curid=4407714", "title": "Chiesa del Voto", "text": "La chiesa del Voto \u00e8 una chiesa del comune di Modena. Sorge in via Emilia centro, di fronte a corso Duomo.\nStoria e descrizione.\nLa chiesa prende il nome dal voto fatto nel 1630 dal Comune modenese e dal duca Francesco I d'Este, quando la citt\u00e0 fu devastata dalla terribile peste che, secondo un cronista, giunse a causare fino a duecento morti al giorno. Il voto del Comune fu appunto di costruire, se e quando fosse cessata l'epidemia, una chiesa che, per interessamento del duca (durante la peste rifugiatosi con la corte sulle colline del Reggiano), fu dedicata alla Madonna della Ghiara, protettrice di Reggio (che, a differenza di Modena, fu soltanto sfiorata dall'epidemia).\nNon appena questa fin\u00ec, a mantenimento del voto, su disegno dell'architetto modenese Cristoforo Galaverna, nel 1634 s'inizi\u00f2 la costruzione della chiesa in uno stile piuttosto ibrido e sormontata da una cupola. Fu commissionata anche al pittore Lodovico Lana una grande pala che si trova ancora all'interno assieme ad altri dipinti e rappresenta nella parte inferiore scene della peste e in quella superiore la Vergine col Bambino con santi, angeli e su un piatto \u00e8 l'offerta della citt\u00e0 riconoscibile dalle torri del duomo e del palazzo comunale."}
{"id": "4407716", "revid": "125313783", "url": "https://it.wikipedia.org/wiki?curid=4407716", "title": "Tre sorelle (disambigua)", "text": ""}
{"id": "4407717", "revid": "203463", "url": "https://it.wikipedia.org/wiki?curid=4407717", "title": "Storia della medicina psicosomatica", "text": "La concezione psicosomatica agli albori della civilt\u00e0.\nLa medicina psicosomatica, secondo alcune impostazioni, \u00e8 la medicina stessa poich\u00e9 \u00e8 capace di considerare l'uomo per quello che \u00e8: unit\u00e0 inscindibile di psiche e soma. Questo era anche il principio fondamentale della medicina primitiva che concepiva la malattia come una condizione di disagio dell'uomo \u201cintero\u201d dove l'effetto della volont\u00e0 di una forza superiore era considerato determinante.\nNel mondo magico primitivo, infatti, non esisteva una divisione tra mente, corpo e ambiente e l'uomo sarebbe stato immerso nella natura sotto tutti i suoi aspetti, riconoscendosi inferiore e dipendente da tali forze. In questa concezione, lo sciamano, il guaritore, il \"medicine man\" si pone come intermediario tra il mondo degli umani e il mondo superiore delle forze naturali, egli \u00e8 il \u201cgrande conoscitore\u201d del mondo degli spiriti, \u00e8 l'uomo capace di interpretarne i messaggi e siccome il primitivo possiede un grande coinvolgimento con i suoi simili e la sua vita in gruppo fonda tutte le attivit\u00e0, la malattia finisce con il riguardare l'intera comunit\u00e0 diventando anche \u201cevento sociale\u201d che attraverso l'opera dello sciamano pu\u00f2 essere portata alla guarigione. L'azione terapeutica dello sciamano/stregone consiste pertanto nel decifrare il significato che ha la malattia nel contesto ambientale e gruppale e nel ristabilire l'armonia e l'equilibrio tra i due mondi: dell'al di qua con l'al di l\u00e0.\nLa concezione psicosomatica tra sacro e profano.\nNel corso dei millenni, la figura del medico si mantiene, sostanzialmente, collegata a quella del saggio, del sacerdote, a tal proposito possiamo fare menzione ai medici-sacerdoti dell'Egitto antico o della Grecia classica dove, in particolare, specialmente nel V secolo a.C., agli inizi della filosofia greca, mente e corpo vengono ritenuti uniti in modo netto. \u201cIl sacerdote primitivo era anche medico e filosofo; egli lottava da un lato, per l'affermazione di alcune pratiche acquisite con l'esperienza e, dall'altro, per il riconoscimento di quelle entit\u00e0 spirituali che controllavano quel buio \u2018inesplorato spazio\u2019 che lo circondava (\u2026) forze che erano responsabili di qualunque cosa egli non fosse in grado di comprendere e, in particolare, dei misteri della malattia\".\nLa medicina pitagorica aveva ricercato le analogie tra l'uomo e l'universo, tra il microcosmo e il macrocosmo e aveva concepito la malattia come rottura dell'equilibrio dell'organismo, come una sorta di \u201cperduta armonia\u201d tra queste due forze. Secondo questa visione, quindi, la terapia non poteva solo occuparsi della cura dei sintomi, che tra l'altro erano ritenuti ottimi segnali per capire a fondo il problema, ma doveva inserirsi nella situazione di squilibrio allo scopo di ripararla attraverso la ricostruzione dell'armonia perduta.\nLa rivoluzione di Ippocrate.\nLa medicina umorale di Ippocrate, il pi\u00f9 famoso medico dell'antichit\u00e0 appartenente alla scuola di Kos, nel IV - V secolo a.C., aveva invece affermato come responsabile della malattia, lo squilibrio tra gli umori del corpo. \u201cSecondo Empedocle, la scuola di Kos accoglieva la teoria del pneuma, lo spirito che unito al calore innato costituisce l'anima e che viene a contatto con lo spirito del mondo esterno attraverso gli organi respiratori. Il pneuma governa i quattro elementi di cui si compone il corpo: sangue, flemma, bile gialla e bile nera\u201d. Tale concezione \u00e8 di importanza fondamentale per la storia della medicina psicosomatica poich\u00e9 inserisce il \u201ctemperamento\u201d individuale come elemento sostanziale della malattia individuando, in ciascuna persona, la sua \u201ccostituzione\u201d: il tipo \u201csanguigno, \u201cflemmatico\u201d, \u201cbilioso\u201d e \u201cmelanconico\u201d, esprimerebbero, in definitiva, il carattere e il \u201cmodo di porsi nel mondo\u201d di ciascuno di noi.\nL'azione terapeutica del medico, poich\u00e9 nella concezione ippocratica l'organismo tende a ritrovare in modo naturale l'equilibrio, doveva consistere nel facilitare il processo di guarigione eliminando gli ostacoli. Questa visione fondamentale sar\u00e0 ripresa anche da Galeno, nel secondo secolo d.C., che approfondir\u00e0 e tramander\u00e0 a tutto il Medioevo e al Rinascimento tale visione.\nCartesio e la medicina moderna.\nNel Seicento, la invenzione del microscopio e le idee del filosofo Ren\u00e9 Descartes, offriranno alla medicina la concezione dell'organismo regolato attraverso le forze meccaniche e fisico-chimiche tanto che la distinzione tra res cogitans e res extensa influenzer\u00e0 tutta la medicina pervenendo perfino a definire la medicina moderna. Gli inizi della cosiddetta medicina moderna avevano concentrato l'attenzione verso la localizzazione della malattia e quindi i medici si interessarono sempre di pi\u00f9 ai singoli organi, tessuti e cellule anche perch\u00e9 ora venivano \u201caiutati\u201d dalla scoperta, da parte della fisica, del microscopio, compromettendo quella visione olistica psicosomatica, quella unit\u00e0 di corpo, mente e ambiente che aveva caratterizzato la relazione medico-paziente fino ad allora.\nIl difficile cammino della medicina psicosomatica.\n\u201cLa medicina classica e medioevale si era preoccupata pi\u00f9 dei sintomi accusati dal malato che non della malattia stessa. La patologia si riferiva alla teoria dei liquidi organici (umoralismo) o a quella diametralmente opposta degli stati di contrazione o di rilassamento delle parti solide del corpo (solidismo).Grazie all'influsso di Galeno, l'umoralismo era la teoria che godeva un pi\u00f9 largo credito. Nell'Ottocento, la malattia diviene malattia di un organo specifico: agli occhi dei clinici del 1850 lo stato generale dell'organismo rappresentava solo un fattore trascurabile o, nella migliore delle ipotesi, era costante, le sole variabili erano costituite dalle malattie. Per questi pensatori, la tubercolosi era un unico e identico processo qualunque fosse l'organismo che colpiva\u201d \u00c8 da notare che Claude Bernard, intorno alla fine dell'Ottocento, faceva riferimento nei suoi studi all'esistenza di un \u201cambiente interno\u201d che autonomamente ricercava l'equilibrio; egli parl\u00f2 di \u201comeostasi\u201d per descrivere questo processo di autoregolazione da parte dell'organismo che in seguito fu ripreso dall'endocrinologia che si svilupp\u00f2 a partire dalla fisiologia e che aveva in un certo qual modo riproposto la visione unitaria della malattia. Le ricerche immunologiche, poi (anticipando le scoperte della contemporanea P.N.E.I.), avrebbero sottolineato il ruolo delle \u201cconcause\u201d e delle condizioni individuali, non solo fisiche, che avrebbero potuto predisporre e portare alla malattia. Dobbiamo attendere, per\u00f2, il contributo di Sigmund Freud che attraverso gli studi sull'isteria di giovani donne, afferm\u00f2 che un contenuto psichico, qualora represso, era capace di provocare importanti modificazioni corporee e il \u201cmisterioso salto\u201d dalla mente al corpo era divenuto un evento possibile.\nIl contributo della psicoanalisi.\nIntorno alla fine dell'Ottocento, il caso clinico di una signorina di ventitr\u00e9 anni, la celebre Anna O. (pseudonimo di Bertha Pappenheim), indirizz\u00f2 il giovane Freud allo studio e all'applicazione dell'ipnosi.L'illustre medico Joseph Breuer aveva diagnosticato una sindrome isterica alla ragazza, in verit\u00e0 si trattava di una \u201cisteria di conversione\u201d, termine che sar\u00e0 poi ripreso e approfondito da Freud, cio\u00e8 di una sofferenza mentale espressa attraverso una reazione somatica, dove il sintomo era capace di esprimere un disagio che nasceva dalla rimozione di eventi spiacevoli che la mente \u201cnon era stata capace\u201d di tollerare e gestire. L'applicazione delle tecniche ipnotiche, che Freud and\u00f2 a perfezionare in Francia specialmente dall'illustre neurologo Jean Martin Charcot, aveva permesso di entrare nel mondo interiore della paziente allo scopo di permettere l'espressione del suo inconscio. Successivamente Freud abbandon\u00f2 l'ipnosi poich\u00e9 essa non conduceva a risultati duraturi e non responsabilizzava il paziente nella collaborazione attiva e nell'affrontare le sue problematiche profonde ma riusc\u00ec a dimostrare come le tecniche suggestive dell'ipnosi erano capaci di condizionare il funzionamento dell'organismo. \nLe libere associazioni e l'interpretazione dei sogni servirono, pi\u00f9 tardi, ad entrare sempre pi\u00f9 in profondit\u00e0 nel mondo interiore dei pazienti e cominciarono ad offrire alla nascente psicoanalisi gli strumenti per la comprensione dei sintomi somatici che ben presto furono interpretati come importanti segnali (sintomi significanti, formazioni di compromesso) dell'inconscio individuale. Ben presto Freud si accorse che l'elaborazione dei contenuti psichici permetteva ai pazienti di integrare a livello cosciente quegli elementi che erano stati rimossi e che avevano prodotto i sintomi organici. Una \u201ccura\u201d del sintomo condotta con questa metodica avrebbe liberato il paziente dai sintomi corporei restituendogli serenit\u00e0 e salute. Secondo Freud, in generale, la sofferenza psicosomatica nascerebbe da un conflitto tra la soddisfazione di un desiderio e la constatazione della impossibilit\u00e0 o, quantomeno, della difficolt\u00e0 nel realizzarlo.\nWilhelm Reich e Alexander Lowen.\nMentre per\u00f2 Freud concentrava la sua attenzione e il suo lavoro sulla produzione verbale dei suoi pazienti, Wilhelm Reich, psichiatra austriaco, introdusse nella psicoanalisi anche l'osservazione e il lavoro analitico sul corpo. Successivamente le teorie di Wilhelm Reich offriranno lo spunto per lo sviluppo dell'analisi bioenergetica, metodica psicoterapeutica elaborata da Alexander Lowen. Questo approccio, unico nel suo genere, considera la mente e il corpo un'unit\u00e0 funzionale, inscindibile, tanto che l'intervento degli analisti bioenergetici \u00e8 costituito da una complessa combinazione di lavoro sul corpo e lavoro psicoanalitico.\nLa scoperta della mediazione del sistema nervoso autonomo.\nTra gli anni Quaranta e gli anni Cinquanta, Franz Alexander propose che gli stati conflittuali, attraverso la mediazione del sistema neurovegetativo, fossero implicati nelle cause di varie malattie psicosomatiche. Un'altra teoria molto significativa \u00e8 quella proposta dalla Dunbar, allieva e collaboratrice dello stesso Alexander. Ella sostenne che la struttura della personalit\u00e0 individuale pu\u00f2 condizionare le difese corporee, predisponendo allo sviluppo di determinate malattie. Nonostante le molte obiezioni, gli studi di questa autrice sollevarono un certo interesse nella comunit\u00e0 scientifica internazionale e favorirono altre ricerche, tra le quali quelle di Friedman e Rosenman, che portarono all'identificazione di un pattern di Comportamento definito di \u201ctipo A\u201d, oggi considerato ufficialmente un fattore di rischio per le malattie cardiovascolari. Alla ricerca della interconnessione tra mente e corpo: il ruolo della P.N.E.I. \nVent'anni di studi ulteriori, tra il 1970 e il 1990, hanno chiarito che sensibile alle reazioni emozionali non \u00e8 solo il sistema nervoso vegetativo ma anche, e notevolmente, il sistema endocrino, inaugurando il filone di ricerca della psiconeuroendocrinologia. A partire dagli anni '80, anche il sistema apparentemente pi\u00f9 lontano, il sistema immunitario, risult\u00f2 avere connessioni con il sistema nervoso e molto sensibile allo stress. Vennero cos\u00ec gettate le basi della neuroimmunomodulazione e nasce la psiconeuroendocrinoimmunologia. Persone in lutto per la morte di un proprio caro possono risultare immunodepresse. Sifneos, negli anni Sessanta, parl\u00f2 di alessitimia, letteralmente \u201cemozione senza lessico\u201d; secondo questo autore le persone affette da disturbi psicosomatici avrebbero incapacit\u00e0 ad esprimere verbalmente le loro emozioni, la loro attenzione sarebbe interamente centrata sugli oggetti concreti e sulla realt\u00e0 esterna, tanto da essere \u201csbilanciate\u201d anche sotto l'aspetto neuropsicologico, nel senso che predominerebbe, in queste persone, la neocorteccia a danno del sistema limbico, mancando ogni integrazione tra componenti intellettive ed emozionali.\nIn Italia, il compianto Prof. Ferruccio Antonelli nel 1981 inizi\u00f2 a parlare di \u201cbrositimia\u201d, letteralmente \u201csentimento ingoiato\u201d. Secondo questo autore, le persone affette da disturbi di natura psicosomatica, presenterebbero difficolt\u00e0 nel reagire alle avversit\u00e0 della vita, tanto che questo loro stile di vita risult\u00f2 essere il principale responsabile delle loro sofferenze, la pi\u00f9 chiara espressione della somatizzazione dell'ansia. \u201cMandare gi\u00f9\u201d, d'altra parte, ricorda il comportamento dello struzzo: non risolve i problemi ma li dirotta all'interno lasciandoli irrisolti. La medicina psicosomatica attuale vuole riaffermare, invece, il principio secondo il quale all'origine della malattia esiste un disagio che riguarda tutto l'uomo, l'uomo intero e non soltanto il singolo organo che mostra i segni della malattia; la medicina psicosomatica attuale vuole restituire all'uomo ammalato la sua realt\u00e0 come persona, dotata di emozioni, sentimenti, pensieri, che \u00e8 influenzata dall'ambiente e dalle sue relazioni e circostanze. \nSecondo alcuni autori, la medicina psicosomatica \u00e8 la medicina stessa e la medicina per essere considerata tale e per essere \u201cutile\u201d all'uomo intero, deve necessariamente essere, diventare o, piuttosto, ridiventare \u201cpsicosomatica\u201d. In questo senso, secondo alcuni orientamenti attuali in campo psicosomatologico, la medicina psicosomatica dovrebbe ristabilire la concezione unitaria dell'essere umano, condizione perduta dalla frammentazione super specialistica imposta dalla visione attuale della medicina, incapace di cogliere al contempo gli aspetti organici, psicologici e ambientali in reciproca interazione. \u201cNell'individuo gli aspetti psichici consci e inconsci non sono separati dagli eventi fisiologici, ecco perch\u00e9 la psicosomatica, in quanto si propone come una medicina della ierogamia tra mente e corpo, non pu\u00f2 porsi come un'ulteriore specializzazione da affiancare alle numerose gi\u00e0 esistenti\u201d. \nSecondo altri orientamenti, invece, la medicina psicosomatica \u201cdiventer\u00e0 una sottospecie della medicina interna allo stesso modo come oggi esiste la cardiologia, la gastroenterologia ecc.. Se all'inizio era stato utile, data la complessit\u00e0 dello studio della disciplina, separare la \u201cres cogitans\u201d dalla \u201cres extensa\u201d, alla fine \u201caveva creato anche problemi di una certa importanza perfino al medico pratico che si trovava a curare un paziente esteso e cogitante allo stesso tempo e vedeva fin troppo bene come i due aspetti si intersecassero fra di loro\u201d."}
{"id": "4407723", "revid": "2033069", "url": "https://it.wikipedia.org/wiki?curid=4407723", "title": "Lado a lado", "text": "Lado a lado \u00e8 una telenovela brasiliana prodotta e trasmessa da TV Globo. \u00c8 stata trasmessa tra il 2012 e il 2013 come telenovela delle sei.\nHa vinto l'International Emmy Award nel 2013.\nTrama.\nLa telenovela racconta di due donne, una di nome Laura, di famiglia nobile e altolocata, e Isabel, una donna mulatta che fa la donna delle pulizie. Le due donne sono di ceti differenti, ma hanno obiettivi comuni: amore e libert\u00e0.\nIsabel, figlia di un ex schiavo, fa la donna delle pulizie da quando aveva 14 anni, \u00e8 felice, ma vuole molto dalla vita, sa parlare fluentemente la lingua francese e la sua passione \u00e8 il ballo, infatti lei \u00e8 tra le prime a sperimentare il nascente ballo del samba.\nIsabel in una sagrestia incontra Laura, nel giorno del loro matrimonio, e diventano amiche. Laura \u00e8 una insegnante, appassionata dell'arte e dei libri, che sogna di potersi sposare per amore e di lavorare fuori, cose insolite e disdicevoli per una donna di buona famiglia. Sua madre Costancia, una baronessa decaduta, vuole che lei sposi Edgar, figlio del potente senatore Bonifacio Vieira, cos\u00ec la sua famiglia potr\u00e0 tornare al lusso e alla ricchezza che aveva perso con l'inizio della repubblica in Brasile. Isabel ama Z\u00e9 Maria ma, credendo di essere stata abbandonata all'altare, in un momento di grande fragilit\u00e0 si lascia sedurre da Albertinho, un giovane irresponsabile e superficiale, dal quale viene messa incinta.\nLaura ed Edgar si innamorano; tra loro due c'\u00e8 comunque un ostacolo, perch\u00e9 quando Edgar era studente di giurisprudenza in Portogallo aveva avuto una relazione amorosa con Catarina Ribeiro, una famosa cantante lirica. Durante quella relazione Caterina era rimasta incinta, ragione per la quale dopo alcuni mesi decide di tornare in Brasile, insieme alla figlia, per cercare Edgar.\nPremi.\nVincitore.\nInternational Emmy Award (2013): \nExtra (2013):\nCEAP 2013 (\"Centro de Articula\u00e7\u00e3o de Popula\u00e7\u00f5es Marginalizadas\"):\nTV Press 2012:\nCPG 2012:\nNoveleiros 2012:\nNominato.\nMelhores do Ano - UOL (2013):\nExtra (2013):\nContigo (2013):"}
{"id": "4407725", "revid": "767487", "url": "https://it.wikipedia.org/wiki?curid=4407725", "title": "Ewa chce spa\u0107", "text": "Ewa chce spa\u0107 \u00e8 un film del 1958 diretto da Tadeusz Chmielewski.\nTrama.\nEwa, una giovane ingenua di provincia arriva in citt\u00e0 alla vigilia dell'anno scolastico. Ella ha solo l'indirizzo dell'internato della scuola, ma il portinaio non la lascia entrare. Disperata, ella tenta tutta la notte, senza successo, di trovare un indirizzo ove dormire. Incontra nel suo peregrinare poliziotti, malavitosi, prostitute, il tutto mescolato con avvenimenti surreali e quasi fantastici."}
{"id": "4407729", "revid": "287451", "url": "https://it.wikipedia.org/wiki?curid=4407729", "title": "Attilio Banfi", "text": "Carriera.\nDebutta in massima serie con il Verona nella stagione 1927-1928; con i gialloblu disputa due campionati di Divisione Nazionale per un totale di 2 presenze, ed un campionato di Serie B per un totale di 9 presenze.\nDopo aver militato nello Schio, nel 1932 passa al Cagliari con cui gioca in Serie B per due anni, disputando in totale 42 partite."}
{"id": "4407734", "revid": "767487", "url": "https://it.wikipedia.org/wiki?curid=4407734", "title": "Giulietta, Romeo e le tenebre", "text": "Giulietta, Romeo e le tenebre (\"Romeo, Julia a tma\") \u00e8 un film del 1960 diretto da Ji\u0159\u00ed Weiss. Il film \u00e8 stato premiato al Festival di San Sebasti\u00e1n.\nTrama.\nUn giovane studente, Pavel, nasconde una ragazza ebrea di cui \u00e8 innamorato, Hanka, per proteggerla dalla Gestapo."}
{"id": "4407735", "revid": "599013", "url": "https://it.wikipedia.org/wiki?curid=4407735", "title": "Jir\u00ed Weiss", "text": ""}
{"id": "4407738", "revid": "1573940", "url": "https://it.wikipedia.org/wiki?curid=4407738", "title": "Agnyphantes", "text": "Agnyphantes \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state rinvenute nella regione paleartica e in Canada.\nTassonomia.\nQuesto genere \u00e8 stato rimosso dalla sinonimia con \"Lepthyphantes\" a seguito di un lavoro degli aracnologi Saaristo &amp; Tanasevitch (1996b); le informazioni diagnostiche di questa rimozione sono in un successivo lavoro del 2000.\nDal 2004 non sono stati esaminati esemplari di questo genere.\nA dicembre 2012, si compone di due specie:"}
{"id": "4407763", "revid": "3115", "url": "https://it.wikipedia.org/wiki?curid=4407763", "title": "The Adams Chronicles", "text": "The Adams Chronicles \u00e8 una miniserie televisiva statunitense in 13 puntate trasmesse per la prima volta nel 1976.\n\u00c8 una miniserie del genere drammatico a sfondo storico incentrata sulle vicende della famiglia politica degli Adams raccontate in un arco di circa 150 anni e quattro generazioni.\nProduzione.\nLa miniserie fu prodotta da Fred Coe, Paul Bogart, James Cellan Jones, Robert Costello e Virginia Kassel per la WNET Channel 13 New York.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 20 gennaio 1976 al 13 aprile 1976 sulla rete televisiva Public Broadcasting Service.\nAlcune delle uscite internazionali sono state:"}
{"id": "4407765", "revid": "253269", "url": "https://it.wikipedia.org/wiki?curid=4407765", "title": "Niels Arestrup", "text": "Biografia.\nNato a Montreuil, nel dipartimento francese della Senna-Saint-Denis, l'8 febbraio del 1949 da padre danese e da madre francese, Niels Arestrup debutta nel cinema nel 1974 in \"Stavisky il grande truffatore\" di Alain Resnais e prosegue la carriera lavorando con registi di fama internazionale come Claude Lelouch in \"Chiss\u00e0 se lo farei ancora\" (1976), Marco Ferreri in \"Il futuro \u00e8 donna\" (1984) e Istv\u00e1n Szab\u00f3 in \"Tentazione di Venere\" (1991).\nNel 2009 raggiunge la notoriet\u00e0 col ruolo di co-protagonista nel film \"Il profeta\", in cui riveste il ruolo di un boss all'interno di un carcere. La pellicola riceve diversi premi e riconoscimenti di fama internazionale, tra cui il Grand Prix Speciale della Giuria del 62\u00ba Festival di Cannes e la candidatura come miglior film straniero ai Premi Oscar 2010.\nIn seguito prende parte a numerosi film francesi, tra cui \"Scatti rubati\" (2010), \"La chiave di Sara\" (2010) e \"Quai d'Orsay\" (2013) di Bertrand Tavernier."}
{"id": "4407779", "revid": "339392", "url": "https://it.wikipedia.org/wiki?curid=4407779", "title": "Centrophorus drygalskii", "text": ""}
{"id": "4407780", "revid": "339392", "url": "https://it.wikipedia.org/wiki?curid=4407780", "title": "Centrophorus steindachneri", "text": ""}
{"id": "4407781", "revid": "339392", "url": "https://it.wikipedia.org/wiki?curid=4407781", "title": "Centroforo ago", "text": ""}
{"id": "4407784", "revid": "287204", "url": "https://it.wikipedia.org/wiki?curid=4407784", "title": "Mike McCormack", "text": "Carriera da giocatore.\nMcCormack fu scelto dai New York Yanks nel Draft NFL 1951. Dopo una stagione fu scambiato coi Cleveland Browns. Nella prima stagione con la nuova squadra gioc\u00f2 nella linea difensiva e grazie a un suo fumble recuperato nella finale del campionato NFL contro i Detroit Lions la squadra riusc\u00ec a segnare un importante touchdown all'inizio della partita, che si concluse con la vittoria dei Browns.\nLa stagione successiva pass\u00f2 nel ruolo di offensive tackle contribuendo alla vittoria del secondo campionato consecutivo dei Browns. Mike gioc\u00f2 un ruolo chiave nel consentire al leggendario running back Jim Brown a diventare uno dei giocatori pi\u00f9 dominanti della storia del football, concludendo la sua carriera con quattro convocazioni per il Pro Bowl.\nSecondo il libro di Paul Zimmerman del 1984 \"The New Thinking Man's Guide to Pro Football\", il leggendario allenatore dei Browns Paul Brown afferm\u00f2 che McCormack fosse il miglior uomo della linea offensiva che avesse mai allenato. Il libro afferma che McCormack \"potesse marcare Gino Marchetti dei Colts meglio di qualsiasi altro tackle nel football. Forza combinata con una grande intelligenza e una velocit\u00e0 di 4,8 secondi [nelle 40 yard]\"."}
{"id": "4407786", "revid": "36426", "url": "https://it.wikipedia.org/wiki?curid=4407786", "title": "Colonna del Portogallo", "text": "La Colonna del Portogallo \u00e8 un monumento di Siena, situato nel viale Vittorio Emanuele II, tra Porta Camollia e l'Antiporto di Camollia.\nStoria e descrizione.\nLa colonna commemora l'incontro che qui avvenne, il 4 febbraio 1452, tra Federico III d'Asburgo e Eleonora di Portogallo, accompagnata da 400 dame senesi, alla presenza dell'allora vescovo di Siena Enea Silvio Piccolomini. La scena ebbe un tale impatto nella societ\u00e0 dell'epoca da essere raffigurata anche da Pinturicchio nella Libreria Piccolomini.\nLa colonna \u00e8 sormontata da una targa che ricorda l'evento e dagli stemmi dell'Impero e della Casa del Portogallo."}
{"id": "4407792", "revid": "124505634", "url": "https://it.wikipedia.org/wiki?curid=4407792", "title": "Fabrizio Traversa", "text": "Biografia.\nDiplomato al Centro Sperimentale di Cinematografia di Roma nel 2008 diretto da Giancarlo Giannini, esordisce recitando nel cortometraggio \"Romeo e Giulietta\", con la regia di Andrea Fasciani sotto la supervisione di Marco Bellocchio. Nella sua formazione si annoverano nomi di maestri quali Giancarlo Giannini, Marco Bellocchio, Gisella Burinato, Elisabeth Kemp, Stefania De Santis, Pierpaolo Sepe, Doris Hicks, Paolo Antonio Simioni, Margie Haber.\nDopo aver recitato in vari cortometraggi, esordisce in tv nel 2009 nella serie \"Distretto di Polizia\" con la regia di Alberto Ferrari. Seguono altri ruoli in serie televisive quali \"Ho sposato uno sbirro\", \"Provaci ancora prof\". Nel 2011 interpreta Raniero Busco nel film tv \"Il delitto di via Poma\" con la regia di Roberto Faenza. Nel 2013 \u00e8 uno dei giovani protagonisti di \"Tutta la musica del cuore\" con la regia di Ambrogio Lo Giudice. Nel 2014 interpreta Alessandro Argenti nella serie \"La narcotici 2\", diretta da Michele Soavi. Nel 2015 \u00e8 al fianco di Michele Riondino in \"Pietro Mennea - La freccia del Sud\" con la regia di Ricky Tognazzi. "}
{"id": "4407793", "revid": "92292240", "url": "https://it.wikipedia.org/wiki?curid=4407793", "title": "Viva l'Italiano", "text": "Viva l'Italiano \u00e8 un corso televisivo di lingua italiana destinato ai bambini italiani residenti all'estero. \u00c8 stato prodotto dalla RAI e realizzato con la collaborazione di alcuni bambini del Piccolo Coro dell'Antoniano nel 1991.\nLe quattordici poesie, inserite anche nella musicassetta pubblicata nel 1992 sotto lo stesso titolo, sono state scritte da Sandro Tuminelli.\nTracce.\n\"(in ordine alfabetico)\""}
{"id": "4407794", "revid": "247222", "url": "https://it.wikipedia.org/wiki?curid=4407794", "title": "Sandpipers", "text": ""}
{"id": "4407795", "revid": "1573940", "url": "https://it.wikipedia.org/wiki?curid=4407795", "title": "Myotis nipalensis", "text": "Myotis nipalensis () \u00e8 un pipistrello della famiglia dei Vespertilionidi diffuso nell'Asia centrale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 38 e 47\u00a0mm, la lunghezza dell'avambraccio tra 32 e 37\u00a0mm, la lunghezza della coda tra 32 e 40\u00a0mm, la lunghezza del piede tra 7 e 8\u00a0mm e la lunghezza delle orecchie tra 12 e 14\u00a0mm.\nAspetto.\nLa pelliccia \u00e8 lunga e densa. Le parti dorsali variano dal marrone al marrone chiaro, con la base dei peli scura e le punte giallo-rossastre, mentre le parti ventrali sono biancastre, con la linea di demarcazione sul collo netta. Il muso \u00e8 marrone scuro e stretto, con delle piccole protuberanze ghiandolari tra gli occhi e le narici. Le orecchie sono marroni scure, relativamente corte, strette ed appuntite, profondamente incavate sotto la punta. Il trago \u00e8 lungo, stretto, appuntito e leggermente curvato in avanti, con un piccolo lobo alla base esterna. Le ali sono attaccate posteriormente alla base delle dita dei piedi, i quali sono grandi, con le dita che occupano i due terzi della loro lunghezza. La coda \u00e8 lunga ed inclusa completamente nell'ampio uropatagio. La scatola cranica \u00e8 rotonda mentre il rostro \u00e8 sottile.\nBiologia.\nComportamento.\nIn estate si rifugia tra le fessure degli edifici, tra le rocce e all'interno di grotte e miniere abbandonate, mentre in inverno preferisce ambienti sotterranei. L'attivit\u00e0 predatoria inizia dopo il tramonto. Il volo \u00e8 rapido e manovrato. Probabilmente \u00e8 una specie non migratoria, sebbene popolazioni continuamente disturbate possano cambiare i ricoveri abituali.\nAlimentazione.\nSi nutre di insetti, particolarmente di lepidotteri.\nRiproduzione.\nLe femmine danno alla luce un piccolo all'anno.\nDistribuzione e habitat.\nQuesta specie \u00e8 diffusa nell'Asia centrale, dalla Turchia nord-orientale, attraverso il Turkestan e la parte settentrionale del Subcontinente indiano, fino alle province cinesi centrali del Gansu e Qinghai.\nVive in ambienti montani e aridi, inclusi vari tipi di foreste, boscaglie, praterie e deserti.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.nipalensis\" come specie a rischio minimo (LC)."}
{"id": "4407798", "revid": "709565", "url": "https://it.wikipedia.org/wiki?curid=4407798", "title": "Superman (vol. 2)", "text": "Superman (vol. 2), fu una serie a fumetti della DC Comics dedicata al personaggio omonimo pubblicata da gennaio 1987 ad aprile 2006 per 228 numeri. Nacque all'interno del progetto di rilancio della linea di fumetti della DC Comics avvenuto alla met\u00e0 degli anni ottanta con l'evento del ciclo di storie noto come \"Crisi sulle Terre infinite\". Questa serie fu lanciata dopo che John Byrne rinnov\u00f2 il personaggio di Superman nel 1986 con la serie limitata \"Man of Steel\" quando tutte le collane di Superman furono sospese durante la sua pubblicazione per poi riprendere alla sua conclusione (\"Action Comics\" mantenendo la numerazione progressiva, \"Superman\" (vol. 1) divenne \"Adventures of Superman\" che ne continu\u00f2 la numerazione) mentre una nuova testata omonima ricominci\u00f2 da capo come \"Superman\" (vol. 2) edita fino ad aprile 2006 quando la DC riprese a intitolare \"Adventures of Superman\" come \"Superman\" (vol. 1) e interrompendo definitivamente \"Superman\" (vol. 2).\nStoria editoriale.\nA causa del rinnovamento dell'Universo DC dopo la \"Crisi sulle Terre infinite\", la continuit\u00e0 precedente prima di quella serie (pre-\"Crisi\") fu annullata. Ai noti personaggi precedenti fu data la possibilit\u00e0 di essere reintrodotti in nuovi modi. La reintroduzione dei criminali tradizionali fu parte del primo anno della nuova serie di \"Superman\", presentando cos\u00ec le comparse post-\"Crisi\" di Metallo e Mister Mxyzptlk, nonch\u00e9 l'introduzione di Supergirl. Lo storico fidanzamento di Clark Kent e Lois Lane fu uno dei grandi eventi della serie. Lo scrittore/artista Dan Jurgens cre\u00f2 un eroe di supporto chiamato Agente Libert\u00e0 nel n. 60 (ottobre 1991). La serie partecip\u00f2 in storie crossover come \"Panic in the Sky\". La caratteristica del fumetto fu la storia \"La Morte di Superman\". Il numero attuale della morte fu pubblicato nel 75\u00b0 numero della serie e divenne un evento di cultura popolare e mediatica con una vendita di oltre 3 milioni di copie.\nMentre la serie principale aveva per protagonisti i personaggi pi\u00f9 noti dell'Universo DC, la serie si incroci\u00f2 con una variet\u00e0 di altre storie crossover diverse incluse \"Ora Zero\", \"The Final Night\" e \"Crisi infinita\". Superman ricevette un nuovo costume e nuovi super poteri nel n. 123 (maggio 1997).\nNel 1999, \"Superman\", insieme ad altre tre serie, fu rinnovato con Jeph Loeb al posto dello scrittore da lungo tempo Dan Jurgens. Durante il periodo di Loeb nella serie introdusse il pubblico ad Imperiex, un Bizzarro creato dal Joker nella storia \"Imperatore Joker\", ed aiut\u00f2 anche con una storia controversa in cui l'arci nemico di Superman, il super criminale Lex Luthor, divenne Presidente degli Stati Uniti. Il periodo di Loeb nella serie incluse l'evento crossover \"Our Worlds at War\", che vide la distruzione di Topeka in Kansas, seri danni alla casa natale di Clark Kent, Smallville, e l'indosso di Superman di un costume con colori pi\u00f9 sobri come segno di lutto per le pesanti perdite di vite durante gli eventi. Il periodo di lavoro di Loeb al fumetto termin\u00f2 con il n. 183 (agosto 2002).\nNel 2004-2005, l'artista Jim Lee, che concluse recentemente la storia ' con Loeb, forn\u00ec le illustrazioni per una storia di Superman dello scrittore Brian Azzarello. La storia ' dur\u00f2 12 numeri e fu raccolta in un'edizione in copertina rigida in versione Absolute Edition nel maggio 2009.\nCon la pubblicazione del n. 226 (maggio 2006), la serie fu cancellata come parte dell'evento \"Crisi infinita\". \"The Adventures of Superman\" fu riportata al titolo originale, \"Superman\", con il n. 650 il mese successivo.\nNel novembre 2011, un terzo volume di \"Superman\" fu lanciato con il n. 1 come parte del rinnovamento della compagnia tramite la nuova serie \"The New 52\".\nAlbi annuali.\nDal 1987 al 2000, furono pubblicati 12 numeri annuali della serie. Il primo \"annual\" vide una ri-narrazione post-Crisi della prima storia di Titano. Cominciando dal secondo \"annual\", le storie erano collegate in \"crossover\" o nei temi scelti quell'anno negli \"annual\" DC."}
{"id": "4407802", "revid": "287204", "url": "https://it.wikipedia.org/wiki?curid=4407802", "title": "Connecticut Sun 2012", "text": "La stagione 2012 delle Connecticut Sun fu la 14\u00aa nella WNBA per la franchigia.\nLe Connecticut Sun vinsero la \"Eastern Conference\" con un record di 25-9. Nei play-off vinsero la semifinale di conference con le New York Liberty (2-0), perdendo poi la finale di conference con le Indiana Fever (2-1)."}
{"id": "4407805", "revid": "119822505", "url": "https://it.wikipedia.org/wiki?curid=4407805", "title": "Apparecchio alla morte", "text": "Apparecchio alla morte \u00e8 un'opera ascetica e classica di spiritualit\u00e0 cristiana scritta da Sant' Alfonso Maria de' Liguori, dottore della Chiesa, nel 1758. Il libro pu\u00f2 essere considerato uno sviluppo delle Massime Eterne, scritto precedentemente dallo stesso autore.\nScopo e caratteristiche generali.\nIl testo consiste in 36 considerazioni, redatte nello stile scorrevole di \"Sant' Alfonso Maria de' Liguori\", per accompagnare la vita presente alla preparazione all'esito finale come l'autore stesso dice nel suo \"Scopo dell'opera\":\n\u00abIn tale prospettiva, ho provveduto di raccogliere da molti autori i sentimenti pi\u00f9 vivi che mi sono parsi a maggiormente adatti a scuotere l'animo. E nell'opera ne ho inseriti parecchi, affinch\u00e9 il lettore possa scegliere quelli che gli sono pi\u00f9 graditi e svilupparli poi a suo piacimento. Tutto a gloria di Dio\u00bb.\nL'autore sottolinea il tema centrale della predicazione dei quattro novissimi con la meta di istruire i fedeli all'abbandono del peccato e che \u00e8 necessario la pratica costante della preghiera come mezzo efficace per \u00abottenere la salvezza eterna\u00bb.\nCommenti e usi di vari personaggi dell\"'Apparecchio alla morte\".\nIl libro \u00e8 utile \u00aba tutti per meditare ed i sacerdoti per predicare\u00bb."}
{"id": "4407808", "revid": "287204", "url": "https://it.wikipedia.org/wiki?curid=4407808", "title": "Post Falls", "text": "Post Falls \u00e8 un comune degli Stati Uniti d'America nella contea di Kootenai nell'Idaho.\nLa popolazione era di 27.574 al censimento del 2010, contro i 17.247 del 2000, il che rende questa citt\u00e0 la decima pi\u00f9 grande dell'Idaho.\nStoria.\nPost Falls prende il nome da Federico Post, un immigrato Tedesco che costru\u00ec una segheria lungo il fiume Spokane nel 1871 su un terreno acquistato da Andrew Seltice, capo della trib\u00f9 Coeur d'Alene. L'acquisto del terreno \u00e8 conservato in un pittogramma su una rupe granitica a Rock Park."}
{"id": "4407827", "revid": "203575", "url": "https://it.wikipedia.org/wiki?curid=4407827", "title": "Nazionale di calcio dell'Italia B", "text": ""}
{"id": "4407829", "revid": "203575", "url": "https://it.wikipedia.org/wiki?curid=4407829", "title": "Nazionale di calcio dell'Inghilterra B", "text": ""}
{"id": "4407831", "revid": "203575", "url": "https://it.wikipedia.org/wiki?curid=4407831", "title": "Nazionale di calcio di San Marino B", "text": ""}
{"id": "4407835", "revid": "56201322", "url": "https://it.wikipedia.org/wiki?curid=4407835", "title": "Clerici Vagantes", "text": ""}
{"id": "4407836", "revid": "767487", "url": "https://it.wikipedia.org/wiki?curid=4407836", "title": "La mela d'oro", "text": "La mela d'oro (\"Zlat\u00e1 reneta\") \u00e8 un film del 1965 diretto da Otakar V\u00e1vra."}
{"id": "4407840", "revid": "121658", "url": "https://it.wikipedia.org/wiki?curid=4407840", "title": "Frank Simon", "text": ""}
{"id": "4407843", "revid": "287204", "url": "https://it.wikipedia.org/wiki?curid=4407843", "title": "William Worrall Mayo", "text": "Biografia.\nI primi anni e gli studi.\nNato nella cittadina inglese di Salford nei pressi di Manchester il 31 maggio 1819, fu il terzo figlio di James ed Anne Mayo. Il padre mor\u00ec quando William aveva sette anni e la madre, ormai vedova, fu in grado di dare al figlio una buona istruzione. Infatti in un periodo in cui pi\u00f9 della met\u00e0 del bambini inglesi non frequentavano la scuola, William studi\u00f2 il latino e il greco, prese lezioni private dal noto scienziato John Dalton, il quale gli trasmise il suo entusiasmo per la chimica che William non abbandon\u00f2 mai. Sotto il tutorato di Dalton, William intraprese i suoi studi di medicina che poi continu\u00f2 presso l'ospedale di Londra e Glasgow, ma in nessuna delle due citt\u00e0 rest\u00f2 tanto a lungo da concludere gli studi e ottenere cos\u00ec la laurea che gli permettesse di esercitare. William era un giovane molto curioso e voglioso di vedere il mondo per questo la chiamata dell'America gli parve un'avventura da non perdere unita alla possibilit\u00e0 di migliorare la propria vita. Cos\u00ec nel 1845, all'et\u00e0 di 26 anni, giunse al porto e si imbarc\u00f2, senza chiedere il consenso della madre e neppure dirle addio. Non era nei suoi desideri tenere la faccenda segreta n\u00e9 vi erano risentimenti tra lui e la madre, l'impetuosit\u00e0 faceva parte del suo essere indipendente. Giunto in America lavor\u00f2 per un primo momento come chimico presso l'ospedale di New York, ma insoddisfatto delle condizioni di lavoro abbandon\u00f2 e trascorse l'estate del 1849 lavorando per il Dr Deming. Si iscrisse ai corsi di medicina dell'Indiana Medical College, ottenendo la laurea il 14 febbraio 1850. L'Indiana Medical College aveva un'ottima reputazione e i suoi studenti erano richiesti dal Vermont e dal nord Carolina. Fu inoltre una delle prime facolt\u00e0 ad avere un microscopio, che cattur\u00f2 subito l'attenzione del giovane William. Trov\u00f2 un'occupazione a Lafayette, ma un anno dopo scomparve dal suo studio e si spos\u00f2 con Louise Abigail Wright a Galena. Era impetuoso ed indipendente come sempre. Il 1850 fu un anno caratterizzato da molte epidemie: colera, forme maligne di dissenteria e malaria principalmente. Il grande flagello dell'Indiana fu proprio la malaria a causa dell'umidit\u00e0 ed essendo l'agente patogeno sconosciuto si attribuiva la causa della malattia ad un vapore velenoso, sostanza maligna che viaggiava nell'aria soprattutto di notte. Le persone, nonostante la diffusione di tali malattie, cercavano comunque di curarsi tramite rimedi casalinghi e richiedevano l'ausilio del medico solo se strettamente necessario. Ci\u00f2 probabilmente era dovuto alla convinzione che persino il medico poteva contribuire poco. Quindi sebbene il lavoro del Dr. Mayo copriva un vasto territorio, era poco remunerativo. A coprire le entrate mancanti fu la moglie, la quale apri un negozio di modisteria che ebbe subito successo. Il Dr. Mayo tent\u00f2 di aumentare i suoi guadagni seguendo il Dr. Deming, nuovo professore di anatomia presso l'universit\u00e0 del Missouri, come suo assistente. Non rest\u00f2 l\u00ec a lungo e presto si mise in viaggio alla ricerca di un luogo in cui poter fare davvero il medico. \u201ca presto Louise\u201d disse alla moglie \u201ccavalcher\u00f2 fino a quando star\u00f2 meglio o morir\u00f2\".\nL'inizio della carriera politica.\nUn mese di viaggio condusse il Dr Mayo a Galena. I giornali esaltavano la bellezza dei suoi laghi e fiumi ricchi di pesce. Un posto senza disagi e malattie era proprio ci\u00f2 che cercava il Dr. Mayo. Torn\u00f2 nell'Indiana a prendere la figlia Gertrude e la moglie, che trasfer\u00ec il suo negozio a San Paolo. Giunti a San Paolo nel 1854 il lavoro della signora Mayo fior\u00ec subito differentemente da quello del marito. La citt\u00e0 infatti era piena di medici e non vi era abbastanza lavoro per tutti, cos\u00ec il Dr. Mayo si dedic\u00f2 alla sua curiosit\u00e0 nel visitare il nuovo territorio. Non restarono a San Paolo a lungo e presto si trasferirono a LeSueur, dove il Dr. Mayo torn\u00f2 ad esercitare la sua professione, nonostante l'ostilit\u00e0 di molti medici. Qui vi erano molte malattie legate all'alimentazione o al freddo, inoltre la sanit\u00e0 inadeguata, l'ignoranza e la superstizione contribuivano nel diffonderle. A questo si aggiungeva la dissenteria e le ondate di vaiolo. La mortalit\u00e0 infantile era elevatissima, tanto da essere considerata un'abitudine. Vi era quindi molto bisogno di medici, ma proprio come nell'Indiana chiedere l'aiuto del medico veniva rimandato quanto pi\u00f9 possibile. Il Dr. Mayo riceveva poche chiamate la settimana e si recava dai pazienti a piedi o in groppa al suo pony, se doveva attraversare il fiume utilizzava la canoa in quanto non c'erano ponti. Delle volte restava ad occuparsi del paziente per due o tre giorni. Nonostante tutto, il lavoro non retribuiva molto poich\u00e9 le persone erano molto povere e spesso indebitate. Se il dottore riceveva un dollaro come ricompensa o una porzione di bacon lo accettava come se lo ritenesse adeguato. Per implementare le sue entrate faceva anche altri lavori. Poco dopo si trasferirono in citt\u00e0, dove costruirono una casa con uno studio, qui nacque William James Mayo. Il Dr. Mayo rest\u00f2 in contatto con i vecchi pazienti e ne ebbe dei nuovi, anche se la prima richiesta d'aiuto che ottenne fu per un cavallo! Anche qui il dottore intraprese nuovi lavori tra cui il suo breve tentativo di essere giornalista per il giornale Le Sueur. Il 1861 fu l'anno delle pressioni politiche in quanto si fece pi\u00f9 accesa la disputa tra repubblicani e democratici. Scrivendo su un giornale democratico il Dr. Mayo presto dovette fare una dichiarazione riguardante le sue idee politiche: egli non era a favore della schiavit\u00f9, favoriva la pace ad ogni costo e sperava che il presidente Lincoln non avrebbe tolto n\u00e9 \"gli astratti diritti dei neri n\u00e9 i reali diritti degli schiavisti\". Il tono di voce fece intendere che fosse repubblicano e nell'arco di un anno lavor\u00f2 attivamente tra i repubblicani e nel 1862 fu eletto leader del partito per l'anno successivo. Ecco che inizia la sua carriera politica. In pochi anni il Dr. Mayo divenne uno degli uomini pi\u00f9 noti, il suo lavoro copriva ben tre paesi e spesso era richiesto anche da molto lontano. Tutti lo conoscevano come Dr. Mayo, senza iniziali, residenza o altro e cos\u00ec veniva citato sui giornali in quanto ci si aspettava che il lettore lo conoscesse. Con lo scoppio della guerra il dottore fu nominato esaminatore di Le Sueur, ma l'incarico fu presto dimenticato quando New Ulm fu attaccata e lui ed altri cittadini andarono in aiuto della citt\u00e0. Qui trovarono diversi feriti e morti, organizzarono piccoli centri ospedalieri e posero guardie intorno alla citt\u00e0. Furono attaccati dagli Indiani, ma appiccato il fuoco in un edificio riuscirono a tenerli lontani. Evacuata la citt\u00e0 e presosi cura dei malati e dei feriti il Dr. Mayo torn\u00f2 a casa.\nRochester.\nCon l'Atto di Arruolamento i governi federali si presero la responsabilit\u00e0 di gestire gli arruolamenti che si tenevano nei distretti, i quali prevedevano la presenza di un commissario di arruolamento e di un chirurgo esaminatore. Ad Aprile il Dr. Mayo fu nominato chirurgo esaminatore per il primo distretto del Minnesota, cos\u00ec si rec\u00f2 a Rochester per adempiere al suo lavoro. Per pi\u00f9 di un anno e mezzo l'ufficio arruolamenti fu talmente pieno da rendere il dottore occupatissimo. Non era affatto un lavoro semplice: se si visitavano troppo volontari si poteva incorrere in un rimprovero ufficiale, se si mandava alla marina un uomo non adatto si riceveva una multa. Inoltre il chirurgo doveva essere abile nel capire chi cercava di ingannarlo. Infatti gli imbrogli erano tanto frequenti che Washington invi\u00f2 ai chirurghi circolari descrivendo elaborati metodi per smascherare i bugiardi. Il Dr. Mayo era allo stesso tempo l'uomo pi\u00f9 benedetto e maledetto del Sud Minnesota. Nel 1864 le domande di arruolamento aumentarono a tal punto che gli esaminatori facevano circa una visita al minuto. Un agricoltore di Ottawa si accorse che alcuni medici prendevano contributi maggiori dei cinque dollari imposti dalla legge e li denunci\u00f2. Il Dr. Mayo fu difeso in quanto si sosteneva che le sue visite erano accurate ed imparziali, ma i sospetti aumentarono quando si seppe che egli faceva visite private fuori orario prendendo cinque dollari come retribuzione. Il dottore spieg\u00f2 che egli in effetti faceva visite di sera ad uomini che non volevano aspettare giorni in fila, se risultavano idonei alla'arruolamento tornavano per essere visitati in presenza del commissario, in caso contrario non tornavano. Sebbene tutto fu svolto legalmente, la faccenda non convinse il colonnello Averill, che sospese il Dr. Mayo, sostituito dal Dr. Cross. Poco dopo si cap\u00ec che si poteva affermare solamente che il Dr. Mayo fu poco attento e non ci furono opposizioni al suo ritorno. Si trasfer\u00ec con la famiglia a Rochester e nel salotto della nuova abitazione nacque Charles Horace Mayo, un secolo dopo proprio l\u00ec sarebbe sorto l'atrio della Mayo Clinic. Durante lo sviluppo della citt\u00e0 di Rochester il Dr. Mayo contribu\u00ec progettando una biblioteca e una scuola, organizzando conferenze annuali che portavano in citt\u00e0 celebrit\u00e0 come Wendell Phillips, Horace Greeley e Anne E. Dickinson. Sfortunatamente il dottore non fu in grado di fare tutto ci\u00f2 senza suscitare inimicizie, infatti quando i repubblicani lo scelsero per le elezioni successive, la fazione guidata da John Edgar, zelante uomo di chiesa, lo etichett\u00f2 come amico del demone rum. Il Dr. Mayo era un ardente sostenitore di Darwin, Thomas Huxley e Herbert Spencer. Aggiunse subito i loro libri alla sua biblioteca personale. Nonostante non fosse credente, egli nutriva un sincero rispetto nei confronti degli uomini di vera fede, era infatti amico di cattolici, protestanti e sacerdoti. Egli tentava sempre di spronare le persone nel compiere progressi. Nel 1882 fu eletto sindaco, ma il dottore non possedeva qualit\u00e0 adatte a tale carica come la pazienza e il compromesso, egli era pi\u00f9 propenso a comandare che a persuadere. Non fu rieletto. Nel 1885 fu eletto assessore e per quattro anni cerc\u00f2 di migliorare la citt\u00e0 con impianti idraulici, elettrici e un sistema fognario. Nel 1890 divenne senatore. La sua carriera politica fin\u00ec all'et\u00e0 di 74 anni quando si ritir\u00f2 dal senato, ma per molto tempo fu consigliere dei democratici. Il dr. Mayo fu sempre capace di affiancare la politica con suoi doveri medici, senza trascurare nessuna delle due. I progressi in un ambito influenzavano quelli nell'altro. Quando inizi\u00f2 ad esercitare a Rochester il dottore non riscontr\u00f2 particolari problemi, vi erano abbastanza pazienti per tutti i medici presenti. Rochester era gi\u00e0 allora la capitale medica del paese. Ospitava gi\u00e0 una clinica, fondata dai due fratelli, Edwin ed Elisha Cross. Il dr. Edwin era un ottimo medico con molta esperienza, era un uomo di grande statura, con capelli castano scuro, grosso e rude. I pazienti, specialmente le donne lo temevano. Il dr. Elisha, sebbene avesse proporzioni paragonabili a quelle del fratello, era pi\u00f9 amabile e meno aggressivo. Il dr. Mayo andava molto d'accordo col gentile dr. Elisha, ma proprio non tollerava il dr. Edwin e il sentimento era reciproco. I due avevano idee opposte su qualunque argomento civile o politico. Per un uomo come il dr Edwin Cross il dr. Mayo era un idealista, facilmente ingannabile, che annoiava con le sue idee radicali. D'altro canto il dr. Mayo riteneva il dr. Edwin pi\u00f9 interessato al denaro che alle persone. Sebbene cortese e gentile il dr. Mayo non era un uomo che ispirava familiarit\u00e0. Alcuni lo chiamavano Mayo, pochi William, ma nessuno Will, neppure la moglie. Un segno evidente della sua inibizione era il suo codice professionale, esteso anche all'abbigliamento. Raramente appariva in pubblico se non con pantaloni classici, doppiopetto e cappello. Sembrava sempre dirigersi da qualche parte con molta fretta, cosa che divenne ben nota agli abitanti di Rochester. Amava i cavalli veloci e sceglieva sempre i pi\u00f9 indomabili, ma non sempre riusciva a controllarli. Non gli mancava la grinta. Un giorno not\u00f2 una piaga sul suo labbro, decise dopo averla osservata che era cancerogena e doveva essere asportata. Bevuto del whisky si oper\u00f2 davanti allo specchio. Ad assisterlo c'era il piccolo Charlie. Ugualmente decisivo era nei confronti dei pazienti. Quando not\u00f2 che il piccolo George Grender non parlava, lo fece sedere sulle sue gambe e gli taglio la membrana sotto la lingua. Da allora George pot\u00e9 parlare e successivamente divenne il legale dei fratelli Mayo. Il dr. Mayo era sicuramente un uomo favorevole al progresso, utilizzava il termometro clinico e lo Stetofonendoscopio, unico strumento di precisione in quegli anni, analizzava le urine testandole per lo zucchero e l'albumina con reagenti che portava sempre con s\u00e9, aveva un laboratorio in un angolo del suo ufficio. Partecip\u00f2 agli incontri della Minnesota Medical Society e per dieci anni fu tra i suoi principali membri. Grazie ad essa conobbe il dr. Franklin R. Staples, il dr. Charles N. Hewitt e il dr. Alexander J. Stone.\nPioniere nella chirurgia.\nIl dr. Mayo si era sempre mostrato interessato alla chirurgia, ma fino ad ora non aveva fatto nessun intervento degno di nota. La chirurgia a quel tempo si limitava principalmente alle amputazioni e alla parte esterna del corpo. Con l'introduzione di nuovi macchinari la chirurgia si svilupp\u00f2 molto rapidamente, soprattutto in ambito ginecologico. Molte donne ad esempio erano costrette a letto a causa dello spostamento dell'utero, che il medico cercava di riposizionare spingendo l'organo nella sua posizione originaria e mantenendolo fermo con garze o inserendo un supporto meccanico chiamato Pessario all'interno della cavit\u00e0 vaginale. Tale pratica raramente si dimostrava efficace e risolutiva e il numero delle donne malate aumentava sempre pi\u00f9. Il dr. Mayo cap\u00ec che avrebbe potuto far molto meglio il suo lavoro se avesse saputo come, per questo si rec\u00f2 a New York nel 1869 per studiare chirurgia generale e ginecologia. Qui vide i fratelli Atlee eseguire un'ovariectomia. La prima rimozione di un tumore ovarico fu eseguita da Ephraim McDowell, ma non fu pi\u00f9 praticata a causa dell'alto indice di mortalit\u00e0. I fratelli Atlee ripresero questa procedura migliorandola portando la mortalit\u00e0 al 30%. Nonostante i loro successi molti medici consideravano ancora tale procedura una follia. Nonostante il dr. Mayo avesse appreso come effettuare un'ovariectomia fu restio ad eseguirla fino al 1871. Nel 1872 fu eletto terzo presidente della State Medical Society e molti gli suggerirono di lasciare Rochester per sviluppare meglio le sue capacit\u00e0 chirurgiche, ma ad eccezione di un breve soggiorno a San Paolo, il dottore non lasci\u00f2 pi\u00f9 la citt\u00e0. Inizi\u00f2 ad essere sempre pi\u00f9 occupato e sebbene inizialmente tutti gli interventi consistevano in amputazioni, col tempo si diffuse il principio di James Syme di Edimburgo secondo cui era meglio un arto non funzionante piuttosto che uno mancante. Il dr Mayo adott\u00f2 questo principio e cerc\u00f2 col tempo di rimuovere solo la parte malata o morta e non l'intero arto. Tale pratica lo costrinse in dibattiti con i collegi riguardo alla necessit\u00e0 o meno dell'amputazione su un paziente. La sua era una chirurgia casalinga, con tutte le implicazioni che indica tale termine. La sala operatoria, allora definita teatro, era generalmente la casa del paziente, il tavolo operatorio un semplice tavolo da cucina o travi poggiate su due cavalletti o un divano e gli strumenti utilizzati non erano sterili sebbene puliti. Come molti medici il dr. Mayo si aspettava infezioni a seguito di un'operazione e si congratulava con s\u00e9 stesso quando la ferita guariva quasi completamente senza complicazioni. Ben presto divenne noto per le sue abilit\u00e0 chirurgiche. Sviluppo un interesse particolare per il giovane Henry Wellcome, a cui diede lezioni di chimica. Oggi la Burroughs e Wellcome \u00e8 una delle pi\u00f9 famose industrie farmaceutiche.\nGLi ultimi anni.\nNel 1889 fond\u00f2 il Saint Marys Hospital, che in seguito fu gestito e ampliato dai figli. Dedic\u00f2 gli ultimi anni della sua vita principalmente alla politica. Fece un viaggio in Oriente di cinque mesi, visitando la Cina ed il Giappone, era il regalo per il suo ottantottesimo compleanno. Nonostante tutto continu\u00f2 a fare ricerche in ambito medico. Durante un esperimento si fer\u00ec gravemente la mano e l'avambraccio. Furono necessari tre interventi, ma alla fine si dovette amputare. Soffr\u00ec per diversi anni e la sua salute peggior\u00f2. Mori il 6 marzo 1911, poco prima del suo novantaduesimo compleanno. Il funerale fu celebrato il giorno successivo, un elogio senza musica proprio come aveva richiesto il dr. Mayo. Si disse di lui che fu un uomo vigile, molto abile e degno della gloria che i figli aggiunsero al suo nome. Fu eretta una statua di bronzo a suo nome."}
{"id": "4407844", "revid": "767487", "url": "https://it.wikipedia.org/wiki?curid=4407844", "title": "I Was Happy Here", "text": "I Was Happy Here \u00e8 un film del 1966 diretto da Desmond Davis."}
{"id": "4407848", "revid": "474175", "url": "https://it.wikipedia.org/wiki?curid=4407848", "title": "Bernardo de Irigoyen (Misiones)", "text": "Bernardo de Irigoyen \u00e8 una citt\u00e0 dell'Argentina, capoluogo del dipartimento di General Manuel Belgrano nella provincia di Misiones. \u00c8 un importante valico frontaliero con il Brasile.\nGeografia.\nBernardo de Irigoyen \u00e8 la cittadina pi\u00f9 orientale dell'Argentina e sorge lungo la frontiera con il Brasile. Sul lato opposto del confine sorgono le localit\u00e0 di Dion\u00edsio Cerqueira, nello stato di Santa Catarina, e Barrac\u00e3o, nello stato di Paran\u00e1.\nToponimia.\nLa cittadina prende il nome dall'omonimo diplomatico e politico radicale argentino. \nInfrastrutture e trasporti.\nBernardo de Irigoyen \u00e8 il punto finale della strada nazionale 14, una delle due principali arterie di comunicazione della regione della Mesopotamia argentina."}
{"id": "4407850", "revid": "767487", "url": "https://it.wikipedia.org/wiki?curid=4407850", "title": "Ondata di calore", "text": "Ondata di calore \u00e8 un film del 1970 diretto da Nelo Risi.\nTrama.\nJoyce \u00e8 una giovane donna americana, moglie di un ingegnere tedesco, Alexander Grass, che da anni lavora alla ricostruzione di Agadir, la citt\u00e0 del Marocco distrutta dal terremoto del 1961. La sua vita solitaria in casa non sembra essere molto felice: l'atteggiamento paternalistico del marito, le di lui tendenze anormali, come ad esempio il comunicare attraverso nastri registrati hanno fatto di lei, incapace di reagire, una donna frustrata. Un giorno, oppressa dal caldo afoso portato da una violenta tempesta di sabbia, decide di uscire tentando prima di parlare con il dottor Volterra, amico di famiglia, e poi di prendere un aereo per fuggire.\nLa donna \u00e8 anche ossessionata dalle improvvise apparizioni di Al\u00ec, il giovane amico del marito, che compare in tutti i luoghi che frequenta. Rientrata a casa di buon umore vede dalla finestra una coppia di vicini nuda, e cos\u00ec stuzzicata da questa visione fa entrare in casa Al\u00ec, tentando un approccio con lui senza successo. Vedendosi rifiutata lo caccia, e al limite della disperazione tenta di uccidersi avvelenandosi con il gas: il dottor Volterra giunge appena in tempo per salvarla.\nRicoverata in clinica per trovare un poco di pace, viene di nuovo assalita dai suoi incubi e dalle sue angosce. Mentre guarda alla TV uno spettacolo di danze africane, il ritmo ossessivo la inebria inducendola a masturbarsi, ma ha una violenta crisi di nervi. Fuggita con la macchina del dottore si precipita a casa: qui trova la polizia che ha scoperto il cadavere del marito che lei stessa aveva ucciso il giorno prima. Volterra, giunto poco dopo, la accompagna fuori tra le grida della gente e i flash dei fotografi."}
{"id": "4407853", "revid": "767487", "url": "https://it.wikipedia.org/wiki?curid=4407853", "title": "La colonna infame", "text": "La colonna infame \u00e8 un film del 1973 diretto da Nelo Risi, basato sul saggio \"Storia della colonna infame\" di Alessandro Manzoni. La sceneggiatura \u00e8 stata pubblicata dalla Cappelli di Bologna con introduzione di Leonardo Sciascia nel 1973.\nTrama.\n1630: Guglielmo Piazza e Giacomo Mora sono due artigiani di Milano, che \u00e8 devastata dalla peste. Un giorno una donna accusa Piazza di essere un untore, i colpevoli, secondo il popolo, del dilagare del morbo.\nImmediatamente la Chiesa e L'Inquisizione trovano nei due artigiani il capro espiatorio per la rivolta popolare in atto, e viene indotto un processo con tortura, malgrado le proteste del Cardinale Borromeo.\nPiazza e Mora non resistono alla tortura e confessano la colpa non commessa di aver sparso la peste e sono uccisi con la ruota. Nella piazza dell'esecuzione viene eretta una colonna \"infame\" di monito per le masse."}
{"id": "4407854", "revid": "1305772", "url": "https://it.wikipedia.org/wiki?curid=4407854", "title": "Bernardo de Irigoyen (disambigua)", "text": ""}
{"id": "4407855", "revid": "128245", "url": "https://it.wikipedia.org/wiki?curid=4407855", "title": "Kingdom Builder", "text": "\\Kingdom Builder (letteralmente \"costruttore del regno\") \u00e8 un gioco da tavolo in stile tedesco progettato da Donald X. Vaccarino e pubblicato nel 2011 dalla Queen Games con illustrazioni di Oliver Schlemmer in tedesco, inglese e in versione internazionale (inglese, francese, spagnolo, tedesco). Un'edizione finnico-svedese \u00e8 stata pubblicata nel 2011 dalla lautapelit.fi.\nIl gioco ha vinto lo Spiel des Jahres 2012.\nRegolamento.\nDescrizione.\n\"Kingdom Builder\" \u00e8 un gioco di sviluppo, come \"Coloni di Catan\" in cui ogni giocatore crea un regno piazzando le abitazioni dei colonizzatori in varie posizioni. Il vincitore \u00e8 il giocatore con pi\u00f9 oro al termine del gioco. Comunque l'oro viene assegnato solo al termine della partita secondo le tre carte \"Kingdom Builder\" pescate casualmente all'inizio del gioco tra le dieci possibili. Per esempio una carta \"Kindom Builder\" pu\u00f2 assegnare oro per ogni insediamento vicino alle montagne, mentre un'altra assegna oro per gli insediamenti di dimensioni maggiori.\nComponenti.\nOtto sezioni di mappa su cui \u00e8 sovrimpressa una griglia esagonale. Ci sono nove tipi di terreno, su cinque di essi sono edificabili (canyon, deserto, campo di fiori, foresta, prato) e quattro non lo sono (castello, \"locazione\", montagna, acqua).\nPreparazione.\nSi scelgono casualmente 4 sezioni di mappa che formano il tavoliere, quindi su ogni esagono \"locazione\" si piazzano due tessere locazione. Il mazzo di carte terreno viene mescolato e piazzato a faccia in gi\u00f9. Si pescano e si mostrano tre carte Kingdom Builder. Ogni giocatore riceve i 40 insediamenti del suo colore e pesca una carta terreno dal mazzo.\nSequenza di gioco.\nA partire dal primo giocatore e procedendo in senso orario i giocatori giocano il proprio turno. Nel suo turno un giocatore esegue:\nCollezionare tessere posizione: ogni volta che un giocatore costruisce un insediamento adiacente a un esagono locazione pesca immediatamente una tessera posizione se una \u00e8 ancora disponibile in quel sito ed \u00e8 la prima che pesca da quello specifico sito. Il giocatore deve scartare quella tessera se sposta l'insediamento in una posizione non pi\u00f9 adiacente a quell'esagono.\nAl termine del suo turno il giocatore scarta la sua carta terreno e pesca una carta per rimpiazzarla.\nIl gioco termina alla fine del ciclo nel quale almeno un giocatore ha piazzato il suo ultimo insediamento. Quindi ogni giocatore totalizza il suo oro secondo quanto indicato dalla carte Kingdom Builder pescate a inizio partita. Vince il giocatore con pi\u00f9 oro.\nPiazzamento degli insediamenti.\nNel piazzare gli insediamenti si devono rispettare le seguenti regole"}
{"id": "4407856", "revid": "400518", "url": "https://it.wikipedia.org/wiki?curid=4407856", "title": "Arcangelo Raguel", "text": ""}
{"id": "4407873", "revid": "684805", "url": "https://it.wikipedia.org/wiki?curid=4407873", "title": "Allenamento coi pesi", "text": ""}
{"id": "4407877", "revid": "400518", "url": "https://it.wikipedia.org/wiki?curid=4407877", "title": "Pentelico", "text": ""}
{"id": "4407879", "revid": "767487", "url": "https://it.wikipedia.org/wiki?curid=4407879", "title": "Taxi para tres", "text": "Taxi para tres \u00e8 un film del 2001 diretto da Orlando L\u00fcbbert."}
{"id": "4407880", "revid": "46931", "url": "https://it.wikipedia.org/wiki?curid=4407880", "title": "Un autre homme, une autre chance", "text": ""}
{"id": "4407882", "revid": "21664", "url": "https://it.wikipedia.org/wiki?curid=4407882", "title": "Annet", "text": "Annet (cornico Anet, \"gabbiano tridattilo\") \u00e8 la seconda per estensione delle circa cinquanta isole disabitate dell'arcipelago delle Isole Scilly, 1\u00a0km a ovest di St Agnes; l'isola ha una lunghezza di 1\u00a0km e una superficie di circa 22 ettari. L'isola, di aspetto pianeggiante, \u00e8 quasi divisa un due da uno stretto istmo di terra in localit\u00e0 West Porth, che, in alcune occasioni, viene coperto dalle onde. All'estremit\u00e0 settentrionale dell'isola si trovano le due formazioni granitiche di Annet Head e Carn Irish e tre formazioni pi\u00f9 piccole note come The Haycocks. Gli affioramenti rocciosi sul versante meridionale dell'isola, come South Carn, sono pi\u00f9 piccoli. Annet \u00e8 un santuario degli uccelli e il principale sito di nidificazione delle Isole Scilly. L'isola \u00e8 interdetta ai visitatori dal 15 aprile al 20 agosto di ogni anno per limitare le fonti di disturbo per gli uccelli marini nidificatori, in virt\u00f9 dei quali l'isola \u00e8 stata designata \"Sito di Speciale Interesse Scientifico\" (SSSI). Annet fa inoltre parte dell'\"Area di Eccezionale Bellezza Naturale\" delle Isole Scilly, della \"Isles of Scilly Heritage Coast\" e della \"Isles of Scilly Important Plant Area\" L'isola \u00e8 gestita dall'\"Isles of Scilly Wildlife Trust\", che la riceve in locazione dal Ducato di Cornovaglia.\nStoria.\nLe tracce di insediamenti umani su Annet sono scarse, se si escludono le fondamenta di una capanna preistorica a pianta circolare, un frammentario sistema di campi coltivati e diverse collinette artificiali di patelle. Sono state rinvenute ossa di bestiame e di pecore, il che indica che questi animali sono stati mangiati sull'isola e che probabilmente vi pascolavano. \u00c8 stata avanzata la proposta di designare l'intera isola di Annet come Monumento Antico di importanza nazionale. Il nome dell'isola compare per la prima volta nel 1302 con la grafia \"Anet\"; si riscontrano anche le grafie \"Anete\" (1305), \"Anet\" (1339), \"Agnet\" (1570) e \"Agnet iland\" o \"Annett\" (1650).\nNel XIX sec. Annet fu \u2033\"utilizzata come pascolo dagli abitanti di altre isole\"\u2033, per quanto, data la presenza di un'unica fonte di acqua dolce, il numero di animali al pascolo non pu\u00f2 essere stato elevato.\nLa \"SS Castleford\" urt\u00f2 gli scogli di Crebawethan nel giugno del 1877: una parte del carico, costituito da un numero di capi di bestiame compreso tra 250 e 450, raggiunse l'isola e vi rimase per una decina di giorni. Gurney (1889) scrisse che \u2033\"\u2026 gli animali calpestavano qualsiasi cosa e avrebbero causato un notevole danno al culmine della stagione nidificatoria delle berte e dei petrelli\"\u2033. Sembra improbabile che molti animali possano essere rimasti sull'isola per dieci giorni, vista la scarsit\u00e0 di acqua dolce. Il bestiame fu trascinato a riva sulle coste della Cornovaglia fino a Mount's Bay e a St Ives. Un'altra nave naufragata nella stessa zona, la \"Thomas W Lawson\", disperse il suo carico di petrolio il 14 dicembre 1907, provocando la morte di numerosi uccelli. Nel 1971 Rex Cowan ritrov\u00f2 il relitto della \"VOC Hollandia\": al suo interno venne rinvenuta una grande quantit\u00e0 di monete oltre a cannoni di bronzo e mortai. La nave urt\u00f2 Gunner Rock il 13 giugno 1743, provocando la morte di 276 persone.\nStoria naturale.\nDal punto di vista geologico, Annet \u00e8 costituita da granito ercinico ricoperto da depositi di terrazze costiere. All'estremit\u00e0 meridionale si trova uno \"spesso letto di terra, parzialmente sabbioso\". L'isola si presenta piatta, con un'elevazione massima di 18 metri, e le coste sono costituite da spiagge di sassi accumulati dalle tempeste. L'effetto congiunto dell'esposizione ai venti, della nebbia salina e dell'assenza di rilievi limita la biodiversit\u00e0 a sole 53 specie di piante vascolari censite. L'area settentrionale \u00e8 dominata da un manto denso e ben sviluppato di armeria marittima (\"Armeria maritima\"), mentre nell'area settentrionale predominano dense popolazioni di felci aquiline (\"Pteridium aquilinum\"), rovi comuni (\"Rubus fruticosus\") e \"bluebell\" (\"Hyacinthoides non-scripta\"), con alcuni carici (\"Carex arenaria\") e bambagione (\"Holcus lanatus\"). All'interno di alcune spiagge di sassi si sono sviluppati boschetti di malvone maggiore (\"Lavatera arborea\"). Sull'isola crescevano anche alcune sparse colonie di rumice delle rocce (\"Rumex rupestris\"), finch\u00e9 nel 1982 una tempesta ha spazzato via alcune delle spiagge di sassi; rimane un'unica colonia in un angolo di spiaggia relativamente protetta nella zona meridionale dell'isola, nei pressi di una fonte di acqua dolce. Annet rappresenta la \u2033roccaforte britannica\u2033 per il lichene \"Roccella fuciformis\".\nLa seguente descrizione dell'isola, pubblicata nel 1964 e offerta da Hilda Quick, residente su St Agnes, \u00e8 ancora oggi pertinente:\n\u2033\"Molti rimangono delusi per il fatto di non poter visitare il famoso santuario degli uccelli, ma, in effetti, non c'\u00e8 molto da vedere oggigiorno. Cadaveri di berte sparsi qua e l\u00e0 (vittime dei gabbiani), parecchie grandi colonie di gabbiani, alcune beccacce di mare, pispole delle rocce e scriccioli. Camminare sull'isola \u00e8 terribile, dato che si deve passare sopra pietre instabili nascoste dall'erba alta, alcuni roveti e felci, e goffi, grossi ammassi di brughiera. Il motivo per cui Annet \u00e8 famosa sono le sue colonie di berte minori atlantiche e di petrelli; ma, dal momento che nidificano sotto terra, e vanno e vengono solo col favore dell'oscurit\u00e0, durante il giorno non c'\u00e8 nulla da vedere che li riguardi. Se si deve campeggiare di notte, non curandosi del freddo pungente, si deve prima ottenere un permesso speciale. Le pulcinelle di mare, che erano solite nidificare qui in tali quantit\u00e0, che i loro corpi erano utilizzati per pagare l'affitto, ora sono poche e si possono osservare meglio da una barca quando nuotano sull'acqua\"\u2033.\nFauna.\nAnnet \u00e8 considerata una colonia di uccelli marini di eccezionale importanza. Vi nidificano dodici specie, due delle quali, l'uccello delle tempeste europeo (\"Hydrobates pelagicus\") e lo zafferano (\"Larus fuscus\") hanno popolazioni di rilevanza nazionale nell'ambito del Regno Unito. L'uccello delle tempeste di riproduce tra le pietre delle spiagge meno soggette all'azione delle maree. Si riproduce su Annet anche la maggiore popolazione di berte minori atlantiche delle Isole Scilly, mentre le altre specie che vi si riproducono annualmente sono la pulcinella di mare (\"Fratercula arctica\"), il mugnaiaccio (\"Larus marinus\"), la gazza marina (\"Alca torda\"), il gabbiano tridattilo (\"Rissa tridactyla\"), il fulmaro (\"Fulmarus glacialis\"), il gabbiano reale nordico (\"Larus argentatus\") e il marangone dal ciuffo (\"Phalacrocorax aristotelis\"). La sterna comune (\"Sterna hirundo\") nidifica sull'isola la maggior parte degli anni, cos\u00ec come il cormorano (\"Phalacrocorax carbo\") e, molto pi\u00f9 di rado, la sterna artica (\"Sterna paradisaea\").\nUccelli nidificatori.\nAnnet \u00e8 stata a lungo famosa per essere l'isola preferita dagli uccelli nidificatori; Jessie Mothersole, a seguito di una visita nel 1910, la descrisse in questi termini:\n\u2033\"Annet \u00e8 conosciuta con il nome di \"Isola degli Uccelli\", per via dell'immensa quantit\u00e0 che vi nidifica. All'inizio dell'estate il mare attorno all'isola si presenta nero per le pulcinelle di mare e le gazze marine, i cui petti bianchi si notano appena quando sono sedute sulla superficie dell'acqua; e l'aria \u00e8 ugualmente scurita da nuvole di gabbiani e piena delle loro grida incessanti. Le pulcinelle di mare (dette anche pappagalli di mare) si sono riprodotte sull'isola da tempo immemorabile\"\u2033.\nIl numero degli uccelli nidificatori si \u00e8 ridotto nel corso degli anni e negli ultimi 150 anni sono state segnalate delle minacce per la loro popolazione.\nJ. H. Gurney visit\u00f2 l'isola nel maggio del 1887 \u00e8 stim\u00f2 la popolazione in 200 coppie. Rifer\u00ec: \u2033\"Pochi giorni prima della nostra visita, su Annet c'\u00e8 stata una terribile ruberia di berte o delle loro uova, o di entrambe, e l'estremit\u00e0 meridionale dell'isola si presentava scavata in tutte le direzioni. Malgrado ci\u00f2, non abbiamo avuto difficolt\u00e0 a trovare gli oggetti della nostra ricerca; infatti il terreno era talmente bucherellato, che in alcuni punti \u00e8 impossibile evitare di inciampare nei loro domicili e di irrompervi dentro.\"\u2033 La ruberia citata da Gurney fu condotta da abitanti di Tresco, che per questo furono portati in giudizio di fronte al Lord Proprietor, Dorrien\u2013Smith; Gurney non d\u00e0 informazioni sulla loro condanna, se ce ne fu una. Egli segnala anche che Annet era l'unica isola senza topi. Poche settimane dopo, il bestiame imbarcato sulla SS Castleford approd\u00f2 sull'isola dopo che la nave ebbe urtato i vicini scogli di Crebawethan: si dice che gli animali abbiano \"calpestato qualunque cosa, rotto tutti i nidi delle berte, probabilmente uccidendo molti uccelli, e mandato tutto in rovina\". Un altro naufragio, quello della \"Thomas W Lawson\" del 14 dicembre 1907, provoc\u00f2 lo spandimento del carico di petrolio e molti dei conigli e degli uccelli di Annet \u2033\"furono visti giacere sulla spiaggia\"\u2033. Ancora diciotto mesi pi\u00f9 tardi, era ancora possibile sentire l'odore del petrolio sulla vicina St Agnes.\nAll'epoca della visita di Jessie Mothersoles nel 1910, ai visitatori era concessa una permanenza sull'isola di una sola ora ed era vietato sparare e raccogliere uova. Nonostante ci\u00f2, Annet compariva ai primi posti nella lista dei posti da visitare per la raccolta delle uova. Esaminando la collezione di uova del Museo di Storia Naturale di Londra, si riscontrano 45 uova prelevate su Annet tra il 1880 e il 1936 da 14 persone singole e da un gruppo del Holloway College; senza dubbio molte altre uova si trovano in collezioni private. I nomi riportati sui cartigli informativi comprendono famosi esperti naturalisti, come Charles Rothschild e Frederick William Frohawk. Una prova di quanto all'epoca la raccolta di uova fosse comune e accettabile \u00e8 l'emissione, da parte del funzionario A.A. Dorrien\u2013Smith di Tresco, di permessi giornalieri per la visita delle isole disabitate. Il cartiglio informativo relativo a tre uova conservate nel Museo di Storia Naturale di Londra comprende un permesso di sbarco su Annet del 24 maggio 1931 e consentiva ai fratelli Souter di sbarcare su qualsiasi isola, a eccezione dei siti di nidificazione delle sterne, per un'ora.\nUccello delle tempeste europeo\nGli unici luoghi di riproduzione dell'uccello delle tempeste europeo in Inghilterra si trovano sulle Isole Scilly, con undici colonie e una stima di 1475 siti occupati (ossia coppie nidificanti). Annet vanta la maggior quantit\u00e0 di siti occupati: 938 in base al Censimento degli Uccelli Marini del 2000, diminuiti a 788 durante un successivo censimento nel 2006.\nAltre specie\nIl pi\u00f9 recente censimento degli uccelli marini sulle Isole Scilly \u00e8 stato il Seabird 2000: su Annet furono trovati 209 nidi occupati da cormorani, su un totale di 1109 nell'intero arcipelago. Sulle Scilly, questi uccelli si riproducono quasi esclusivamente sulle spiagge rocciose o negli anfratti delle basse scogliere. Le tane occupate dalla berta minore atlantica sono state stimate in 123 su un totale di 201 nell'intero arcipelago\u00a0\u2013 con un calo del 74% rispetto a un precedente censimento nel 1974.\nMammiferi.\nL'istituzione Natural England (in precedenza English Nature) ha avviato un programma di derattizzazione negli anni novanta; il posizionamento delle esche \u00e8 attualmente effettuato dal Wildlife Trust. I ratti delle chiaviche (\"Rattus norvegicus\") sono stati debellati da Annet e uno studio di fattibilit\u00e0 ha dimostrato che la rimozione dei ratti da St Agnes e Gugh avvantaggerebbe anche Annet, in quanto eliminerebbe quella che \u00e8 verosimilmente la principale fonte di invasione. Sull'isola \u00e8 stata segnalata la presenza della crocidura minore (\"Crocidura suaveolens\") e del coniglio selvatico europeo (\"Oryctolagus cuniculus\").\nGli escrementi di un gabbiano, rinvenuti nel 2002, contenevano il cranio di un piccolo mammifero che, una volta esaminato, si rivel\u00f2 essere una arvicola acquatica europea (\"Arvicola amphibius\"), specie la cui presenza non \u00e8 mai stata segnalata sulle Isole Scilly. L'arvicola \u00e8 estinta anche nel pi\u00f9 plausibile sito di provenienza sulla terraferma, la Cornovaglia, e il luogo di provenienza dell'animale resta pertanto sconosciuto.\nInvertebrati.\nL'entomologo Austin Richardson effettu\u00f2 delle visite annuali sulle Isole Scilly dal 1956 al 1962, registrando le falene e le farfalle. Il 14 settembre 1958, durante una visita su Annet, osserv\u00f2 una \"Utetheisa pulchella\", una falena migratrice le cui larve non sono mai state segnalate in Gran Bretagna. Richardson non osserv\u00f2 nessuna larva del bombice del trifoglio (\"Lasiocampa trifolii\"), ma esse vennero segnalate l'agosto successivo. K. Smith visit\u00f2 Annet nel mese di giugno 1961 per osservare i ditteri e riscontr\u00f2 anche una falena, la \"Arctia caja\".\nFlora.\nAll'epoca della pubblicazione del testo di Job Edward Lousley \"Flora\" nel 1971, su Annet erano censite 53 specie di felci, piante da fiore ed erbe. Si riporta l'elenco completo:-"}
{"id": "4407888", "revid": "1341291", "url": "https://it.wikipedia.org/wiki?curid=4407888", "title": "Classic Loire Atlantique 2011", "text": "La Classic Loire Atlantique 2011, dodicesima edizione della corsa e valida come evento dell'UCI Europe Tour 2011 categoria 1.1, si svolse il 19 marzo 2011 su un percorso di 184,8\u00a0km. Fu vinta dall'olandese Lieuwe Westra, che giunse al traguardo con il tempo di 4h31'45\", alla media di 40,802\u00a0km/h.\nPartenza con 128 ciclisti, dei quali 82 portarono a termine la gara."}
{"id": "4407890", "revid": "1719883", "url": "https://it.wikipedia.org/wiki?curid=4407890", "title": "Goliardi", "text": ""}
{"id": "4407891", "revid": "729019", "url": "https://it.wikipedia.org/wiki?curid=4407891", "title": "Sera (brano musicale)", "text": "Sera \u00e8 un brano musicale composto da Roberto Vecchioni (testo) ed Andrea Lo Vecchio e Gianfranco Monaldi (musica), classificatosi all'8\u00ba posto al Festival di Sanremo 1968 nell'interpretazione di Giuliana Valci e Gigliola Cinquetti.\nStoria.\nLa Valci, esordiente a Sanremo, propone un brano scritto appositamente per lei da due giovani autori, in abbinamento a Gigliola Cinquetti, tornata alla manifestazione dopo un anno di pausa successivo a tre partecipazioni consecutive con due vittorie. La Valci, dopo l'ammissione al Cantagiro 1969, negli anni a seguire perde un po' di notoriet\u00e0.\n45 giri.\nDopo il Festival la Cinguetti abbin\u00f2 su disco la canzone a \"Se deciderai\", mentre il singolo della Valci presentava come lato B il brano \"L'attesa \u00e8 breve\".\nCover.\nAida Cooper incise una sua versione del pezzo, sempre nel 1968."}
{"id": "4407893", "revid": "767487", "url": "https://it.wikipedia.org/wiki?curid=4407893", "title": "Turtles Can Fly", "text": "Turtles Can Fly (\"Lakposhtha parvaz mikonand\") \u00e8 un film del 2004 diretto da Bahman Ghobadi.\nTrama.\nUn piccolo villaggio e il campo profughi curdi sorto intorno ad esso, costruiti sul confine turco-iracheno, attendono con ansia l'imminente invasione americana dell'Iraq, sperando che abbattano il regime di Saddam Hussein, ma con il timore che la sua caduta porti violenze e caos su tutti. Satellite \u00e8 un orfano di tredici anni che vive nel villaggio. Il ragazzino \u00e8 soprannominato cos\u00ec per via per la sua ossessione per la tecnologia e la forte convinzione dell'utilit\u00e0 di installare antenne satellitari per ascoltare le trasmissioni sulla guerra che verr\u00e0. Satellite inoltre mostra un enorme interesse per gli Stati Uniti (esprimendosi con parole o frasi di inglese gratuito nel suo discorso, per esempio) ed \u00e8 alla guida di quasi tutti i bambini del villaggio, organizzandoli in gruppi di lavoro che si guadagnano da vivere disarmando e vendendo mine a trafficanti d'armi o sminatori delle Nazioni Unite in cambio di denaro o armi. Anche se la maggior parte di questi ragazzi \u00e8 orfana o menomata a causa degli incidenti durante la raccolta delle mine, riescono in qualche maniera a passare le giornate in maniera spensierata.\nMentre Satellite sta montando un'antenna, al campo arrivano tre nuovi arrivati. Conosce Agrin, una ragazzina orfana, e il suo piccolo fratello cieco Riga. Il ragazzo si innamora subito dell'orfana, e cerca di aiutarla in ogni maniera quando \u00e8 possibile. Tuttavia Agrin \u00e8 una ragazza perennemente triste e persa nei suoi pensieri, incapace di sfuggire ai demoni del passato. A Viaggiare con lei \u00e8 il disabile, ma molto premuroso fratello Hengov, che sembra avere il dono della chiaroveggenza, anche se ha una cattiva reputazione per questo. Pi\u00f9 in l\u00e0 viene rivelato che Agrin ha dato alla luce Riga dopo essere stata violentata da un gruppo di soldati che hanno attaccato il suo villaggio, mentre le braccia di Hengov erano state distrutte mentre i soldati tentavano di annegare entrambi i bambini. Agrin non \u00e8 in grado di accettare Riga come qualcosa di diverso da una macchia, un continuo ricordo del suo passato brutale.\nAgrin tenta pi\u00f9 volte di abbandonare il bambino. In uno di questi tentativi porta il piccolo al centro di un campo minato e lo lascia l\u00ec. Satellite, avvertito da tutti i bambini del campo che Riga \u00e8 in pericolo, tenta di salvarlo, ma nel tentativo esplode su una mina che lo ferisce in maniera grave. Riga riesce a sopravvivere, ma alla fine Agrin riesce a farla finita: lo lega ad una corda e lo butta sul fondo di un lago, buttandosi a sua volta da un burrone subito dopo. Quando il suo fratello ha la visione del piccolo che annega, corre disperato per tentare di salvarlo, ma \u00e8 troppo tardi. Hengov alla fine trova il corpo di Riga sul fondo del lago, ma non riesce a tagliare la corda a causa della sua disabilit\u00e0. A Hengov non rimane che piangere la sorella sul ciglio dal quale si \u00e8 gettata. Nel frattempo, Satellite, disabile a causa dell'esplosione, osserva apatico una colonna di soldati americani che passa attraverso il campo, avendo perso ogni interesse nell'America e negli americani.\nCollegamenti esterni.\nRecensione su Cinema Iraniano Blog"}
{"id": "4407896", "revid": "729019", "url": "https://it.wikipedia.org/wiki?curid=4407896", "title": "47\u00aa Divisione fanteria &quot;Bari&quot;", "text": "La 47\u00aa Divisione fanteria \"Bari\" fu una grande unit\u00e0 di fanteria del Regio Esercito prima e dell'Esercito Cobelligerante Italiano poi, durante la seconda guerra mondiale.\nStoria.\nOrigini e seconda italo-greca.\nLe origini della divisione risalgono alla \"Brigata \"Bari\"\", creata nel marzo 1915 su 139\u00ba e 140\u00ba Reggimento fanteria per partecipare alla prima guerra mondiale, sciolta nel 1920. Il 15 settembre 1939 viene costituita a Bari la \"47\u00aa Divisione fanteria \"Bari\"\", su 139\u00ba e 140\u00ba Reggimento fanteria \"Bari\" e 47\u00ba Reggimento artiglieria \"Bari\". Nell'ottobre 1940 la \"Bari\" venne inviata sul fronte greco-albanese, assegnata all'11\u00aa Armata (VIII Corpo d'Armata). I reggimenti vi giunsero separatamente uno dopo l'altro: il 140\u00ba raggiunse il 2-3 novembre la zona di Leskoviku, mentre il 139\u00ba veniva schierata in territorio greco al comando della 3\u00aa Divisione alpina \"Julia\". Le unit\u00e0 furono immediatamente coinvolte in pesanti scontri con i reparti greci, che tentavano di prendere il controllo di Ponte Perati e che il 20 novembre costrinsero infine gli italiani a ripiegare su Leskoviku e Tserke. I reggimenti della \"Bari\" si ricongiunsero cos\u00ec il 21 novembre nel settore Perati-Pr\u00ebmet, schierati a sbarramento della Val Vojussa, dove a met\u00e0 dicembre furono investiti da violenti attacchi, che respinsero con arditi contrattacchi. Nel gennaio 1941 i greci riuscirono ad infiltrarsi tra le posizioni italiane, costringendo la divisione ad abbandonare le posizioni di Ponte Klisura e ad arretrare sugli abitati di Cuica Fecit, Panari e Bali. Essa resistette fino al 29 gennaio, quando fu sostituita dalla 51\u00aa Divisione fanteria \"Siena\" e si trasfer\u00ec a Raskovec, nelle retrovie, per riordinarsi, ricevendo in organico la 152\u00aa Legione CC.NN. \"Acciaiata\". Torn\u00f2 in prima linea il 9 marzo, schierata sul costen di Bregu Scialesit tra la 38\u00aa Divisione fanteria \"Puglie\" e la 59\u00aa Divisione fanteria \"Cagliari\".\nDal 12 marzo la divisione fu impegnata in operazioni offensive contro le posizioni di Proi Math, Monastir e Bregu Rapit, che si protrarranno senza essere risolutive fino al 23, quando la divisione, a causa delle perdite subite, venne inviata nelle retrovie per riorganizzrsi. All'inizio della seconda offensiva italiana di aprile 1941, la \"Bari\" venne assegnata alla riserva dell'VIII Corpo d'Armata e schierata sulla rotabile Chiaf-Chiciocut, per partecipare all'avanzata prima lungo la Val Desnizzes e poi lungo la Valle Vojussa, sempre contrastata dalle retroguardie nemiche. Tra il 20 ed il 23 aprile sostenne gli ultimi combattimenti per raggiungere Ponte Perati. Alla fine delle operazioni venne schierata sul confine greco-albanese tra Tsarapiana e Konica e partecip\u00f2 ad operazioni di rastrellamento.\nPresidio del territorio metropolitano.\nA giugno la divisione venne rimpatriata ed assegnata alla difesa costiera con la 3\u00aa Armata, prima nella fascia tra Brindisi, Lecce e Taranto, poi, nel settembre 1942, di quella tra Livorno, Pisa e l'Elba.\nDopo un nuovo trasferimento in dicembre nella zona di Roma, tra Cesano e Centocelle, nell'aprile 1943, col nuovo comandante generale Ismaele di Nisio, la divisione venne infine assegnata alla difesa costiera del settore di Oristano, in Sardegna, con il comando a Paulilatino.\nDopo l'arresto di Mussolini, la MVSN divenne la quarta forza armata italiana: la Legione Camicie Nere \"Acciaiata\" venne cos\u00ec ridenominata 152\u00aa Legione MVSN; in seguito, con l'assorbimento della MVSN da parte dell'esercito del Regno del Sud, la legione divenne il 1\u00ba novembre il 152\u00ba Reggimento fanteria ed infine, il 19 novembre 1943, il 340\u00ba Reggimento fanteria.\nResistenza e cobelligeranza.\nDopo l'annuncio dell'armistizio di Cassibile i reparti della divisione si portarono tra Bosa e Macomer per contenere i tedeschi in ritirata verso la Corsica, che furono progressivamente spinti verso il nord dell'isola fino a Buddus\u00f2 e circondati nella loro testa di ponte di Santa Teresa Gallura. Il 17 aprile la divisione aveva cos\u00ec preso il controllo di tutta la costa nord-orientale, sgomberata dalla Wehrmacht. Nell'ambito della riorganizzazione dell'Esercito Cobelligerante Italiano, il 21 settembre 1944 il Comando di Divisione venne sciolto ed il personale venne assegnato in Sicilia al Comando della Divisione di Sicurezza Interna \"Aosta\", mentre i 139\u00ba, 140\u00ba e 340\u00ba Reggimento fanteria ed il 47\u00ba Reggimento artiglieria vennero riconfigurati e ridenominati rispettivamente 3\u00ba, 4\u00ba, 5\u00ba e 6\u00ba Reggimento Guardie, assegnati alle Divisioni di Sicurezza Interna ed a quelle Ausiliarie,\nLa 47\u00aa Compagnia mista telegrafisti/marconisti venne messa alle dipendenze del Comando Militare della Sardegna nella sede di Bortigali.\nLa strage del pane.\nIl 19 ottobre 1944 militari del 139\u00ba Reggimento fanteria \"Bari\", dal 30 settembre 1944 utilizzato per costituire la IV Brigata Sicurezza Interna, furono responsabili della cosiddetta strage del pane, l'uccisione di 24 uomini e il ferimento di 158 cittadini inermi, tra cui donne e bambini, sparando e lanciando due bombe a mano contro una folla di civili che protestavano per la fame, la mancanza di pane e l'indipendenza siciliana, a Palermo davanti a Palazzo Comitini (allora sede della prefettura e oggi della provincia."}
{"id": "4407899", "revid": "767487", "url": "https://it.wikipedia.org/wiki?curid=4407899", "title": "Half Moon (film)", "text": "Half Moon (\"Niwemang\") \u00e8 un film del 2006 diretto da Bahman Ghobadi."}
{"id": "4407902", "revid": "1573940", "url": "https://it.wikipedia.org/wiki?curid=4407902", "title": "Myotis oreias", "text": "Myotis oreias () \u00e8 un pipistrello della famiglia dei Vespertilionidi endemico di Singapore.\nDescrizione.\nDimensioni.\nPipistrello di piccole dimensioni, con la lunghezza dell'avambraccio di 38,5\u00a0mm e la lunghezza delle orecchie di 14\u00a0mm.\nAspetto.\nLa pelliccia \u00e8 lunga, densa e si estende sul muso fino alle narici. Le parti dorsali sono marroni scure con le punte dei peli bruno-giallastre, mentre le parti ventrali sono leggermente pi\u00f9 chiare. Le orecchie sono moderatamente lunghe, con il margine interno diritto alla base e convesso verso l'estremit\u00e0. Il trago \u00e8 corto e leggermente curvato in avanti. Le ali sono attaccate posteriormente alla base delle dita dei piedi, i quali sono piccoli. La punta della coda si estende oltre l'uropatagio. Il secondo premolare superiore \u00e8 abbastanza grande.\nDistribuzione e habitat.\nQuesta specie \u00e8 conosciuta soltanto dall'olotipo catturato a Singapore ed ora depositato presso il Naturalis di Leida, Paesi Bassi, con numero di catalogo RMNH 35407.\nTassonomia.\nRecenti studi hanno confermato che l'unico individuo esistente sarebbe la combinazione tra la pelle di un membro del genere \"Kerivoula\" e il cranio di una specie di \"Myotis\". Pertanto il nome scientifico \u00e8 da considerarsi \"nomen dubium\".\nStato di conservazione.\nLa IUCN Red List, considerata l'incertezza sulla sua posizione tassonomica e che sia conosciuta soltanto dall'olotipo, peraltro molto danneggiato, classifica \"M.oreias\" come specie con dati insufficienti (DD)."}
{"id": "4407903", "revid": "767487", "url": "https://it.wikipedia.org/wiki?curid=4407903", "title": "I tre guerrieri", "text": "I tre guerrieri (\"Three Warriors\") \u00e8 un film del 1977 diretto da Kieth Merrill.\n\u00c8 un film drammatico statunitense con Charles White-Eagle, McKee Redwing e Lois Red Elk.\nTrama.\n\u00c8 la storia di un ragazzo indiano di tredici anni, che dovr\u00e0 abbandonare la citt\u00e0 di Portland. La madre alla morte del marito alcolizzato, \u00e8 costretta per cercare lavoro, ad accompagnare il figlio a passare l'estate con il vecchio nonno nella riserva dei nativi, sulle montagne dell'Oregon. Dapprima perplesso e scontento, il ragazzino finisce per appassionarsi alla vita dei boschi. Assieme al nonno paterno curer\u00e0 un cavallo con l'arto anteriore rottosi, durante una corsa nel circuito dell'ippica, comprandolo per pochi dollari ed impedendone l'abbattimento. Riuscir\u00e0 a combattere un gruppo di bracconieri che catturano i mustang bradi, per poi venderli ai mattatoi; anche il cavallo che ha salvato finisce catturato. Il ragazzo vivr\u00e0 un'epica avventura, ma pi\u00f9 che altro recuperer\u00e0, grazie all'educazione del nonno, l'orgoglio e la riscoperta delle sue radici. Chiamer\u00e0 il suo cavallo tre guerrieri, in onore del nonno, in onore di suo padre, ed in ultimo per la sua iniziazione sotto la guida di suo nonno.\nProduzione.\nIl film, diretto da Kieth Merrill su una sceneggiatura di Sy Gomberg, fu prodotto dallo stesso Gomberg e da Saul Zaentz per la Fantasy Films e girato nella Mount Hood National Forest, nei pressi della cascata di Oneonta Gorge, a Portland e a Simnasho (Warm Springs Indian Reservation) in Oregon.\nDistribuzione.\nIl film fu distribuito con il titolo \"Three Warriors\" negli Stati Uniti al Chicago International Film Festival nell'ottobre del 1977 e poi dal febbraio 1978 al cinema dalla United Artists. Per l'home video fu distribuito dalla Thorn EMI Video negli anni 1980. \u00c8 stato distribuito anche in Svezia con il titolo \"De vilda h\u00e4starnas\" dal 17 marzo 1979 e in Italia con il titolo \"I tre guerrieri\"."}
{"id": "4407904", "revid": "46931", "url": "https://it.wikipedia.org/wiki?curid=4407904", "title": "Three Warriors", "text": ""}
{"id": "4407920", "revid": "1543377", "url": "https://it.wikipedia.org/wiki?curid=4407920", "title": "Classic Loire Atlantique 2010", "text": "La Classic Loire Atlantique 2010, undicesima edizione della corsa e valida come evento dell'UCI Europe Tour 2010 categoria 1.1, si svolse il 20 marzo 2010 su un percorso di 168\u00a0km. Fu vinta dal francese Laurent Mangel, che giunse al traguardo con il tempo di 4h09'41\", alla media di 40,371\u00a0km/h.\nPartenza con 142 ciclisti, dei quali 74 portarono a termine la gara."}
{"id": "4407921", "revid": "767487", "url": "https://it.wikipedia.org/wiki?curid=4407921", "title": "La regina di Saba (film 1952)", "text": "La regina di Saba \u00e8 un film del 1952 diretto da Pietro Francisci.\nSi ispira alla regina di Saba, personaggio del quale si parla nella Bibbia.\nTrama.\nRe Salomone temendo che gli storici popoli a lui avversi si coalizzino per muovere guerra contro di lui, idea uno stratagemma, dopo aver catturato due emissari di Gad, spedisce il figlio Roboam nel regno di Saba per ottenere informazioni sullo stato delle cose.\nRoboam nel viaggio verso il regno di Saba salva la vita a Balkis, figlia del re. Costui dopo la morte sar\u00e0 sostituito sul trono dalla bella figlia, che non potr\u00e0 sposarsi sino a quando il Dio Atar non far\u00e0 avere un cenno sull'uomo che potr\u00e0 sposare. Ma nel frattempo Roboam viene riconosciuto come il figlio del re Salomone e condannato a morte riuscendo per\u00f2 a fuggire prima dell'esecuzione.\nBalkis, innamorata di Roboam e venuta a conoscenza che l'uomo deve sposare la promessa Zimira, raduna un grande esercito e si muove verso il regno di Gerusalemme per vendicarsi. L'assedio per\u00f2 non d\u00e0 i risultati sperati e Balkis propone un duello tra Roboam e Kabael. Nello scontro Roboam riesce vittorioso ma scopre che il suo avversario non e altri che la bella Balkis. La principessa ferita viene fatta prigioniera e portata entro le mura di Gerusalemme.\nSalomone per\u00f2 la accoglie come ospite comprendendo l'amore che ormai lega il figlio alla non pi\u00f9 nemica Balkis permettendo le nozze tra i due giovani.\nProduzione.\nProdotto da Mario Francisci per Oro Film la pellicola venne girata negli studi del Centro sperimentale di cinematografia.\nIncasso.\nIncasso accertato a tutto il 31 marzo 1959 Lit. 516.500.000"}
{"id": "4407923", "revid": "219110", "url": "https://it.wikipedia.org/wiki?curid=4407923", "title": "Gradiscutta (Varmo)", "text": "Gradiscutta (\"Gridiscjute\" in friulano) \u00e8 una frazione del comune italiano di Varmo in provincia di Udine.\nLa localit\u00e0 si trova a nord-ovest del comune di Varmo ed \u00e8 attraversata dal fiume Varmo, a 20 metri s.l.m.\nGeografia fisica.\nPaese immerso nel verde e contornato da campi coltivati prevalentemente a mais. \u00c8 attraversato dai fiumi Varmo e Roggia.\nSociet\u00e0.\nLingue e dialetti.\nA Gradiscutta, accanto alla lingua italiana, la popolazione utilizza il friulano centro-orientale, una variante della lingua friulana. "}
{"id": "4407925", "revid": "116267443", "url": "https://it.wikipedia.org/wiki?curid=4407925", "title": "Giulio Galliori", "text": "Si pu\u00f2 inserire nella corrente del Rococ\u00f2 lombardo, definito anche 'Barocchetto fiorito'.\nNel 1773 prese il posto di Francesco Croce nell'incarico di architetto della Fabbrica del Duomo, in cui realizz\u00f2 un progetto di facciata nel 1787.\nNella facciata della chiesa di Desio 1771, evidenzi\u00f2 influenze neoclassiche.\nTra le opere realizzate su suo progetto:\nFu sovrintendente della Veneranda fabbrica del Duomo di Milano (1773)."}
{"id": "4407926", "revid": "6923", "url": "https://it.wikipedia.org/wiki?curid=4407926", "title": "Faurecia", "text": "Faurecia (pronuncia IPA: ) \u00e8 uno dei maggiori produttori di componentistica per automobili del mondo. La sede aziendale \u00e8 a Nanterre, Francia.\nTra i suoi clienti annovera: il gruppo Volkswagen, Renault, Nissan, Ford, General Motors, BMW, Daimler, Stellantis, Toyota e Hyundai-Kia.\nIl gruppo Stellantis \u00e8 l'azionista principale e controllante, detenendo circa il 57,4% delle azioni.\nClienti.\nFaurecia fornisce numerose case automobilistiche. Qui di seguito le percentuali di fatturato per l'anno 2019:"}
{"id": "4407931", "revid": "767487", "url": "https://it.wikipedia.org/wiki?curid=4407931", "title": "The Lady in Red (film 1979)", "text": "The Lady in Red \u00e8 un film del 1979 diretto da Lewis Teague.\n\u00c8 un film d'azione statunitense a sfondo drammatico e romantico con Pamela Sue Martin, Robert Conrad e Louise Fletcher. Ambientato a Chicago negli anni 1930, \u00e8 incentrato sulle vicende di una donna di provincia che cerca il successo nella grande citt\u00e0 ma si ritrova fidanzata di un gangster (John Dillinger interpretato da Robert Conrad) e coinvolta in una rapina in banca.\nProduzione.\nIl film, diretto da Lewis Teague su una sceneggiatura di John Sayles, fu prodotto da Julie Corman (moglie di Roger Corman che, non accreditao, figura come produttore esecutivo) e Steven Kovacs per la New World Pictures e girato a Los Angeles in California nell'aprile del 1979 con un budget stimato in 400.000 dollari.\nDistribuzione.\nIl film fu distribuito negli Stati Uniti dal luglio del 1979 (premi\u00e8re a Los Angeles il 27 luglio 1979) al cinema dalla New World Pictures e per l'home video dalla New Concorde Home Entertainment. \u00c8 stato ridistribuito anche con i titoli \"Guns, Sin and Bathtub Gin\" e \"Touch Me and Die\".:\nAlcune delle uscite internazionali sono state:\nCritica.\nSecondo Leonard Maltin il film \u00e8 una \"rielaborazione clamorosa e a basso costo di un soggetto noto\" e la produzione, a livello complessivo, risulta realizzata \"con estro\".\nPromozione.\nLe tagline sono:"}
{"id": "4407935", "revid": "1573940", "url": "https://it.wikipedia.org/wiki?curid=4407935", "title": "Myotis insularum", "text": "Myotis insularum () \u00e8 un pipistrello della famiglia dei Vespertilionidi endemica probabilmente delle Isole Samoa.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 41\u00a0mm, la lunghezza dell'avambraccio di 35,5\u00a0mm, la lunghezza della coda di 38\u00a0mm, la lunghezza del piede di 7,7\u00a0mm, la lunghezza delle orecchie di 15\u00a0mm.\nAspetto.\nIl colore generale del corpo \u00e8 nero, con la punta dei peli marrone chiaro. Le orecchie sono relativamente corte, con il margine anteriore diritto o leggermente concavo all'estremit\u00e0. Il trago \u00e8 lungo, diritto e appuntito, con un piccolo lobo rotondo alla base. Le ali sono attaccate posteriormente alla base delle dita dei piedi, i quali sono piccoli. La coda \u00e8 lunga ed inclusa completamente nell'ampio uropatagio.\nDistribuzione e habitat.\nQuesta specie \u00e8 conosciuta soltanto dall'olotipo depositato presso il Natural History Museum di Londra e originariamente descritta come provenire dalle Isole Samoa, ma che attualmente \u00e8 considerato un dato non attendibile. Si potrebbe invece trattare di un esemplare vagante, originario forse dell'Australia.\nStato di conservazione.\nLa IUCN Red List, considerata l'incertezza sulla sua posizione tassonomica e che \u00e8 conosciuta soltanto dall'olotipo la cui origine \u00e8 probabilmente errata, classifica \"M.insularum\" come specie con dati insufficienti (DD)."}
{"id": "4407941", "revid": "767487", "url": "https://it.wikipedia.org/wiki?curid=4407941", "title": "Glamoured", "text": "Glamoured \u00e8 un album della cantante jazz Cassandra Wilson registrato nel dicembre 2002 e febbraio 2003 e pubblicato nel 2003 che ha raggiunto la top five nella classifica Jazz Albums."}
{"id": "4407947", "revid": "287204", "url": "https://it.wikipedia.org/wiki?curid=4407947", "title": "Provincia Libera di Guayaquil", "text": "La Provincia Libera di Guayaquil (chiamata anche Repubblica di Guayaquil) fu uno stato sudamericano sovrano e indipendente, sorto tra il 1820 e il 1822 a seguito dell'indipendenza della provincia di Guayaquil dalla corona spagnola. La provincia ebbe un governo e una costituzione provvisoria fino alla sua annessione, come Dipartimento di Guayaquil, da parte della Grande Colombia, che subito seppe estendere l'indipendenza alla Presidenza di Quito. Dieci anni pi\u00f9 tardi, Quito, Cuenca e Guayaquil si unirono e, ribellandosi a Bol\u00edvar, formarono l'attuale Ecuador.\nLa Provincia Libera di Guayaquil si costitu\u00ec nei territori appartenuti al Governatorato di Guayaquil, organo amministrativo coloniale dell'Impero spagnolo dichiarando la propria indipendenza il 9 ottobre 1820 per mezzo di una rivoluzione incruenta. Termin\u00f2 di esistere il 13 luglio 1822, dopo essere stata annessa da Sim\u00f3n Bol\u00edvar alla Grande Colombia."}
{"id": "4407952", "revid": "1305772", "url": "https://it.wikipedia.org/wiki?curid=4407952", "title": "Hashtag Killer", "text": "Psych: Hashtag Killer (HTK) \u00e8 un gioco di ruolo online in multiplayer per social network ispirato alla serie televisiva USA Network \"Psych\", creata da Steve Franks, che ha curato e co-scritto anche la trama del gioco stesso.\nRealizzato tra la quinta e la sesta stagione dello show, \"Hashtag Killer\" consente ai vari fan di interagire direttamente coi due protagonisti tramite post seguendo via via gli sviluppi dell'indagine e perfino di divenire a propria volta \"vittime\" dell'eponimo assassino.\nTrama.\nShawn modificando per svago il profilo Facebook e Twitter della Psych attira la curiosit\u00e0 di un misterioso serial killer che colpisce gli utenti dei social network in maniera apparentemente casuale e che, a causa di tale modus operandi, \u00e8 stato ribattezzato dai giornali \"Hashtag Killer\".\nL'assassino sfida dunque il \"sensitivo\" a cercare di arrestarlo inviandogli alcuni messaggi criptati in numerosi post di discussione; sfruttando tale situazione il ragazzo, con la collaborazione di Gus, Jules, Lassiter, la comunit\u00e0 dei social network locali (ovvero i giocatori), e di Ken indagher\u00e0 per fermare in maniera definitiva la scorribande dell'assassino.\nCast e personaggi.\nParallelamente alle otto settimane occorse alla progressione online della trama, sono stati editi da USA Network una serie di cortometraggi di circa due minuti con James Roday (Shawn), Dul\u00e9 Hill (Gus), Maggie Lawson (Jules), Timothy Omundson (Lassiter) e Jerry Shea (Ken).\nPremi.\nNel 2012, grazie al gioco, \"Psych\" ha vinto il suo secondo Emmy Award nella categoria \"miglior realizzazione creativa nei media interattivi\".\nSequel.\nVisto il successo ottenuto dal gioco, il 15 febbraio 2013 ne \u00e8 stato creato un seguito, \"The S#cial Sector\"."}
{"id": "4407954", "revid": "767487", "url": "https://it.wikipedia.org/wiki?curid=4407954", "title": "Thunderbird (Cassandra Wilson)", "text": "Thunderbird \u00e8 un album della cantante jazz Cassandra Wilson pubblicato nel 2006 ed ha raggiunto la seconda posizione nella classifica Jazz Albums."}
{"id": "4407956", "revid": "1573940", "url": "https://it.wikipedia.org/wiki?curid=4407956", "title": "Myotis australis", "text": "Myotis australis () \u00e8 un pipistrello della famiglia dei Vespertilionidi endemica dell'Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 46\u00a0mm, la lunghezza dell'avambraccio di 39\u00a0mm, la lunghezza della coda di 38\u00a0mm, la lunghezza del piede di 8\u00a0mm e la lunghezza delle orecchie di 15\u00a0mm.\nAspetto.\nLa pelliccia \u00e8 corta e densa. Le parti dorsali sono marroni, con le punte dei peli leggermente pi\u00f9 chiare, mentre le parti ventrali sono marroni scure, con le punte dei peli pi\u00f9 chiare. Le orecchie sono moderatamente lunghe e strette. Il trago \u00e8 arrotondato e leggermente curvato in avanti. Le ali sono attaccate posteriormente alla base delle dita dei piedi, i quali sono piccoli. L'estremit\u00e0 della lunga coda si estende leggermente oltre l'ampio uropatagio. Il calcar \u00e8 fornito di un lobo terminale ben sviluppato.\nDistribuzione e habitat.\nQuesta specie \u00e8 conosciuta soltanto dall'olotipo catturato nel XIX secolo presso Sydney, in Australia ed ora depositato presso il Naturalis di Leida, Paesi Bassi. Un individuo catturato nella parte nord-occidentale dell'Australia occidentale potrebbe appartenere a questa specie, tuttavia \u00e8 molto probabile che si tratti di un esemplare vagante di \"Myotis muricola\".\nStato di conservazione.\nLa IUCN Red List, considerata l'incertezza sulla sua posizione tassonomica e la mancanza di informazioni circa il suo areale, lo stato della popolazione e i requisiti ecologici, classifica \"M.australis\" come specie con dati insufficienti (DD)."}
{"id": "4407962", "revid": "109893", "url": "https://it.wikipedia.org/wiki?curid=4407962", "title": "Episodi di Arcibaldo (seconda stagione)", "text": "La seconda stagione della serie televisiva Arcibaldo \u00e8 stata trasmessa negli Stati Uniti d'America dal 18 settembre 1971 al 12 marzo 1972 sulla CBS, posizionandosi al 1\u00ba posto nei rating Nielsen di fine anno con il 34,0% di penetrazione.\nIn Italia la stagione \u00e8 andata in onda nel 1983 su Canale 5."}
{"id": "4407965", "revid": "767487", "url": "https://it.wikipedia.org/wiki?curid=4407965", "title": "After the Beginning Again", "text": "After The Beginning Again \u00e8 un album della cantante jazz Cassandra Wilson registrato tra luglio e agosto del 1991 e pubblicato nel 1994."}
{"id": "4407970", "revid": "125249833", "url": "https://it.wikipedia.org/wiki?curid=4407970", "title": "Jack of All Trades", "text": "Jack of All Trades \u00e8 una serie televisiva statunitense di genere azione e commedia del 2000, inedita in Italia.\nCon \"Cleopatra 2525\" formava il \"Back2back Action Hour\", ovvero un'ora intera di palinsesto in cui venivano trasmesse due serie d'azione. Entrambe, infatti, hanno la particolarit\u00e0 di essere costituite da episodi di 30 minuti, formato che negli Stati Uniti non veniva adoperato per serie d'azione non animate dagli anni settanta. La serie \u00e8 stata interrotta a met\u00e0 della seconda stagione.\nIl titolo della serie deriva dall'espressione inglese \"Jack of all trades, master of none\" (letteralmente \"capace in tutto, maestro di niente\"), che viene comunemente utilizzata per riferirsi a persone capaci di fare un po' tutto ma che in realt\u00e0 non riescono a specializzarsi in niente.\nTrama.\nInizio del diciannovesimo secolo, un'isola immaginaria delle Indie Orientali controllata dai francesi, Pulau-Pulau. Jack Stiles \u00e8 un agente segreto statunitense mandato sull'isola dal Presidente Jefferson. L\u00ec, Jack incontra il suo contatto inglese, nonch\u00e9 suo futuro interesse sentimentale, la spia Emilia Rothshild. Insieme a lei lavorer\u00e0 per contrastare i piani di conquista del mondo di Napoleone Bonaparte e per scongiurare eventuali minacce che possano, in qualche modo, creare problemi agli Stati Uniti d'America.\nIn pubblico, Jack viene presentato come l'attach\u00e9 di Emilia (bench\u00e9, a volte, succeda anche il contrario) ma quando i sotterfugi non bastano e la situazione richiede un intervento pubblico pi\u00f9 deciso, per non svelare la propria posizione anti-Napoleone, assume l'identit\u00e0 dell'eroe mascherato The Daring Dragoon (L'Audace Dragone), alter ego che ha per il protagonista la stessa valenza che Zorro ha per Don Diego de la Vega.\nProduzione.\nLo show avrebbe dovuto essere una sorta di fantasy storico sul genere della serie western di Campbell \"Le avventure di Brisco County Jr.\" (1993-1994) o della pi\u00f9 datata \"Selvaggio west\" (1965-1969).\nCon la sua spacconeria, il personaggio di Jack Stiles presenta anche dei tratti in comune con l'appariscente Autolycus \"Il Re dei Ladri\", un ruolo che Campbell ricopr\u00ec varie volte in \"Hercules\" e \"Xena - Principessa guerriera\". La serie conteneva varie gag ricorrenti, come le intenzionali inaccuratezze storiche (ad esempio il fatto che il Canada sia territorio francese invece che parte dell'Impero Inglese), le responsabilit\u00e0 che Jack dice di aver avuto in vari eventi storici importanti nonostante nessuno gliele riconosca, le invenzioni miracolose di Emilia (ovvi casi di deus ex machina), i giochi di parole o allusioni a sfondo sessuale e la continua tensione romantica tra i due protagonisti.\nCome star e produttore del programma, Bruce Campbell ebbe l'opportunit\u00e0 di riproporre alcune delle freddure che lo hanno reso famoso nei primi anni di carriera.\nPersonaggi e interpreti.\nVari personaggi storici realmente esistiti appaiono in diverse puntate di Jack Of All Trades, di solito come spietate parodie di se stessi. Restando in tema di inaccuratezze storiche intenzionali, alcune di queste figure erano in realt\u00e0 gi\u00e0 morte al tempo delle avventure di Jack, che cominciano nel 1801.\nSigla.\nLa serie ha una intro, cantata dai clienti di una bettola del primo diciannovesimo secolo, ispirata sia nelle parole che nella melodia a varie canzoni del periodo come il \"Marines\u2019Hymn\" e \"Yankee Doodle\". La sigla ricevette anche una nomination agli Emmy del 2000 come Outstanding Main Theme Title Song, ma a essere premiata fu \"West Wing - Tutti gli uomini del Presidente\"."}
{"id": "4407978", "revid": "2233822", "url": "https://it.wikipedia.org/wiki?curid=4407978", "title": "Florian Thauvin", "text": "Caratteristiche tecniche.\nMancino naturale, gioca prevalentemente come ala destra, ma pu\u00f2 agire anche sulla fascia opposta, possiede una spiccata agilit\u00e0 e un'ottima capacit\u00e0 di corsa. Viene utilizzato in un modulo di gioco 4-3-3. Pu\u00f2 giocare anche nella posizione di trequartista, Il suo elegante stile di gioco \u00e8 caratterizzato da una buona tecnica individuale. Fr\u00e9d\u00e9ric N\u00e9e, allenatore del Bastia, lo ha definito \u00abun giocatore molto interessante perch\u00e9 \u00e8 in grado di occupare tre posizioni offensive. Lui pu\u00f2 alternarsi sia al piede destro che a quello sinistro, ha una buona qualit\u00e0 tecnica e un'ottima forma fisica. In pochi mesi ha superato 2-3 livelli. Questo \u00e8 un ragazzo che lavora molto e ascolta sempre i consigli dati\u00bb.\nCarriera.\nClub.\nInizi.\nGioca le sue prime partite nelle giovanili del FCM d'Ingr\u00e9, una squadra che gioca le sue partite nella cittadina di Orl\u00e9ans. Nel 2005 passa al FCO Saint-Jean-de-la-Ruelle, dove rimane per due anni. Nel 2007 passa all'Orl\u00e9ans, club della citt\u00e0 di Orl\u00e9ans. Nel 2008, all'et\u00e0 di 15 anni, passa al Grenoble, squadra neopromossa in Ligue 2. Secondo le diagnosi delle visite mediche, al momento del suo arrivo Thauvin ha una frattura vertebrale, e ci\u00f2 potrebbe compromettere la sua carriera. Successivamente si integra di nuovo alla squadra U17, U19 e quella di riserva. Fa il suo esordio tra i professionisti con la maglia del Grenoble in Ligue 2 durante la stagione 2010-2011. In totale disputa 3 partite di campionato in questa stagione. A fine anno il suo contratto non viene rinnovato e quindi rimane svincolato.\nPrestito al Bastia.\nNell'estate del 2011 viene ingaggiato dal SC Bastia guidato dall'allenatore Fr\u00e9d\u00e9ric Hantz, squadra neopromossa in Ligue 2. A inizio stagione si allena con la prima squadra, ma gioca con la squadra riserve guidata da Fr\u00e9d\u00e9ric Born. Passa successivamente in prima squadra, con la quale disputa 13 partite, giungendo primo in campionato e raggiungendo la Ligue 1.\nNella stagione 2012-2013 gioca tra i titolari, collezionando 34 presenze tra campionato e coppa e mettendo a segno 10 gol, tra i quali una doppietta contro il Bordeaux (vittoria per 3-1), diventando cos\u00ec il pi\u00f9 giovane dei marcatori tra i massimi campionati in Europa. Il 2 marzo 2013 riceve il suo primo cartellino rosso tra i professionisti, nel derby contro l'Ajaccio, che si concluder\u00e0 con cinque espulsioni complessive(3 per l'Ajaccio e 2 per il Bastia, con quest'ultima squadra alla fine vincente per 1-0). Un gol siglato contro il Marsiglia nell'incontro perso 2-1 dal suo Bastia, riesce a fermare l'imbattibilit\u00e0 di Mandanda a sette partite. A fine anno vince il trofeo UNFP, risultando al 1\u00ba posto tra i migliori giocatori stagionali.\nLille.\nIl 29 gennaio 2013 firma un contratto di quattro anni con il LOSC Lille, squadra militante nella massima serie francese, a 3,5 milioni di euro complessivi. Rimarr\u00e0 comunque in prestito al Bastia fino al termine della stagione. In estate il LOSC Lille decide di prendere in considerazione l'aumento dello stipendio per il giovane a 75.000 euro al mese. Thauvin partecipa a una sola partita con il Lille per poi decidere di non allenarsi, rinunciando a \u20ac1.500 al giorno per essere trasferito al Marsiglia; il passaggio all'Olympique Marsiglia avviene nelle ultime ore di mercato.\nOlympique Marsiglia.\nIl 2 settembre 2013 firma un contratto di cinque anni con il Marsiglia, in cambio di 11 milioni di euro pi\u00f9 2 di bonus al LOSC, un milione al Bastia e 650.000 al Grenoble; l'ammontare finale del trasferimento \u00e8 dunque di 14,65 milioni di euro. L'esordio stagionale avviene il 14 settembre dello stesso anno, contro il (1-1). Il suo primo gol stagionale viene siglato contro il Reims (partita persa 3-2). Il primo gol in Champions League lo segna invece contro il (partita persa 3-2), servendo anche un assist.\nNewcastle.\nIl 19 agosto 2015 passa alla societ\u00e0 inglese del Newcastle per circa 18 milioni di euro, con cui firma un contratto quinquennale.\nRitorno all'Olympique Marsiglia.\nNel gennaio 2016 fa ritorno al Marsiglia con la formula del prestito fino a fine stagione. L'11 agosto 2016 viene prolungato il prestito per un'altra stagione con diritto di riscatto a favore della societ\u00e0 francese, venendo poi riscattato per 11 milioni di euro.\nTigres UANL\nIn scadenza di contratto con l'Olympique Marsiglia, nonostante l'interesse di vari prestigiosi club europei, il 7 maggio 2021 annuncia a sorpresa di aver firmato un precontratto coi messicani del Tigres UANL, valido dal 1\u00ba luglio successivo\nNazionale.\nIl 6 luglio 2013 va a segno nella partita vinta per 4-0 contro l'Uzbekistan nei quarti di finale del Mondiale Under-20. Il 10 luglio realizza una doppietta nella vittoria francese per 2-1 in semifinale contro il Ghana, mentre il 13 luglio si laurea campione del mondo, grazie alla vittoria ai rigori sull'Uruguay.\nNel marzo 2017 riceve la sua prima chiamata in nazionale maggiore. Il 2 giugno 2017 debutta con i \"Bleus\" nella gara vinta per 5-0 sul Paraguay subentrando all'80esimo minuto al posto di Antoine Griezmann. Viene convocato per il Mondiale 2018, laureandosi cos\u00ec campione del mondo, pur avendo giocando appena 3 minuti nel corso dell'intera competizione, negli ottavi di finale vinti contro l'Argentina.\nL'11 giugno 2019 realizza la sua prima rete in nazionale nel successo per 0-4 contro Andorra.\nNel luglio 2021 prende parte con il numero 14, come fuoriquota, al torneo olimpico di Tokyo 2020 nella formazione diretta da Sylvain Ripoll; gli altri due over 23 anni sono il suo compagno di squadra Andr\u00e9-Pierre Gignac e Teji Savanier del Montpellier HSC.\nStatistiche.\nPresenze e reti nei club.\n\"Statistiche aggiornate al 25 aprile 2021.\""}
{"id": "4407982", "revid": "392684", "url": "https://it.wikipedia.org/wiki?curid=4407982", "title": "Compound B", "text": ""}
{"id": "4407983", "revid": "38275", "url": "https://it.wikipedia.org/wiki?curid=4407983", "title": "Vagabondaggio", "text": ""}
{"id": "4408015", "revid": "1566286", "url": "https://it.wikipedia.org/wiki?curid=4408015", "title": "Nyta Dover", "text": "Biografia.\nNata in Svizzera, arriva in Italia nel dopoguerra e viene scritturata dopo un provino con il regista Giorgio Simonelli per una parte nel film \"Accidenti alla guerra!...\" del 1948: sar\u00e0 il primo di una lunga serie di pellicole che la Dover girer\u00e0 in Italia sino al 1959, quando chiuder\u00e0 la sua attivit\u00e0 di attrice per trasferirsi all'estero.\nMuore negli USA nel 1998."}
{"id": "4408027", "revid": "486946", "url": "https://it.wikipedia.org/wiki?curid=4408027", "title": "Deputati del Regno d'Italia", "text": ""}
{"id": "4408040", "revid": "767487", "url": "https://it.wikipedia.org/wiki?curid=4408040", "title": "Mary Durojaye", "text": "Ala di 185 cm, ha giocato nelle nazionali giovanili di Inghilterra e Gran Bretagna e in Serie A1 con Priolo.\nCarriera.\nNei club.\nCresciuta nelle Harringey Angels, laureata alla Robert Morris University, si \u00e8 aggregata alla Trogylos Priolo nel settembre 2012.\nA dicembre 2012 \u00e8 ingaggiata dalla Fizzy Muraltese, nel campionato svizzero.\nIn Nazionale.\nHa disputato un Europeo Under-16 e un Europeo Under-18 con la Nazionale inglese. Nel 2010, ha vinto la medaglia d'oro all'Europeo Under-20 di Division B con la Nazionale britannica, segnando il canestro decisivo nella finale contro la Slovacchia.\n\u00c8 ancora eleggibile per giocare con la Nazionale nigeriana.\nStatistiche.\nPresenze e punti nei club.\n\"Dati aggiornati al 30 giugno 2012\""}
{"id": "4408045", "revid": "287204", "url": "https://it.wikipedia.org/wiki?curid=4408045", "title": "Buick Centurion", "text": "La Centurion \u00e8 un'autovettura full-size prodotta dalla Buick dal 1971 al 1973.\nHa sostituito la Buick Wildcat nel ruolo di modello sportivo full-size della Buick. Il nome \"Centurion\" si ispira ad un'omonima concept car della Buick del 1956, che a sua volta deriva la denominazione dai \"centurioni\". Infatti, il logo applicato al modello non era il classico \"triscudo\" della Buick, ma il profilo laterale di un centurione. Quindi il nome del modello non era, come alcuni ritenevano, un gioco di parole derivato dal nome della Buick Century.\nBasata sul pianale B della General Motors, la Centurion aveva il motore installato anteriore. La trazione era invece posteriore.\nLa concept car.\nIl nome \"Centurion\" \u00e8 stato per la prima volta utilizzato per una concept car realizzata dalla Buick per il General Motors Motorama del 1956. Questa vettura possedeva una carrozzeria in vetroresina, degli interni caratterizzati da un design che ricordava quello presente nell'abitacolo degli aeroplani ed un tettuccio \"bubble top\". Quest'ultimo, era denominato cos\u00ec perch\u00e9 il montante posteriore era cos\u00ec sottile, ed il lunotto ea cos\u00ec grande, da dare l'idea che tutta la superficie vetrata fosse un unico pezzo.\nLa vettura \u00e8 conservata presso la \"Buick Gallery\" di Flint, nel Michigan.\nStoria.\nLa Centurion era quasi identica alla contemporanea Buick LeSabre. Differiva da essa per i loghi e gli emblemi installati, per la calandra, per la presenza minima di cromature e per l'assenza delle finte prese d\u2019aria. Queste ultime erano una caratteristica stilistica tipica delle Buick del periodo. \nLa Centurion era offerta con tre tipi di carrozzeria: hardtop quattro porte, coup\u00e9 due porte e cabriolet due porte. La versione coup\u00e9 condivideva il tettuccio semi-fastback con la LeSabre e con altri modelli General Motors basati sul pianale B del gruppo, ma aveva in dotazione un pi\u00f9 piccolo lunotto che dava alla vettura un aspetto pi\u00f9 formale.\nIl modello ha sostituito la Wildcat come modello posizionato a met\u00e0 della gamma delle vetture full-size della Buick, dato che era collocato tra la pi\u00f9 economica LeSabre e la pi\u00f9 grande e lussuosa Electra 225. La Centurion fu per\u00f2 qualcosa in pi\u00f9 della Wildcat in fatto di lusso. Infatti, quest'ultima era perlopi\u00f9 un modello a prestazioni elevate che era anche dotato di accenti lussuosi.\nInizialmente la Centurion venne offerta con solo tipo di motore, vale a dire un V8 big-block da 7,5 L di cilindrata. La potenza erogata dipendeva dal tipo di scarico installato (singolo oppure doppio). Nel caso di scarico singolo, il propulsore erogava 315 CV di potenza a 4.400 giri e 690 N\u2022m a 2.800 giri.\nGli interni della Centurion furono migliorati rispetto a quelli della LeSabre. Ad esempio, tra l'equipaggiamento di serie furono introdotti un sedile a divanetto con bracciolo ed una pi\u00f9 lussuosa tappezzeria in tessuto e vinile. \nNel marzo del 1971, il cambio automatico \"Turbo Hydra-matic\" a tre rapporti fu installato di serie su tutte le Centurion, oltre che sulle pi\u00f9 economiche LeSabre. Inoltre, sulla Centurion erano disponibili di serie il servosterzo ad incidenza variabile ed il servofreno sui freni a disco anteriori. \nNel 1971, di Centurion, vennero prodotti 29.397 esemplari. Questo dato superava del 25% quello della Wildcat.\nNel 1972 la Centurion sub\u00ec un leggero restyling che coinvolse la calandra, le luci posteriori ed i paraurti anteriore. Questi ultimi, dovettero essere modificati a causa di nuove norme federali. \nL'unico motore disponibile, ossia il V8 da 7,5 L, erogava 250 CV DIN (cio\u00e8 effettivi), che rappresentavano un decremento sensibile rispetto ai 315 CV SAE del propulsore montato nel 1971. Ci\u00f2 fu dovuto ad un cambiamento, introdotto su larga scala, nella misurazione dei valori di potenza, che da quel momento vennero rilevati con tutti gli accessori (pompe, filtri, ecc.) ed i dispositivi per il contenimento delle emissioni installati insieme al motore. Questi ultimi, infatti, sottraggono potenza al propulsore.\nLe vendite, rispetto a quelle dell'anno precedente, salirono del 20% a 36.165 unit\u00e0.\nNel 1973 vennero rivisti nuovamente il paraurti e la calandra (che condivideva ora con la LeSabre), e le luci posteriori. La versione coup\u00e9 non aveva pi\u00f9 in dotazione il lunotto formale che caratterizzava questa versione. Esso fu sostituito da un tipo di vetro anteriore che era anche installato sulle LeSabre coup\u00e9.\nIl motore montato di serie nel 1973 era un V8 da 5,7 L di cilindrata dotato di carburatore quadruplo corpo, che erogava 175 CV di potenza. Il propulsore V8 da 7,5 L e 250 CV era ora un \"optional\".\nCon il temporaneo ritiro dal mercato, dopo il 1972, della LeSabre cabriolet, la Centurion fu l'unico modello Buick decappottabile offerto dalla casa automobilistica citata nel 1973. Il 1973 fu anche l'ultimo anno di commercializzazione della Centurion, che fu sostituita nel 1974 dalla \"LeSabre Luxus\". All'interno della gamma di quest'ultima, la versione cabriolet venne ancora offerta per due anni. Dopo di essa, la General Motors non commercializz\u00f2 pi\u00f9 modelli cabriolet fino all'avvento, nel 1982, della Buick Riviera decappottabile.\nLa produzione totale di Centurion fu di 110,539 esemplari, di cui 10.296 cabriolet. Con soli tre anni di commercializzazione, la Centurion \u00e8 stato uno dei modelli Buick che hanno avuto il periodo di produzione pi\u00f9 breve."}
{"id": "4408046", "revid": "791427", "url": "https://it.wikipedia.org/wiki?curid=4408046", "title": "Scuola-Citt\u00e0 Pestalozzi", "text": "La Scuola-Citt\u00e0 \"Pestalozzi\" \u00e8 una scuola statale sperimentale, facente parte dell'istituto comprensivo \"Centro storico-Pestalozzi\" e intitolata al pedagogo svizzero Johann Heinrich Pestalozzi (1746-1827), situata nel centro di Firenze, in via delle Casine 1, nel quartiere di Santa Croce.\nStoria.\n\u00c8 stata fondata nel gennaio del 1945 da Ernesto Codignola e dalla moglie Anna Maria Melli. Gli obiettivi principali del progetto originario erano: offrire un servizio sociale alle famiglie disagiate del rione, tra i pi\u00f9 popolari e malfamati di Firenze e tra i pi\u00f9 disastrati dalla guerra e costituire uno spazio educativo per la formazione del cittadino, dove coniugare l'istruzione ed il consolidamento di una coscienza civica e democratica. Codignola e la moglie intitolarono probabilmente la scuola a Pestalozzi perch\u00e9 si ispiravano ai principi teorici del pedagogista svizzero, fondati su: attenzione all\u2019affettivit\u00e0, esperienza pratica, e autonomia degli studenti; tutto questo in Svizzera avveniva con lo scopo di avviare, in concreto, un modello pedagogico di liberazione ed elevazione etico-sociale delle classi pi\u00f9 povere e, dunque, un esperimento esemplare di educazione nazionale e popolare e anche ci\u00f2 appare essere la ragione fondante della sperimentazione fiorentina.\nIn quegli anni si configurava come una delle poche scuole private di orientamento laico in Italia.\nNel 1946 viene riconosciuta dal Ministero della Pubblica Istruzione e nasce come scuola di \"differenziazione didattica\", nome dato allora alle scuole sperimentali a tempo pieno.\nViene cogestita, sia dagli adulti che dai ragazzi, come una piccola citt\u00e0, dotata di un'amministrazione in miniatura con tanto di sindaco, assessori, consiglieri comunali e corte di giustizia. Da questi aspetti deriva, in parte, il nome della scuola.\nVengono valorizzate le attivit\u00e0 manuali come tipografia, falegnameria, orto, giardino, e altre attivit\u00e0 importanti per la formazione culturale come il giornale e la biblioteca.\nErnesto e Anna Maria Codignola nel 1951, presentando il loro esperimento di scuola \"attiva\" a pochi mesi dal suo inizio, scrivendo: \nE ancora:\nTrasformazioni.\nNel corso della direzione di Raffaele Laporta, nacque il \"collegio degli insegnanti\" con il compito di determinare la linea educativa della scuola, ed il \"consiglio di direzione\", organo esecutivo pi\u00f9 ristretto, chiamato a condividerne le responsabilit\u00e0; si configurer\u00e0 come una sorta di anticipazione degli organi collegiali, istituiti in seguito su scala nazionale.\nNel 1963, quando viene istituita la scuola media unica, Scuola-Citt\u00e0 \u00e8 la prima a sperimentare un percorso unitario dell'obbligo scolastico.\nNella seconda met\u00e0 degli anni '70, esaurita l'idea di Scuola-Citt\u00e0 come scuola totalmente diversa dalle altre, avviene la trasformazione in \"scuola-laboratorio\" per sperimentare le innovazioni a livello strutturale e didattico. Nel 1975, sulla scorta dei decreti delegati che introducevano nella scuola la ricerca e la sperimentazione legandole all'aggiornamento degli insegnanti, il Ministero della Pubblica Istruzione riconosce Scuola-Citt\u00e0 come scuola totalmente sperimentale.\nLa scuola ha da sempre operato nel campo della formazione dei docenti; nel 1997 il collegio dei docenti e il comitato tecnico-scientifico ne deliberano la costituzione come \"centro risorse per la formazione dei docenti\" e di \"laboratorio sperimentale\" della facolt\u00e0 di Scienze della formazione dell'Universit\u00e0 degli Studi di Firenze.\nLa crisi del 2003 e gli sviluppi successivi.\nNell\u2019aprile 2003 viene rilevata una contraddizione tra il decreto ministeriale che la riconosceva scuola totalmente sperimentale nel 1975 e la legge sull'autonomia scolastica. Il dirigente viene quindi rimosso, la direzione scolastica regionale riduce il personale insegnante di cinque unit\u00e0 e nega la nomina di un nuovo direttore aggregando la scuola al circolo 1 di Firenze. Successivamente, dato il rischio di un\u2019ulteriore riduzione del personale scolastico o addirittura della chiusura della scuola, nel mese di giugno i genitori e il personale didattico attivano un\u2019assemblea di protesta permanente all\u2019interno dei locali della scuola. Il settembre successivo la scuola riapre regolarmente senza un\u2019ulteriore riduzione dei docenti. \nNel 2006 entra a far parte della \"Rete nazionale delle scuole-laboratorio\", insieme alla scuola \"Don Milani\" di Genova e al Convitto Scuola della Rinascita di Milano, e ottiene dal MIUR il riconoscimento di \"scuola laboratorio\". Guadagna una maggiore autonomia operativa diventando \"istituto comprensivo autonomo\" grazie all'aggregazione con la \"scuola carceraria\" e con il \"Centro Territoriale Permanente per l'educazione degli adulti (CTP).\nNegli anni successivi, l'istituto Pestalozzi si fonde, prima con il circolo didattico numero 5 e in seguito con l'istituto comprensivo \"Centro storico - Carducci\". Dall'anno scolastico 2012-2013, Scuola-Citt\u00e0 fa parte dell'istituto comprensivo \"Centro storico - Pestalozzi\", unitamente alle scuole dell'infanzia, primarie e secondarie di primo grado della zona.\nLa struttura dispone di laboratori attrezzati: biblioteca, falegnameria, redazione giornale, teatro, aula di arte, aula multimediale, stanza TV e videoregistratore, aula di musica, palestra, e, in giardino, campo di pallavolo e di calcetto.\nGASP.\n\u00c8 un'associazione di genitori costituita nel 1993 per iniziativa di alcuni di loro. L'associazione \"GASP\" (Genitori Alunni Scuola Pestalozzi), si pone l'obiettivo di stabilire la collaborazione ed una continuit\u00e0 di azione tra i genitori, la scuola ed il territorio. Partecipa alla diffusione del progetto educativo di Scuola-Citt\u00e0 e fa parte della \"Rete scuole area fiorentina\".\nConsiglio degli alunni.\nIl Consiglio degli alunni \u00e8, a tutti gli effetti, un organo collegiale di Scuola Citt\u00e0 Pestalozzi ed \u00e8 un'espressione tipica di democrazia rappresentativa. Il fine principale di questa attivit\u00e0 \u00e8 quello di introdurre i ragazzi all'impegno ed alla partecipazione democratica, facendone loro apprendere i meccanismi attraverso l'esperienza diretta. Ogni anno in ogni classe vengo eletti due rappresentanti e due sostituti (due maschi e due femmine) per poter andare a rappresentare la propria classe al Consiglio, ed internamente al consiglio degli alunni vengono eletti un presidente e un vicepresidente di solito di terza o seconda media.\nDirettori.\nDopo il fondatore Ernesto Codignola, negli anni si sono succeduti:"}
{"id": "4408048", "revid": "120826077", "url": "https://it.wikipedia.org/wiki?curid=4408048", "title": "Postura iperlordotica", "text": "La postura iperlordotica, detta anche postura lordotica o postura militare, dall'inglese \"Lordotic posture\", \"Military posture\" o \"Hollow-back\" (\"schiena concava\"), \u00e8 una deformazione posturale della colonna vertebrale.\nDefinizione.\nLe caratteristiche principali della postura iperlordotica sono l'incremento della curva lordotica lombare (iperlordosi lombare), il bacino anteroverso (ruotato anteriormente) e la tendenza alla flessione delle anche. Nella classica postura iperlordotica il grande trocantere rimane in equilibrio sulla linea di gravit\u00e0, ma il bacino ruota anteriormente, spostando la spina iliaca anteriore superiore in avanti e in basso rispetto all'osso pubico. L'anteroversione del bacino causa anche l'iperestensione delle ginocchia. L'iperlordotica potrebbe essere erroneamente giudicata come una buona postura perch\u00e9 la persona appare diritta e slanciata, e in passato poteva essere effettivamente scambiata per la postura ideale. Questa tipologia tuttavia risulta a tutti gli effetti in una deformazione posturale che interessa la bassa schiena, perch\u00e9 la curva fisiologica lombare \u00e8 fuori allineamento. Mentre nelle altre comuni deformazioni posturali, la testa protende verso avanti (\"forward head posture\"), nell'iperlordotica \u00e8 il petto ad essere spinto anteriormente, risultando in una curva toracica (cifosi) dritta. A lungo andare, i muscoli del petto e abduttori delle scapole (grande e piccolo pettorale, gran dentato) vengono allungati, mentre gli antagonisti che compongono l'alta schiena, cio\u00e8 gli adduttori delle scapole (trapezi e romboidi) risultano accorciati e ipertonici.\nI muscoli addominali e i glutei appaiono allungati e ipotonici. Nel tempo, i flessori dell'anca possono accorciarsi, e la rotazione del bacino viene limitata dalla debolezza e lunghezza eccessiva degli ischio-crurali. Questo gruppo muscolare lavora infatti per contrastare la tendenza delle anche a flettersi, mentre i muscoli dei polpacci resistono alla tendenza delle caviglie di flettersi a causa delle ginocchia bloccate. La correzione della postura iperlordotica pu\u00f2 essere favorita dall'accorciamento dei muscoli addominali ma soprattutto dall'allungamento dei flessori dell'anca (in particolare l'ileo-psoas). Anche se non \u00e8 stato dimostrato che il tono e l'accorciamento della muscolatura addominale sia in grado di correggere l'allineamento del bacino in retroversione, spesso viene suggerita la stimolazione e l'accorciamento del retto dell'addome per tendere ad attenuare la lordosi lombare.\nLa postura iperlordotica \u00e8 riconoscibile nei ballerini e nei ginnasti, per i quali questa conformazione viene richiesta dalla loro attivit\u00e0. \u00c8 anche la postura pi\u00f9 comune nelle donne dopo il parto, specialmente nei parti multipli.\nIn una postura iperlordotica estrema, riconoscibile nell'obesit\u00e0 patologica cronica, la zona lombare rimane iperestesa e le facce articolari lombari entrano a contatto, l'effetto elastico degli ischio-crurali permette al bacino di rimanere inclinato. Alcuni ricercatori hanno nominato questo stato patologico come \"pelvic crossed syndrome\" o in italiano sindrome delle faccette articolari lombari. Le faccette articolari della zona lombare entrano in contatto esercitando pressione, quindi i processi articolari inferiori entrano in conflitto (impingement) con la lamina vertebrale sottostante. L'aumento del peso corporeo grava sulle faccette articolari a sua volta riducendo la forza di compressione sulle vertebre lombari.\nIperlordotica e cifo-lordotica.\nLa caratteristica principale della postura iperlordotica \u00e8 l'aumento della lordosi lombare, ovvero l'iperlordosi. Questa peculiarit\u00e0 \u00e8 riconoscibile anche in un'altra postura denominata \"cifo-lordotica\", in cui, oltre all'iperlordosi lombare, \u00e8 presente anche l'aumento della cifosi toracica (ipercifosi), condizione inversa a quella della prima. A causa di alcune analogie tra le due deformazioni posturali, \u00e8 possibile che anche la \"cifo-lordotica\" venga denominata come iperlordotica, perch\u00e9 anche in questo caso \u00e8 effettivamente presente un'accentuazione della curva lombare. Tuttavia la postura \"iperlordotica\" o \"militare\" viene dissociata dalla postura \"cifo-lordotica\", poich\u00e9 nella prima, la sola curva fisiologica alterata \u00e8 appunto quella lombare, con un possibile appiattimento della cifosi, mentre nella seconda si assiste invece ad un'accentuazione della cifosi e della lordosi cervicale.\nProgramma di correzione.\nLa correzione della postura \"iperlordotica\" richiede un accorciamento dei muscoli addominali e soprattutto un allungamento dei flessori dell'anca. I retto dell'addome deve essere accorciato combinando la retroversione del bacino con la flessione del tratto lombare, ma solo dopo aver tonificato i muscoli addominali per prevenire l'inarcamento, in cui gli addominali pur contraendosi non ostacolano l'accentuazione della curva invece di contrastarne la formazione. I flessori dell'anca risultano i muscoli pi\u00f9 determinanti nel processo di correzione, in quanto il loro accorciamento li rende direttamente responsabili dell'aumento della curva lombare. Lo \"stretching\" dei flessori dell'anca, in particolare dell'ileo-psoas, \u00e8 prioritario, assieme a quello degli estensori lombari (quadrato dei lombi). L'accorciamento e ipertono degli ischio-crurali e dei glutei \u00e8 allo stesso modo suggerito. Se presente un eccessivo inarcamento del petto con spalle retroverse, \u00e8 necessario tonificare i muscoli responsabili dell'adduzione delle scapole e dell'anteroversione delle spalle, tra cui il grande pettorale, il piccolo pettorale, e il gran dentato.\nPoich\u00e9 anche i muscoli che necessitano di essere allungati richiedono un programma di tonificazione, anche se generalmente meno intenso e frequente, si dovr\u00e0 considerare l'importante \"Legge della plasticit\u00e0 muscolare\" (o \"Legge di Borelli Weber Fick\"), la quale sostiene che: \"La lunghezza delle fibre \u00e8 proporzionale all'accorciamento ottenuto dalla loro contrazione, e questo \u00e8 circa uguale alla met\u00e0 della lunghezza delle fibre\".&lt;br&gt;\nLe 4 possibili modalit\u00e0 di esecuzione di un movimento muscolare sono:\nIn base a questa legge pare chiaro che i muscoli che necessitano di essere allungati dovranno essere allenati in massimo allungamento e in contrazione incompleta, mentre quelli che devono essere accorciati, dovranno essere allenati in massima contrazione, e allungamento incompleto. Pertanto la traiettoria articolare (\"Range of motion\", ROM) dei relativi esercizi dovr\u00e0 essere modificata in base a queste esigenze.\nEsercizi per gli addominali e flessori dell'anca.\nAssieme alla postura \"cifo-lordotica\", l\"'iperlordotica\" richiede prioritariamente un allungamento dei flessori dell'anca. In un programma di allenamento fisico mirato al miglioramento di questa deformazione, viene richiesta inoltre una particolare attenzione verso lo stimolo dei muscoli addominali. Tuttavia \u00e8 bene evitare alcuni di questi movimenti, che al contrario potrebbero facilmente peggiorare lo stato posturale del soggetto. Nello specifico si tratta di molti degli esercizi che vengono riconosciuti impropriamente come \"esercizi per gli addominali\", tra i quali si pu\u00f2 riconoscere il \"sit-up\", i \"leg raise\" supini, alle parallele o alla sbarra, il \"jacknives\" o le \"sforbiciate\", i quali in realt\u00e0 reclutano in maniera diretta i flessori dell'anca, proprio il gruppo di muscoli che in questo caso dovrebbero essere allungati, e non stimolati e tonificati. I professionisti del fitness generalmente sconsigliano di eseguire questa serie di esercizi per gli addominali, in quanto \u00e8 stato riconosciuto che possano facilmente creare dolori alla bassa schiena, soprattutto nei soggetti con addominali relativamente deboli. \u00c8 stato stabilito che i sollevamenti delle gambe (\"Leg raise\") in posizione supina sollecitano i flessori dell'anca con un limitato coinvolgimento della muscolatura addominale, mentre \u00e8 stato notato che spesso viene a crearsi uno squilibrio tra gli addominali deboli e i flessori dell'anca forti nei movimenti di flessione del busto (come il \"sit-up\"). L'obiettivo di un allenamento degli addominali dovrebbe essere invece quello di massimizzare il coinvolgimento della muscolatura addominale, riducendo al minimo il coinvolgimento dei flessori dell'anca.\nI flessori dell'anca sono per definizione i muscoli responsabili del sollevamento degli arti inferiori (flessione della coscia), mentre gli addominali, i quali non hanno alcun ruolo nella flessione del femore, in questo esercizio rimangono contratti in isometria (senza modificare la loro lunghezza). Diversi studi dimostrano in modo conclusivo il coinvolgimento dei muscoli addominali in modalit\u00e0 isometrica. Nel sollevare la gamba appesa, il retto addominale deve ruotare il bacino posteriormente (retroversione del bacino) e stabilizzarlo al fine di consentire agli arti inferiori di flettersi verso il petto. Dal momento che gli arti inferiori sono relativamente pesanti, la tensione sul retto addominale \u00e8 dovuta in gran parte al suo ruolo nella stabilizzazione del bacino. L'esercizio svolto con le gambe dritte pone un pesante carico sulla colonna lombare, rendendolo ad alto rischio per alcuni individui, come i soggetti iperlordotici. I soggetti iperlordotici devono assolutamente evitare questi movimenti con un'azione ipertonificante sui flessori dell'anca, optando per esercizi che li escludono completamente dal lavoro muscolare. Il \"crunch\" pu\u00f2 essere tra tutti l'esercizio pi\u00f9 indicato per sollecitare la muscolatura addominale in presenza di iperlordosi.\nMuscolatura influente sull'inclinazione pelvica.\nSecondo Kendall et al. (2005), l'anteroversione del bacino pu\u00f2 essere il risultato di una combinazione tra muscolatura addominale anteriore debole (ipotonica), flessori dell'anca rigidi e ipertonici (specialmente l'ileo-psoas), muscolatura della bassa schiena rigida e ipertonica, ed estensori dell'anca deboli. Una bassa schiena rigida ed estensori dell'anca deboli sono raramente considerati la principale causa, ma se notati in associazione con flessori dell'anca accorciati e debolezza della muscolatura addominale, la relativa inclinazione pelvica e l'accentuazione della lordosi tendono ad essere pi\u00f9 accentuate. Al contrario, la retroversione del bacino associata soprattutto alla postura \"Flat back\", si crede sia il risultato della combinazione tra muscolatura della bassa schiena ipertonica e accorciata, muscolatura addominale ipertonica, e flessori dell'anca deboli. Tuttavia, \u00e8 importante notare che queste sono osservazioni cliniche con pochi studi empirici disponibili a supporto di queste conclusioni.\nMuscolatura addominale.\nA causa dell'attaccamento della muscolatura addominale al bacino, \u00e8 evidente che quando questi muscoli vengono attivati portando ad una flessione del tronco, il bacino viene portato a ruotare posteriormente, mentre la rigidit\u00e0 degli erettori spinali lombari porta alla rotazione anteriore del bacino. Se gli addominali sono allungati e gli erettori spinali lombari sono accorciati, si \u00e8 teorizzato che il grado di anteroversione del bacino e della lordosi lombare sarebbero maggiori del normale. Ma, nonostante sia stato provato che la funzione degli addominali di ruotare il bacino posteriormente tramite una contrazione in posizione in piedi, non esistono evidenze a riguardo della relazione tra l'abilit\u00e0 della muscolatura addominale di attivare una contrazione e mantenerla durante la normale posizione in piedi rilassata. Alcuni ricercatori (Walker et al, 1987) condussero uno studio per determinare le relazioni tra la lordosi lombare, l'inclinazione del bacino e l'attivit\u00e0 addominale durante la normale posizione in piedi. Dopo l'esecuzione di alcuni test, l'\u00e9quipe rivel\u00f2 che non vi fosse alcuna correlazione tra la funzione della muscolatura addominale e la rotazione del bacino o la lordosi lombare come precedentemente esposto. Queste conclusioni sono state supportate da altri suti che non identificarono alcuna associazione tra la debolezza o ipotonicit\u00e0 della muscolatura addominale e l'anteroversione del bacino. Tuttavia, altri lavori hanno esaminato l'attivit\u00e0 mioelettrica della muscolatura addominale durante il mantenimento della postura eretta, rivelando che questo gruppo muscolare non \u00e8 attivo in questa posizione. Quindi, \u00e8 possibile che le contrazioni attive della muscolatura addominale non siano responsabili del grado di inclinazione del bacino durante la normale postura eretta rilassata. In sintesi, la letteratura scientifica suggerisce che la muscolatura addominale non gioca un ruolo importante nello stabilire la postura o l'inclinazione del bacino durante la postura eretta. Questi risultati potrebbero suggerire che altri muscoli potrebbero invece avere un'influenza marcata sull'inclinazione del bacino e sulla lordosi lombare rispetto a quanto ci si aspettava in passato.\nGruppo muscolare dei flessori dell'anca.\nIl gruppo dei muscoli flessori dell'anca ha ricevuto molta attenzione riguardo alla sua influenza sull'inclinazione del bacino. Per decenni i flessori dell'anca rigidi e accorciati sono stati associati ad un aumento dell'anteroversione del bacino a causa dell'attaccamento del muscolo ileo-psoas. Tuttavia, gli studi hanno fallito nel dimostrare una significativa correlazione tra l'inclinazione del bacino in posizione eretta e la lunghezza dei muscoli flessori dell'anca. Nonostante gran parte della letteratura scientifica indichi che i flessori dell'anca non hanno un impatto significativo sull'inclinazione del bacino in posizione eretta, uno studio (Link et al., 1990) rivel\u00f2 invece una significativa correlazione tra la lunghezza dei flessori dell'anca e l'anteriorizzazione del bacino se comparato all'inclinazione pelvica da seduto, quando venne comparata l'inclinazione del bacino in posizione seduta o eretta. Lo studio evidenzi\u00f2 che da posizione seduta, quando i flessori dell'anca subiscono un accorciamento, l'inclinazione del bacino era ridotta se comparata alla postura eretta, in cui i flessori dell'anca venivano allungati, e di conseguenza l'inclinazione del bacino in anteroversione aumentava.\nInclinazione pelvica ed estendibilit\u00e0 degli ischio-crurali.\nA causa dell'orientamento degli ischio-crurali sulla tuberosit\u00e0 ischiatica del bacino, \u00e8 logico supporre che la lunghezza di questi muscoli influisca sui movimenti del bacino. Tuttavia, nonostante venga suggerito da alcuni autori che gli ischio-crurali accorciati portino ad una retroversione del bacino, diverse ricerche hanno indicato che la lunghezza di questi muscoli non influenza significativamente l'inclinazione pelvica nella posizione eretta. Mentre gran parte di questi studi si focalizzarono sull'accorciamento degli ischio-crurali, Li et al. (1990) rivelarono un leggero incremento dell'inclinazione del bacino in anteroversione come risultato di un'aumentata estendibilit\u00e0 degli ischio-crurali stessi; tuttavia questi guadagni non furono significativi. Toppenberg e Bullock conclusero che le maggiori condizioni in grado di predire la lordosi \u00e8 l'aumento della lunghezza degli addominali, degli erettori spinali e degli ischio-crurali, tuttavia non venne trovata alcuna correlazione tra la lunghezza di un singolo gruppo muscolare tra quelli citati e il grado di inclinazione del bacino. Infatti Toppenberg e Bullock riportarono che gli ischio-crurali accorciati erano associati ad un maggiore grado di inclinazione della colonna vertebrale, il che contrasta con l'ipotesi che gli ischio-crurali siano in grado di causare una retroversione del bacino e una riduzione della lordosi lombare. Gajdosik et al. (1992) esaminarono l'influenza degli ischio-crurali accorciati sull'inclinazione del bacino in posizione eretta. Comparando soggetti dalla lunghezza normale con altri dalla lunghezza ridotta, scoprirono che non ci fosse una rilevante influenza sull'inclinazione pelvica da eretti come conseguenza della lunghezza degli ischio-crurali. Anche Link et al., nonostante avessero trovato una significativa correlazione tra la lunghezza dei flessori dell'anca e l'anteroversione del bacino, non riportarono invece una rilevante correlazione tra l'estendibilit\u00e0 degli ischio-crurali e l'inclinazione pelvica. In sintesi, la letteratura scientifica non supporta il concetto che l'estendibilit\u00e0 degli ischio-crurali sia legata all'inclinazione pelvica. Mentre diversi studi hanno individuato una correlazione positiva tra i due, non \u00e8 la capacit\u00e0 di estensione a confermarne la correlazione."}
{"id": "4408050", "revid": "129019", "url": "https://it.wikipedia.org/wiki?curid=4408050", "title": "Groot", "text": "Groot \u00e8 un personaggio immaginario dei fumetti Marvel Comics creato da Stan Lee, Jack Kirby e Dick Ayers.\nAppare per la prima volta in \"Tales to Astonish\" n. 13 (novembre 1960).\nIl nome Groot \u00e8 basato sulle parole in lingua inglese \"growth\" (crescita) e \"root\" (radice).\nBiografia del personaggio.\nNella sua prima apparizione, Groot era un enorme albero antropomorfo senziente di origine extraterrestre. Giunto sulla Terra per rapire e studiare gli umani, venne ucciso da termiti scatenate da Leslie Evans.\nIn seguito Xemnu lo duplic\u00f2 per usarlo contro Hulk, ma Groot venne sconfitto.\nVenne poi catturato dagli Howling Commandos e affidato allo S.H.I.E.L.D..\nAnnihilation.\nDopo gli eventi di \"Annihilation\" Groot si autoproclama monarca del Pianeta X, ma viene fatto prigioniero dai Kree e scelto per fare parte di una task force guidata da Star-Lord contro Phalanx.\nIn questa occasione lega molto con Rocket Raccoon.\nDiventa in seguito membro dei Guardiani della Galassia.\nDopo \"\" il vocabolario dell'alieno si \u00e8 ridotto a una singola frase: \u00abIo sono Groot\u00bb.\nRiappare come candidato baby sitter per la figlia di Luke Cage e Jessica Jones ma viene assunta l'eroina Squirrel Girl.\nPoteri e abilit\u00e0.\nGroot ha forza e resistenza proporzionali alla sua colossale struttura arborea e pu\u00f2 aumentare di molto le sue gi\u00e0 notevoli dimensioni. Se viene distrutto pu\u00f2 ricrescere completamente a partire da un suo frammento. Il personaggio ha dimostrato la capacit\u00e0 di controllare gli alberi facendoli muovere e crescere a piacimento; \u00e8 inoltre in grado di adattarsi alle situazioni modificando il suo corpo a piacimento. \u00c8 anche immune al fuoco.\nAltri media.\nCinema.\nMarvel Cinematic Universe.\nGroot appare nel franchise del Marvel Cinematic Universe con la voce di Vin Diesel:"}
{"id": "4408060", "revid": "684805", "url": "https://it.wikipedia.org/wiki?curid=4408060", "title": "Postura lordotica", "text": ""}
{"id": "4408061", "revid": "2039709", "url": "https://it.wikipedia.org/wiki?curid=4408061", "title": "Operazioni aeree nella guerra d'inverno", "text": "Le operazioni aeree nella guerra d'inverno videro scontrarsi le aviazioni militari delle due nazioni impegnate nel conflitto: Finlandia e Unione Sovietica. La superiorit\u00e0 in fatto di addestramento diede ai piloti finlandesi la possibilit\u00e0 di ottenere numerosi successi contro gli avversari sovietici, almeno fino a quando questi non adottarono nuove tattiche figlie degli errori e dell'esperienza maturata nei cieli. La potenza sovietica in mezzi e uomini alla fine prevalse sull'aeronautica finlandese che, nonostante gli aiuti militari forniti da paesi come Francia, Svezia e Regno Unito, fu costretta a soccombere.\nSituazione generale.\nCon la firma del patto Molotov-Ribbentrop con la Germania nell'agosto 1939, l'Unione Sovietica ebbe mano libera per estendere la propria zona d'influenza politico-militare nei Paesi Baltici, in Polonia e in Finlandia. L'URSS entr\u00f2 in Polonia dopo che la Wehrmacht aveva invaso il paese a partire dal 1\u00ba settembre, e ben presto chiese ai Paesi baltici di poter usufruire di basi aeronavali. Alla Finlandia, invece, il governo sovietico cerc\u00f2 di strappare per via negoziale parte dell'istmo di Carelia, alcune isole nel golfo di Finlandia e altri territori minori in cambio della cessione dei distretti di Repola e Poraj\u00e4rvi nella Carelia sovietica. Il rifiuto finlandese port\u00f2 i sovietici a rompere i rapporti diplomatici il 28 novembre e due giorni dopo, 30 novembre, ad attaccare con le sue forze armate la Finlandia.\nForze in campo.\nFinlandia.\nL'aeronautica militare finlandese (Suomen ilmavoimat) fu creata ufficialmente come arma indipendente nel 1928 ma dovette soffrire di una cronica carenza di fondi e di scarsa considerazione da parte degli stati maggiori militari dominati da ufficiali dell'esercito e della marina. A capo dell'aviazione fu posto il generale Jarl F. Lundqvist, proveniente dall'artiglieria e la cui predilezione per le forze da bombardamento e da pattugliamento marittimo imped\u00ec una reale modernizzazione delle forze da caccia. Comunque, grazie all'opera di uomini come il colonnello Richard Julus Lorentz e il capitano Gustaf Erik Magnusson, i piloti da caccia finlandesi avevano un eccellente addestramento, gli aerei erano forniti di radio e l'Ilmavoimat era stata la prima aviazione militare ad adottare la pi\u00f9 flessibile ed efficace formazione su due caccia (leader e gregario) in luogo di quella su tre aerei allora universalmente in uso. In mancanza del radar, era stata creata un'efficiente rete di avvistamento tramite osservatori a terra e l'aviazione era preparata ad operare, nelle difficili condizioni operative dell'inverno nordico, con grande mobilit\u00e0 degli impianti a terra avvalendosi di veicoli su cui erano caricate parti di ricambio, munizioni, attrezzature e quant'altro occorresse per la manutenzione dei velivoli.\nL'Ilmavoimat all'inizio del conflitto disponeva di 145 aerei, di cui 114 operativi. I velivoli di punta erano rappresentati da 14 Bristol Blenheim (bombardiere leggero bimotore capace di una velocit\u00e0 di 418\u00a0km/h), dei due reparti da bombardamento LeLv 44 e 46, e da 41 caccia Fokker D.XXI (monoplano ad ala bassa con carrello fisso e abitacolo chiuso capace di 446\u00a0km/h a 2\u00a0740 m ed armato con quattro mitragliatrici MC M36 calibro 7,92\u00a0mm), di cui sette acquistati direttamente dalla ditta olandese e, i restanti, costruiti su licenza dalla Fabbrica Nazionale Aeronautica di Tampere. A questi aerei si aggiungevano 10 caccia biplani Bristol Bulldog (due mitragliatrici calibro 7,7\u00a0mm e 280\u00a0km/h di velocit\u00e0), pochi antiquati ricognitori Fokker C.V e C.X e alcuni idrovolanti Blackburn Ripon e Junkers K 43. In Italia erano stati ordinati 35 caccia Fiat G.50 (monoplano ad ala bassa, con carrello retrattile e abitacolo aperto, armato con due mitragliatrici calibro 12,7\u00a0mm e capace di 472\u00a0km/h) ma nessuno di essi era ancora stato consegnato.\nUnione Sovietica.\nLe forze aeree sovietiche (Voenno-vozdu\u0161nye sily \u2013 VVS) impiegate contro la Finlandia schieravano un totale di circa 2.318 aerei, di cui 1.044 caccia e 855 bombardieri, di base in Estonia o dislocati fra l'estremo nord ed il golfo di Finlandia. A questi andavano aggiunti i velivoli dell'Aviazione Navale sovietica. Fonti sovietiche parlano invece di 3.253 aerei disponibili per la guerra d'inverno. I velivoli sovietici comprendevano bombardieri Tupolev SB-2 (bombardiere leggero bimotore, 424\u00a0km/h e 600\u00a0kg di bombe) e Ilyushin DB-3 (bombardiere medio bimotore a largo raggio, 390\u00a0km/h e 1.000\u00a0kg di bombe), caccia Polikarpov I-15 (biplano armato con due mitragliatrici calibro 7,62\u00a0mm e capace di 346\u00a0km/h a 5.000 m), Polikarpov I-153 \u010cajka (sviluppo dell'I-15 con carrello retrattile e ala superiore a gabbiano invertito, 415\u00a0km/h col motore M-25V dell'I-15 e 444\u00a0km/h col pi\u00f9 potente M-62 da 1.100 CV), e I-16 (monoplano ad ala bassa con carrello retrattile, due mitragliatrici ShKAS calibro 7,62\u00a0mm e una velocit\u00e0 massima di 455\u00a0km/h a 3000 m di quota), e ricognitori e bombardieri tattici biplani Polikarpov R-5.\nLe operazioni aeree.\nIl 30 novembre 1939, alle 09:42 del mattino, i bombardieri sovietici attaccarono Viipuri, cogliendo la caccia finlandese di sorpresa. Nello stesso giorno, coperti dal cielo nuvoloso, otto bombardieri sovietici che dovevano bombardare il porto e i depositi di combustibile vicino a Helsinki, mancarono l'obiettivo e colpirono invece la citt\u00e0, uccidendo circa cento civili provocando lo sdegno internazionale. Le bombe sovietiche vennero ironicamente battezzate dai finlandesi \"ceste del pane di Molotov\", dopo che il commissario agli esteri sovietico aveva dichiarato alla radio che la VVS aveva gettato pane su Helsinki, dove la gente moriva di fame. Per economizzare le forze disponibili e per evitare di confrontarsi con gli agili biplani sovietici, ai piloti finlandesi venne raccomandato di attaccare preferibilmente i bombardieri, ingaggiando battaglia con i caccia nemici solo quando strettamente necessario o per proteggere i propri bombardieri e ricognitori. L'indomani si ebbe il primo scontro aereo: il tenente Eino Luukkanen, ai comandi di un Fokker D.XXI, intercett\u00f2 sopra Koljola due Tupolev SB-2 e ne abbatt\u00e9 uno. Entro le 15:00 di quel giorno la Lentolaivue 24 (LLv 24) del capitano Magnusson, la squadriglia di punta della caccia finlandese, aveva abbattuto undici Tupolev (otto del 41\u00ba SBAP e tre del 24\u00ba SBAP).\nIntanto, in soccorso della Finlandia, stavano arrivando aiuti e volontari dall'estero: la Svezia forn\u00ec \u2014 su base volontaria \u2014 dodici Gloster Gladiator II (biplani a cabina di pilotaggio chiusa armati con quattro mitragliatrici calibro 7,7\u00a0mm e capaci di 407\u00a0km/h a 4.400 m di quota) e quattro Hawker Hart (vecchio bombardiere leggero monomotore biplano che volava a 300\u00a0km/h), pari a circa un terzo della caccia a disposizione dell'aeronautica svedese, con personale di volo e di terra inquadrati nella Flygflottilj 19 (19\u00ba reggimento aereo \u2013 F19) comandata dal maggiore Hugo Beckhammar. L'F19 arriv\u00f2 il 10 gennaio a Kemi, in Lapponia, ed ebbe il suo battesimo del fuoco due giorni dopo, quando gli Hawker Hart attaccarono la base del 145\u00ba IAP a M\u00e4rk\u00e4j\u00e4rvi, protetti dalla scorta fornita dai Gladiator; durante il ritorno un Hart venne abbattuto dai caccia sovietici, che a loro volta persero un biplano I-15, prima vittoria aerea svedese del conflitto. I piloti svedesi portarono a termine 464 sortite in 62 giorni, perdendo sei aerei, di cui cinque in combattimento, e accreditandosi della distruzione di otto aerei sovietici (pi\u00f9 altri dodici probabili), incluso un quadrimotore Tupolev TB-3 abbattuto vicino a Kemij\u00e4rvi il 10 marzo. La Francia don\u00f2 cinquanta Morane-Saulnier MS.406 (monoplano ad ala bassa, carrello retrattile, abitacolo chiuso e una velocit\u00e0 massima di 480\u00a0km/h a 5.000 m), privi per\u00f2 del cannoncino da 20\u00a0mm sparante attraverso il mozzo dell'elica ed armati con solo due mitragliatrici leggere nelle ali; di questi solo trenta raggiunsero, smontati, la Svezia dove furono riassemblati presso l'aeroporto di Malm\u00f6-Bulltofta da meccanici francesi e, con matricole finlandesi da MS-301 a MS-330, furono consegnati tra il 4 e il 29 febbraio 1940 ed inquadrati nella squadriglia LLv 28 il 17 febbraio il 1.Lt T. Hyrkki abbatt\u00e9 un DB-3 sul velivolo [MS-301]; in seguito (1943) questi velivoli sarebbero stati modificati con motori Mikulin catturati e radiatori dell'olio del Messerschmitt Bf-109G e denominati \"M\u00f6rk\u00f6 Moraani\" (M\u00f6rk\u00f6 significa fantasma in finnico), ma solo per due esemplari la conversione sarebbe stata effettuata prima della fine della guerra di continuazione. Parigi regal\u00f2 anche ottanta caccia leggeri Caudron C.714, ma solo sei raggiunsero la Finlandia poco dopo la fine del conflitto. La Gran Bretagna don\u00f2 ventiquattro antiquati caccia biplani Gloster Gauntlet II e dieci Gloster Gladiator II (altri venti vennero invece venduti insieme a dodici bombardieri Bristol Blenheim IV). Invece, i Fiat G.50, comprati in Italia e spediti a mezzo ferrovia, vennero bloccati e rispediti indietro dalla Germania, in rispetto del trattato con l'Unione Sovietica; due esemplari del caccia italiano raggiunsero comunque la Finlandia nel dicembre 1939 e altri trenta via mare prima della fine della guerra, mentre fra i piloti volontari italiani si distinsero il sergente maggiore Diego Manzocchi, che mor\u00ec in un incidente, e il tenente colonnello Giuseppe Cesaro. La Finlandia ordin\u00f2 anche 44 caccia statunitensi Brewster F2A-1, facenti parte di un lotto originariamente destinato all'US Navy, riequipaggiati con motori Wright Cyclone da 950 CV (che consentiva loro di toccare i 500\u00a0km/h) e armati con quattro mitragliatrici calibro 12,7\u00a0mm, furono consegnati \u2013 per ragioni diplomatiche \u2013 alla Svezia con la nuova designazione B-239, ma quando raggiunsero la Finlandia, insieme a dieci Hawker Hurricane ordinati in Gran Bretagna, era troppo tardi perch\u00e9 potessero partecipare ai combattimenti.\nMentre i reparti da bombardamento, data la scarsa consistenza numerica, poterono influire poco sulle operazioni aeree, la caccia finlandese fu invece attivissima e, in breve tempo, i Fokker D.XXI diventarono i protagonisti delle battaglie aeree sulla Finlandia, imponendosi tanto ai bombardieri quanto ai caccia sovietici. Contro un nemico numericamente molto superiore, ma deficitario nell'addestramento e poco motivato, i piloti finlandesi ottennero risultati eccezionali: il 1\u00ba dicembre vennero abbattuti dieci bombardieri sovietici contro la perdita di un Fokker D.XXI e di un Bristol Bulldog; il 19 dicembre, dopo un periodo di stasi nelle operazioni aeree a causa delle cattive condizioni meteorologiche, i caccia finlandesi abbatterono ben tredici bombardieri e due caccia avversari senza perdite e quattro giorni dopo undici bombardieri contro una sola perdita; per la fine dell'anno l'LLv 24 aveva abbattuto 54 aerei nemici al prezzo di un solo aereo perso e di un altro danneggiato. La mattina del 6 gennaio 1940 diciassette DB-3M del 6\u00ba DBAP decollarono dall'Estonia per colpire la citt\u00e0 di Kuopio. La prima ondata di nove aerei attacc\u00f2 come previsto, ma la successiva formazione di otto velivoli sbagli\u00f2 rotta ritrovandosi proprio nel raggio d'azione dell'LLv 24. Il Fokker D.XIII pilotato dal tenente Per-Erik Sovelius li intercett\u00f2 e ne abbatt\u00e9 subito uno. I rimanenti sette riuscirono a scaricare le proprie bombe su Kuopio senza provocare danni rilevanti, ma nel viaggio di ritorno vennero attaccati dal tenente Jorma Sarvanto che, in soli quattro minuti, ne abbatt\u00e9 sei. Il settimo venne abbattuto ancora da Sovelius in prossimit\u00e0 della costa. Il 17 gennaio venticinque Tupolev SB vennero intercettati sulla Carelia perdendo nove aerei mentre i rimanenti riuscirono a tornare alle loro basi per quanto seriamente danneggiati. I caccia finlandesi solevano operare da basi disperse, con piste in neve battuta, o dalla superficie dei laghi ghiacciati usando sci al posto delle ruote del carrello. Da queste basi, quando una formazione nemica veniva individuata, i caccia finnici erano diretti via radio in modo da concentrarsi ed attaccare in massa. I piloti dei caccia erano stati istruiti ad evitare il combattimento manovrato contro i pi\u00f9 lenti ma pi\u00f9 agili biplani sovietici I-15 e I-153, preferendo invece sfruttare la maggiore velocit\u00e0 dei loro Fokker. Tuttavia, data la sproporzione delle forze in campo, mentre i sovietici potevano facilmente rimpiazzare le perdite, le forze aeree da caccia finlandesi andarono inesorabilmente esaurendosi col passare dei giorni.\nI Gladiator forniti dalla Gran Bretagna cominciarono ad essere impiegati tra la fine di gennaio e l'inizio di febbraio dai piloti della LLv 26 che il 2 febbraio riusc\u00ec a far precipitare un I-153 e due I-16. Il 13 febbraio, mentre la scorta di una formazione di bombardieri era impegnata dalla LLv 26, Lauri Lautam\u00e4ki e il suo gregario riuscirono ad abbattere cinque Tupolev con i propri Gladiator; il 20 dello stesso mese venne abbattuto un altro Tupolev, al prezzo per\u00f2 del pilota che aveva ottenuto la vittoria. L'LLv 26 fu presente anche il 25 febbraio in una delle battaglie aeree pi\u00f9 violente del conflitto risoltasi con l'abbattimento di cinque ricognitori Polikarpov R-5 sovietici, due Gladiator distrutti e un terzo danneggiato dal fuoco degli I-153 di scorta che, assieme ai pi\u00f9 temibili monoplani I-16, si dimostravano sempre pi\u00f9 difficili da battere. Per questo motivo venne accelerato l'addestramento sui pi\u00f9 performanti Fiat G.50; le prime vittorie con il caccia italiano giunsero il 26 febbraio, quando vennero fatti precipitare un DB-3 e un I-16 a sud di Kouvola. In conseguenza delle forti perdite, i bombardieri sovietici vennero man mano dotati di blindature a protezione degli equipaggi, le missioni di bombardamento e appoggio tattico all'esercito vennero condotte sotto forte scorta di caccia e vennero messi in linea sempre pi\u00f9 numerosi reparti equipaggiati con i pi\u00f9 moderni monoplani da caccia Polikarpov I-16. Dal punto di vista finlandese la giornata peggiore fu quella del 29 febbraio, quando sette caccia finnici vennero abbattuti sopra Immola dai caccia sovietici. Verso la fine del conflitto, la caccia finlandese si convert\u00ec con sempre maggiore frequenza nell'attacco al suolo, nel tentativo di rallentare l'avanzata sovietica.\nScrisse Eino Luukkanen, asso dell'aviazione finlandese:\nQuando fu firmato l'armistizio, l'Ilmavoimat, che nel corso del conflitto era arrivata a schierare un totale di 287 aerei, dei quali 162 caccia, aveva perso in tutto 62 aerei, contro i 900 perduti dai sovietici. Di questi ultimi, 207 erano stati abbattuti dalla caccia, 314 dalla contraerea e i rimanenti risultavano persi in incidenti. Secondo i registri sovietici dell'epoca, comunque, la VVS aveva ottenuto 427 vittorie aeree contro la perdita di 261 velivoli. Dei circa sessanta piloti stranieri che supportarono la causa finlandese ne perirono nove: tre svedesi, quattro danesi, un italiano e un ungherese."}
{"id": "4408064", "revid": "767487", "url": "https://it.wikipedia.org/wiki?curid=4408064", "title": "From the Flames", "text": "From the Flames \u00e8 un cortometraggio muto del 1914 diretto e interpretato da Carroll Fleming, qui in una delle sue rare prove d'attore. Prodotto dalla Thanhouser e distribuito dalla Mutual, il film aveva come altri interpreti Arthur Bauer, J. Morris Foster, Mignon Anderson, Sidney Bracey, Carey L. Hastings, Ed Brady, Billy Noel, Charles Horan.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito negli Stati Uniti dalla Mutual, il film - un cortometraggio in due bobine - usc\u00ec nelle sale cinematografiche il 28 aprile 1914."}
{"id": "4408067", "revid": "287204", "url": "https://it.wikipedia.org/wiki?curid=4408067", "title": "Synnove Solemdal", "text": ""}
{"id": "4408068", "revid": "104458", "url": "https://it.wikipedia.org/wiki?curid=4408068", "title": "Synnoeve Solemdal", "text": ""}
{"id": "4408076", "revid": "767487", "url": "https://it.wikipedia.org/wiki?curid=4408076", "title": "The Master Hand (film 1915)", "text": "The Master Hand \u00e8 un film muto del 1915 diretto da Harley Knoles.\nTrama.\nJames Rallston si sposa per interesse con una ricca vedova, malata e madre di una bambina, Jean. La moglie, per\u00f2, rifiuta di dare il controllo delle sue propriet\u00e0 a Rallston che, in combutta con Miss Lane, una dottoressa che l'ha in cura, la porta a un crollo psicofisico imbottendola di farmaci e di droghe. Rallston fa quindi ricoverare la moglie in una clinica diretta dal poco scrupoloso dottor Garside, dove la donna viene tenuta segregata senza che nessuno possa avere alcun contatto con lei.\nPassano quindici anni. Rallston ha perduto in speculazioni sbagliate tutto il denaro che apparteneva a Jean, la figliastra. A condizione che recuperi il denaro perso, Rallston promette la ragazza in moglie a John Bigelow, un broker. Ma Jean \u00e8 innamorata di Ed Pembroke, un architetto. Riesce a convincere Bigelow che sua madre \u00e8 ancora viva. Per aiutarla, il broker rimette in piedi le sue finanze e poi si fa internare nella clinica di Garside fingendosi preda di manie ossessive. L\u00ec, riesce a trovare la madre di Jean. Con la collaborazione del suo medico personale, Bigelow attesta la sanit\u00e0 mentale della signora. Il dottore Garside, vistosi scoperto, fugge mentre Rallston, correndo in macchina, ha un incidente nel quale resta ucciso. La dottoressa Lane allora confessa tutto.\nMadre e figlia sono finalmente di nuovo insieme. Jean sposa Pembroke mentre Bigelow deve accontentarsi della sua graziosa nipote e del suo San Bernardo.\nProduzione.\nIl film fu prodotto dalla Premo Feature Film Corp..\nDistribuzione.\nDistribuito dalla World Film, usc\u00ec nelle sale cinematografiche USA il 23 agosto 1915."}
{"id": "4408093", "revid": "256896", "url": "https://it.wikipedia.org/wiki?curid=4408093", "title": "Scuola di Formazione di Base", "text": ""}
{"id": "4408094", "revid": "256896", "url": "https://it.wikipedia.org/wiki?curid=4408094", "title": "Scuola di Formazione Operativa", "text": ""}
{"id": "4408095", "revid": "2110845", "url": "https://it.wikipedia.org/wiki?curid=4408095", "title": "Vittorio Fagone", "text": "Biografia.\nDal 1994 al 2000 \u00e8 stato direttore della Galleria d'arte moderna e contemporanea dell'Accademia Carrara di Bergamo, caratterizzando il suo operato per la forte attenzione alle figure di Carlo Carr\u00e0, Joe e Gianni Colombo, all'esperienza del Premio Bergamo e in generale alla storia artistica lombarda e italiana degli anni trenta.\nInsieme a Dieter Ronte, durante una serie di incontri all'interno della Biennale di Venezia del 1986, ha dato vita all'idea base del movimento \"Art in Nature\".\nPubblicazioni.\n\u00c8 autore di numerose pubblicazioni, fra le quali:\nHa inoltre pubblicato libri con gli editori Charta, Lubrina-LEB e Mazzotta."}
{"id": "4408098", "revid": "767487", "url": "https://it.wikipedia.org/wiki?curid=4408098", "title": "Her Nephews from Labrador", "text": "Her Nephews from Labrador \u00e8 un cortometraggio muto del 1913. Il nome del regista non viene riportato.\nTrama.\nA Westcheser, marito e moglie accolgono nella loro casa due nipoti che arrivano in treno dal Labrador. Bench\u00e9 l'inverno non sia ancora finito, i due ragazzi trovano che il clima sia piuttosto caldo e si comportano di conseguenza. Cos\u00ec, girano in maniche di camicia, vanno a pattinare in costume da bagno, si tuffano nel ghiaccio.\nProduzione.\nIl film fu prodotto dalla Thanhouser Film Corporation. Venne girato all'Hudson Park di New Rochelle, citt\u00e0 dove aveva sede la compagnia di produzione.\nDistribuzione.\nDistribuito dalla Mutual Film, usc\u00ec nelle sale cinematografiche USA il 26 gennaio 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio.\nNel Regno Unito, al film venne dato il titolo alternativo \"The Nephews from Labrador\".\nIl cortometraggio \u00e8 stato inserito tra i titoli di un cofanetto uscito nel 2009, \"The Thanhouser Collection, DVD Volumes 10, 11 and 12 (1910-1916)\" che comprende oltre 384 minuti di film prodotti dalla Thanhouser."}
{"id": "4408099", "revid": "436907", "url": "https://it.wikipedia.org/wiki?curid=4408099", "title": "ReMarcoble", "text": "reMarcoble \u00e8 il secondo album solista pubblicato da Marco Sfogli."}
{"id": "4408102", "revid": "256896", "url": "https://it.wikipedia.org/wiki?curid=4408102", "title": "Guardia Svizzera Pontificia", "text": ""}
{"id": "4408107", "revid": "1543377", "url": "https://it.wikipedia.org/wiki?curid=4408107", "title": "Campionato Carioca di pallavolo maschile", "text": "Il campionato Carioca di pallavolo maschile \u00e8 posto sotto l'egida della Federazione pallavolistica dello Stato di Rio de Janeiro. Il massimo campionato statale \u00e8 slegato gerarchicamente dal campionato nazionale, la Superliga S\u00e9rie A.\nStoria del campionato.\nLa Federa\u00e7\u00e3o de Volley-Ball do Estado do Rio de Janeiro nasce il 14 settembre 1938, come \"Federa\u00e7\u00e3o Metropolitana de Volley-Ball\", per opera di diversi club locali, tra i quali l'Am\u00e9rica Football Club, il Botafogo Football Club, il Clube de Regatas do Flamengo, il Clube de Regatas Vasco da Gama, il Clube Universit\u00e1rio do Rio de Janeiro ed il Tijuca T\u00eanis Clube.\nLa federazione ed il campionato hanno raggiunto l'assetto attuale il 23 giugno 1979, quando la \"Federa\u00e7\u00e3o Metropolitana de Volley-Ball\" ha accorpato il \"Departamento de Volley-Ball da Federa\u00e7\u00e3o Fluminense de Desportos\". La prima edizione del campionato statale viene disputata nel 1938. Tra il 1944 ed il 1945, la competizione resta sospesa. Dal 1946 in poi il campionato viene disputato regolarmente ogni anno.\nTra il club pi\u00f9 titolati il Botafogo Football Club, il Clube de Regatas do Flamengo ed il Fluminense Football Club."}
{"id": "4408110", "revid": "287204", "url": "https://it.wikipedia.org/wiki?curid=4408110", "title": "Zeta Leporis", "text": "Zeta Leporis (\u03b6 Lep, \u03b6 Leporis) \u00e8 la quinta stella pi\u00f9 luminosa della costellazione della Lepre. La sua magnitudine apparente \u00e8 +3,55 e si trova a 70,5 anni luce dalla Terra.\nNel passato, circa 1 milione di anni fa, \u00e8 passata a distanza ravvicinata dal Sole ed era, a quel tempo, la stella pi\u00f9 luminosa del cielo terrestre. Secondo uno studio di Garc\u00eda-S\u00e1nchez \"et al.\" del 2001, la stella pass\u00f2 a 1,65 parsec dalla Terra (5,36 a.l.) poco pi\u00f9 di un milione di anni fa, mentre in base ai pi\u00f9 recenti dati del satellite Hipparcos, la minima vicinanza al Sole si \u00e8 avuta 852.000 anni fa, ad una distanza di 1,3 pc, equivalenti a 4,24 anni luce. A quell'epoca, vista dalla Terra la stella brillava di magnitudine -2,55, ben pi\u00f9 luminosa di quanto non sia Sirio attualmente.\nOsservazione.\nSi tratta di una stella situata nell'emisfero celeste australe; grazie alla sua posizione non troppo meridionale, pu\u00f2 essere osservata dalla gran parte delle regioni della Terra, sebbene gli osservatori dell'emisfero sud siano pi\u00f9 avvantaggiati. Nei pressi dell'Antartide appare circumpolare, mentre resta sempre invisibile solo oltre il circolo polare artico. Essendo di magnitudine +3,55, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo pi\u00f9 propizio per la sua osservazione nel cielo serale ricade nei mesi compresi fra dicembre e aprile.\nCaratteristiche fisiche.\n \u00e8 una stella di classe A2IV-V(n), dove la lettera \"n\" indica che nel suo spettro sono presenti linee di assorbimento pi\u00f9 ampie del normale e poco chiare, a causa dell'effetto doppler dovuto alla sua rapida rotazione su se stessa. Zeta Leporis ruota infatti alla velocit\u00e0 di 230\u00a0km/s, paragonabile a quella di stelle del suo stesso tipo, come ad esempio Vega. La sua classe spettrale farebbe pensare che la stella stia passando allo stadio di subgigante; tuttavia, le stime della sua et\u00e0 sembrano indicarla come una stella piuttosto giovane, con un'et\u00e0 che va dai 100 ai 230 milioni di anni, il che significherebbe senza dubbio che la stella trascorrer\u00e0 ancora un lungo periodo entro la sequenza principale. La stella ha una massa 1,9 volte quella del Sole, un raggio 1,5 volte superiore e una temperatura superficiale di circa 8500 K.\nEsiste la possibilit\u00e0 che sia una binaria spettroscopica, anche se questa eventualit\u00e0 non \u00e8 ancora stata confermata.\nDisco circumstellare.\nNel 1983 fu rilevato un eccesso di radiazione infrarossa nello spettro di , e questo sugger\u00ec gi\u00e0 all'epoca la presenza di un disco di polveri in orbita attorno a essa. Nel 2001, gli astronomi Chen e Jura, tramite osservazioni effettuate con il \"Long Wavelength Spectrometer\" situato all'Osservatorio Keck, alle Hawaii, hanno suggerito che il disco di polveri potrebbe essere il resto di una formazione di pianeti, oppure che la materia di cui \u00e8 costituito potrebbe andare a formare in futuro corpi planetari. La distanza minima del disco di polveri dalla stella \u00e8 di circa 2,5 UA, la sua distanza media di circa 6 UA e si estende fino a 12,2 UA dalla stella. La temperatura stimata del disco di polveri \u00e8 attorno ai 340 K e potrebbe trattarsi di una massiccia cintura asteroidale, avente una massa 200 volte superiore a quella della fascia principale del sistema solare. Conoscendo le propriet\u00e0 del sistema di , gli astronomi pensano che questi corpi dovrebbero spiraleggiare in caduta verso la stella in circa 20.000 anni; tuttavia, considerando che la stella \u00e8 molto pi\u00f9 antica si pensa che questi corpi si siano creati successivamente alla formazione del sistema, probabilmente dalla continua collisione di corpi di dimensioni maggiori."}
{"id": "4408115", "revid": "287204", "url": "https://it.wikipedia.org/wiki?curid=4408115", "title": "Gabetta", "text": ""}
{"id": "4408117", "revid": "256896", "url": "https://it.wikipedia.org/wiki?curid=4408117", "title": "Gendarmeria Pontificia", "text": ""}
{"id": "4408120", "revid": "767487", "url": "https://it.wikipedia.org/wiki?curid=4408120", "title": "One Dollar Bid", "text": "One Dollar Bid \u00e8 un film muto del 1918 diretto da Ernest C. Warde. Tratto dal romanzo \"Toby\" di Credo Fitch Harris, il film \u00e8 interpretato da J. Warren Kerrigan e Lois Wilson.\nTra gli altri protagonisti, anche l'attrice Leatrice Joy mentre, in un ruolo di comparsa, compare il nome di John Gilbert che, in seguito, sarebbe diventato una delle pi\u00f9 grandi star hollywoodiane. Leatrice Joy e Gilbert si sarebbero sposati nel 1922 divorziando poi nel 1925.\nTrama.\nToby \u00e8 un giovane che vive da solo in una fatiscente baracca tra le colline del Kentucky, bevendo e intagliando giocattoli per i bambini della zona. Gli abitanti non vedono di buon occhio quello straniero misterioso e, temendone l'influenza, ricorrono a una vecchia legge per condannarlo a essere ridotto in servit\u00f9 per un anno. Virginia Dare, inorridita da quei sistemi, paga un dollaro per Toby e lo porta via con s\u00e9, alla piantagione di tabacco di suo zio Poindexter.\nIl lavoro e l'amore di Virginia contribuiscono a fare di Toby una persona nuova. Un giorno, un suo vecchio amico, Dink Wallerby, gli chiede di prendersi cura di Nellie, la sua bambina malata mentre lui \u00e8 via. Dink, alla ricerca delle medicine per la piccola, aggredisce un esattore che lo vorrebbe arrestare e lo uccide usando il coltello di Toby. Questi viene arrestato ma Dink poi lo scagiona.\nSi scopre che Toby, prima di andare a vivere come un vagabondo, era stato un avvocato. Ripresi i suoi panni, Toby difende l'amico in tribunale. Un giudice, giunto in citt\u00e0, riconosce in quel giovane il proprio figlio. La vita torna a sorridere a Toby che ora, ridiventato un uomo rispettabile, pu\u00f2 chiedere la mano di Virginia.\nProduzione.\nIl film fu prodotto dalla Paralta Plays Inc. con il titolo di lavorazione \"Toby\", stesso titolo del soggetto originale, il romanzo di Credo Fitch Harris pubblicato a Boston nel 1912.\nDistribuzione.\nDistribuito dalla W.W. Hodkinson, usc\u00ec nelle sale cinematografiche USA il 24 giugno 1918."}
{"id": "4408130", "revid": "1543377", "url": "https://it.wikipedia.org/wiki?curid=4408130", "title": "Miami (fiume)", "text": "Il Miami River \u00e8 un fiume della Florida, negli Stati Uniti d'America, che drena acqua dalle Everglades e scorre verso Downtown nella citt\u00e0 di Miami. Il fiume, lungo 8.9\u00a0km, scorre dal termine del \"Miami Canal\" presso l'Aeroporto Internazionale di Miami verso la Baia di Biscayne.\nInizialmente era un fiume naturale abitato presso la sua foce da Indiani Tequesta, ma fu successivamente dragato per drenare acqua dalle Everglades ed \u00e8 attualmente inquinato a seguito del suo attraversamento della Contea di Miami-Dade.\nLa foce del fiume ospita ora il Porto di Miami.\nEtimologia.\nNonostante si creda comunemente che il nome derivi da una parola indiana che significa \"acqua dolce\", il primo riferimento a questo nome fu di Hernando de Escalante Fontaneda, un prigioniero degli indiani nel sud della Florida per 17\u00a0anni, quando fece riferimento a quello che attualmente il Lago Okeechobee come il \"Lago di Mayaimi, che \u00e8 chiamato Mayaimi perch\u00e9 \u00e8 molto ampio\".\nFonti spagnole includono il cacicco di 'Maimi' in un gruppo di 280 indiani delle Florida arrivati a Cuba nel 1710.\nRapporti di una missione spagnola nell'area della Baia di Biscayne Bay nel 1743 citano dei 'Maymies' o 'Maim\u00edes' che vivevano nei dintorni.\nIl fiume \u00e8 noto anche come Garband River, Rio Ratones, Fresh Water River, Sweetwater River e Lemon River. \u00c8 noto come Miami River dalla seconda delle Guerre Seminole del 1835\u201342.\nIl fiume naturale.\nNel suo stato naturale iniziale, il fiume iniziava dalle rapide formate dall'acqua delle Everglades che scorrevano sopra una balza rocciosa a 6.4\u00a0km dalla sua foce. Frederick H. Gerdes, dello U.S. Coast Survey, nel 1849 riportava che dalla cascata superiore al suo ingresso nella Baia di Biscayne, le acque delle Gades erano 1.89\u00a0m al di sopra della bassa marea.\" Le rapide furono distrutte quando il Miami Canal fu dragato nel tentativo di drenare acqua dalla zona umida.\nIl fiume si divideva in un ramo nord ed uno sud a circa 4.8\u00a0km a monte della sua foce. Ciascun ramo si estendeva per solo 1.6\u00a0km dalle rapide che segnavano il limite delle Everglades. Il ramo nord aveva la portata ed il dislivello maggiore sulle sue rapide. A 2.4\u00a0km dalla foce c'era un tributario sul lato nord, chiamato Wagner Creek, che era lungo circa 3.2\u00a0km. Il Miami River era alimentato anche da numerose sorgenti, incluse alcune lungo il letto del fiume. Il flusso era variabile e durante le siccit\u00e0 cessava completamente.\nStoria.\nI pi\u00f9 antichi abitanti della zona attornao al Miami River furono gli indiani Tequesta. La loro principale citt\u00e0 al tempo dei primi contatti con gli europei era sulla riva nord del fiume, vicino alla foce. Prima dell'intenso sviluppo di Miami nel XX secolo, dei tumuli costruiti dai Tequesta erano disposti lungo il fiume.\nMissioni spagnole si stabilirono brevemente nei pressi del fiume nel 1567\u201370 e nel 1743, ma l'area fu abbandonata quando la Spagna pass\u00f2 la Florida al Regno di Gran Bretagna nel 1763.\nL'area lungo il Miami River attir\u00f2 residenti nel X|X secolo, con la principale eccezione del periodo durante le Guerre Seminole, ma con un impatto limitato sul fiume. L'esercito americano inizi\u00f2 a scavare un canale lungo il litorale alla foce del fiume nel 1856, ma si ferm\u00f2 quando si decise che la base di Fort Dallas utilizzata durante le guerre non sarebbe stata permanente.\nDragaggio ed inquinamento.\nProfonde modifiche al fiume cominciarono con l'arrivo a Miami nel 1896 della \"Florida East Coast Railway\". Lungo il fiume vi furono molte azioni di dragaggio e riempimento. Le rapide all'inizio del ramo sud furono rimosse nel 1908. Dal 1909 al 1912 fu scavato il Miami Canal, scavalcando le rapide all'inizio del ramo nord. Il canale fu sbarrato dal fiume per la gran parte del periodo della costruzione. Quando il canale fu aperto verso il fiume nel marzo 1912 grandi quantit\u00e0 di fango delle Everglades e pietre finemente macinate dallo scavo vennero riversate nel fiume, intasandolo. Come risultato, si dovette dragare la parte inferiore del fiume tre volte in due anni.\nIl dragaggio del fiume e dei canali connessi al fiume continu\u00f2 negli anni 1930. L'aumento della profondit\u00e0 del Miami River (e di altri corsi d'acqua e canali che portavano alla Baia di Biscayne), come anche il drenaggio delle Everglades che era uno dei principali obiettivi del dragaggio, caus\u00f2 la risalita di acqua salata nell'area, portando pi\u00f9 volte all'abbandono di pozzi di acqua dolce. Negli anni 1940 furono installate delle dighe sui canali che portavano al Miami River per prevenire che l'acqua salata si propagasse all'interno.\nInoltre, il Miami River inizi\u00f2 anche a soffrire d'inquinamento. Nel 1897, la prima condotta fognaria di Miami inizi\u00f2 a scaricare direttamente nel fiume. Negli anni 1950, 29\u00a0fogne scaricavano liquami non trattati nel fiume. In quegli anni, la contea di Dade costru\u00ec un impianto di trattamento di liquami a Virginia Key ed inizi\u00f2 a connettervi le condotte fognarie, un progetto che dur\u00f2 diversi anni.\nSebbene la parte del fiume che va dalla NorthWest 36th Street alla sua foce sia ancora inquinato, questo \u00e8 stato considerevolmente mitigato dal rafforzamento delle leggi internazionali ed americane al riguardo della discarica di olio e liquami dalle navi come anche dalle leggi che si occupano degli scarichi industriali. Nel fondo fangoso, comunque, sono ancora rilevate sostanze non desiderabili in notevole quantit\u00e0.\nUso commerciale.\nIl Miami River ha ospitato a lungo diversi piccoli terminali mercantili ai quali piccole imbarcazioni (fino a circa 70\u00a0m di lunghezza) attraccavano per caricare merci, molti delle quali destinate a porti delle Bahamas ed altre nazioni caraibiche. \u00c8 anche un'area dove diverse forme di contrabbando (droga, clandestini) sono state praticate. Grazie agli sforzi continui di United States Coast Guard, United States Immigration and Customs Enforcement, DEA ed altre agenzie, negli ultimi anni il traffico illecito \u00e8 stato minimizzato.\nRecentemente, sulla base dell'interesse comune, diverse attivit\u00e0 economiche lungo il fiume hanno formato il Miami River Group, che lavora in stretta collaborazione con gli organi di polizia, la US Coast Guard, ICE ed altre organizzazioni.\nSebbene la parte del fiume che va dalla NorthWest 36th Street alla sua foce sia ancora inquinato, questo \u00e8 stato considerevolmente mitigato dal rafforzamento delle leggi internazionali ed americane al riguardo della discarica di olio e liquami dalle navi come anche dalle leggi che si occupano degli scarichi industriali. Nel fondo fangoso, comunque, sono ancora rilevate sostanze non desiderabili in notevole quantit\u00e0.\nNegli anni passati, molti vascelli attraccati sul fiume al termine del loro ultimo viaggio venivano abbandonati ed affondati lungo i moli, creando danni al panorama e pericoli per la navigazione. Quei relitti sono stati rimossi.\nIl fiume attualmente opera come un unico porto con diverse attrezzature portuali ed organizzazioni di supporto come agenti, ispettori, consulenti, architetti ed ingegneri navali ed attivit\u00e0 di manutenzioni di navi e macchinari.\nMolte delle navi che salpano dal Miami River portano generi di prima necessit\u00e0 a porti di Haiti come Port-au-Prince, Mirago\u00e2ne, Cap-Ha\u00eftien, Port-de-Paix, Saint-Marc, Gona\u00efves e Jacmel. Le loro merci sono tipicamente alimenti secchi come legumi e riso, cibo in scatola, vestiti, oggetti ed apparecchiature per la casa ed automezzi usati."}
{"id": "4408137", "revid": "767487", "url": "https://it.wikipedia.org/wiki?curid=4408137", "title": "Schussangst", "text": "Schussangst \u00e8 un film del 2003 diretto da Dito Tsintsadze."}
{"id": "4408138", "revid": "767487", "url": "https://it.wikipedia.org/wiki?curid=4408138", "title": "Mon fils \u00e0 moi", "text": "Mon fils \u00e0 moi \u00e8 un film del 2006 diretto da Martial Fougeron."}
{"id": "4408146", "revid": "125663078", "url": "https://it.wikipedia.org/wiki?curid=4408146", "title": "Sabrina Sato", "text": "Biografia.\nNata il 4 febbraio 1981 a Pen\u00e1polis, presso San Paolo, fin da piccola ha manifestato la volont\u00e0 di fare l'attrice e la ballerina, iscrivendosi molto presto a corsi di teatro e danza classica nella sua citt\u00e0 natale. Trasferitasi a sedici anni con la famiglia a San Paolo, ha studiato danza all'Universit\u00e0 Federale di Rio de Janeiro. Fa parte dell'Agenzia \"Mega Models\".\nHa lavorato come ballerina nel programma \"Doming\u00e3o do Faust\u00e3o\" della Rede Globo. Nel 2000 \u00e8 stata scelta dai lettori del giornale \"O Dia\" come \"garota do tempo\" (\"ragazza del momento\").\nNel 2003 ha partecipato a \"Big Brother Brasil 3\", e dopo essere uscita dalla casa all'ottava settimana \u00e8 stata scritturata dalla RedeTV! per far parte del cast umoristico \"P\u00e2nico na TV\"!, dove rester\u00e0 fino al 2006. Qui si \u00e8 fidanzata col collega Carlos Alberto da Silva.\nDal novembre 2010 \u00e8 regina della batteria della scuola di samba \"Unidos de Vila Isabel\".\nNel 2014 \u00e8 stata la partner di Caio Castro nel film \"A Grande Vitoria\".\nNel giugno 2020 ha interpretato il ruolo di Divina nella serie \"Reality Z\" su Netflix."}
{"id": "4408147", "revid": "74801", "url": "https://it.wikipedia.org/wiki?curid=4408147", "title": "George Ferris", "text": "\u00c8 conosciuto soprattutto per la creazione della prima ruota panoramica, la \"Chicago Ferris Wheel\", del 1893.\nBiografia.\nFerris nacque il 14 febbraio 1859 a Galesburg da George Washington Gale Ferris Sr. e Martha Edgerton Hyde. Nel 1864 la sua famiglia vendette la propria cascina e si trasfer\u00ec nel Nevada; per due anni vissero a Carson Valley.\nDal 1868 al 1890 suo padre fu proprietario della Sears-Ferris House, al 311 di W. Third di Carson City (Nevada). Costruita originariamente nel 1863 da Gregory A. Sears, uomo d'affari di Carson City, la casa fu aggiunta al \"Registro Nazionale dei Monumenti Storici\" della citt\u00e0 il 9 febbraio 1979.\nIl padre di Ferris fu un agricoltore/orticoltore che ebbe un ruolo primario nello sviluppo del paesaggio di Carson City negli anni '70 dell'Ottocento, e per aver importato dall'Est un gran numero di alberi che furono piantati in tutta la citt\u00e0.\nFerris lasci\u00f2 il Nevada nel 1875 per frequentare l'Accademia Militare della California a Oakland, dove si diplom\u00f2 nel 1876. Si laure\u00f2 al Rensselaer Polytechnic Institute di Troy, New York, nella classe del 1881 in Ingegneria Civile. All'RPI fu socio fondatore della locale \"Chi Phi Fraternity\" e un membro della \"Societ\u00e0 degli Ingegneri di Rensselaer\". Fu nominato membro della \"Alumni Hall of Fame\" del Rensselaer Polytechnic Institute nel 1998.\nFerris cominci\u00f2 la sua carriera nel settore delle ferrovie e si interess\u00f2 della costruzione di ponti. Fond\u00f2 una societ\u00e0, la G.W.G. Ferris &amp; Co., a Pittsburgh, in Pennsylvania, per testare e ispezionare i metalli utilizzati per ferrovie e ponti.\nLa sua casa al 1318 di Arch Street, nel quartiere del Central Northside, fu aggiunta alla lista delle \"Strutture storiche della citt\u00e0 di Pittsburgh\" il 28 giugno 2001.\nSuo padre mor\u00ec nel 1895, e il 22 novembre 1896 scomparve anche George Ferris, al Mercy Hospital di Pittsburgh per un attacco di febbre tifoide.\nLe sue ceneri rimasero al crematorio di Pittsburgh per oltre un anno, in attesa che qualcuno ne prendesse possesso."}
{"id": "4408150", "revid": "59912", "url": "https://it.wikipedia.org/wiki?curid=4408150", "title": "Museo della scienza e della tecnica", "text": ""}
{"id": "4408169", "revid": "767487", "url": "https://it.wikipedia.org/wiki?curid=4408169", "title": "Sacra Famiglia con san Giovannino e l'agnellino tra serafini", "text": "La Sacra Famiglia con san Giovannino e l'agnellino tra serafini \u00e8 un dipinto a olio su tavola (il tondo ha diametro di 88\u00a0cm) di Domenico Beccafumi, databile al 1521-1522 circa e conservato nella Galleria Palatina di Firenze. \u00c8 completato da quattro serafini che quadrano la tavola, considerati pi\u00f9 tardi e di mano di un artista di ambito senese (forse della fine del XVI secolo).\nStoria.\nNon \u00e8 chiaro quando il dipinto entr\u00f2 nelle collezioni medicee, poich\u00e9 gli inventari medicei ricordano due tondi di Beccafumi riquadrati da teste d'angelo, il primo nella Tribuna degli Uffizi (ins. 71, c. 30), e il secondo al casino di San Marco (Guardaroba Medicea 136, c. 154v.), dalle dimensioni pressoch\u00e9 uguali. Probabilmente, per la presenza di Giuseppe, \u00e8 il primo dei due da identificare con l'opera della Palatina.\nBaccheschi dat\u00f2 l'opera accostandola alla \"Nativit\u00e0 di San Martino\".\nDescrizione e stile.\nIspirato alle composizioni di Raffaello, il tondo mostra un aggiornamento nella composizione resa pi\u00f9 dinamica da un aggiornamento in chiave manierista. Maria \u00e8 seduta su un invisibile sedile tra alcuni parapetti in pietra, ed ha accostato il Bambino, che pure sembra non appoggiare su niente. Egli tiene l'agnellino del piccolo san Giovanni, che sta in ginocchio dietro di lui. A destra compare poi, in secondo piano, l'anziano Giuseppe.\nI serafini ai cantoni sono stati attribuiti da Judey a un artista correggesco, mentre Sanminiatelli parl\u00f2 di un generico artista senese influenzato dal Barocci. Dimostrano una certa perizia per lo studio luministico, che li illumina in maniera diversa a seconda della loro posizione."}
{"id": "4408171", "revid": "287204", "url": "https://it.wikipedia.org/wiki?curid=4408171", "title": "Gene Raymond", "text": "Biografia.\nGene Raymond frequent\u00f2 la \"Professional Children's School\" e inizi\u00f2 la carriera teatrale ancora adolescente, comparendo in pi\u00e8ce come l'operetta \"Rip Van Winkle\" e in \"Mrs. Wiggs of the Cabbage Patch\". Debutt\u00f2 a Broadway all'et\u00e0 di diciassette anni nel dramma \"The Cradle Snatchers\", che venne replicato per due anni e in cui recit\u00f2 al fianco di Mary Boland, Edna May Oliver e del giovane Humphrey Bogart, all'epoca attore teatrale in cerca d'affermazione.\nL'esordio cinematografico avvenne con il film \"Personal Maid\" (1931), nel quale Raymond si present\u00f2 al pubblico come presenza maschile di esuberante giovinezza, dall'aspetto virile e gradevole, dotato di un buon talento come cantante. Dopo essere apparso in \"Se avessi un milione\" (1932) con W.C. Fields e Charles Laughton, l'attore recit\u00f2 in una serie di grandi successi degli anni trenta, ad iniziare da \"Lo schiaffo\" (1932) di John Ford, in cui fu secondo protagonista maschile al fianco di Clark Gable, Jean Harlow e Mary Astor. Seguirono il musical \"Carioca\" (1933) con Dolores del R\u00edo, film che segn\u00f2 l'affermazione della coppia Fred Astaire-Ginger Rogers, \"Zani\" (1933) con Loretta Young, \"Ex-Lady\" (1933) con Bette Davis, \"Tormento\" (1934) con Joan Crawford e, pi\u00f9 tardi, \"Il signore e la signora Smith\" (1941) di Alfred Hitchcock, con Carole Lombard e Robert Montgomery.\nDurante il decennio Raymond interpret\u00f2 anche diversi musical per la RKO, tra i quali \"Quartieri di lusso\" (1936), al fianco di Ann Sothern, nel quale cant\u00f2 la popolare canzone \"Will You?\", da lui composta, cos\u00ec come fu successivamente autore di altri apprezzati motivi musicali. La sua carriera cinematografica rallent\u00f2 all'inizio degli anni quaranta, principalmente per la decisione dell'attore di seguire un periodo di addestramento come pilota militare, in previsione di un coinvolgimento degli Stati Uniti nella seconda guerra mondiale. Dopo l'attacco giapponese a Pearl Harbor, Raymond fu reclutato nella United States Army Air Force per pilotare i bombardieri B-17 lungo le coste atlantiche e nel luglio del 1942 fu trasferito per circa un anno in Inghilterra, dove serv\u00ec nel \"97th Bomb Group\". Al rientro negli Stati Uniti nel 1943, partecip\u00f2 a numerose missioni, raid aerei e bombardamenti, e rimase nelle riserve delle Forze Armate anche dopo la fine del conflitto, congedandosi nel 1968 con il grado di colonnello.\nRaymond torn\u00f2 sul grande schermo con il noir \"Il segreto del medaglione\" (1946), interpretato al fianco di Robert Mitchum e Laraine Day, quindi diresse e interpret\u00f2 il film \"Million Dollar Weekend\" (1948), che non fu un successo e non consent\u00ec alla sua carriera cinematografica di riprendere slancio. L'attore si rivolse allora alla televisione, in forte ascesa all'inizio degli anni cinquanta, e apparve in numerose trasmissioni di successo come gli show antologici \"Fireside Theatre\" (1953-1955), \"Matinee Theatre\" (1956-1957), e le serie \"Climax!\" (1958) e \"The Further Adventures of Ellery Queen\" (1958). Durante gli anni sessanta le sue apparizioni continuarono a essere costanti, in particolare nelle serie televisive \"La parola alla difesa\" (1963-1965), \"Organizzazione U.N.C.L.E.\" (1965), \"Ironside\" (1968) e \"Reporter alla ribalta\" (1969). Per il grande schermo recit\u00f2 ancora nel dramma politico \"L'amaro sapore del potere\" (1964) e nella commedia \"Vorrei non essere ricca!\" (1964), con cui si conged\u00f2 dal cinema.\nRaymond chiuse la propria carriera alla met\u00e0 degli anni settanta, dopo essere ancora apparso nelle serie d'azione \"F.B.I.\" (1970), \"Squadra emergenza\" (1972) e \"L'uomo invisibile\" (1975).\nVita privata.\nNel periodo di maggior successo della sua carriera cinematografica, alla met\u00e0 degli anni trenta, Raymond conobbe la cantante e attrice Jeanette MacDonald, all'epoca star musicale della MGM. I due si sposarono il 16 giugno 1937, con una cerimonia assai pubblicizzata, e il matrimonio dur\u00f2 fino alla morte della MacDonald, avvenuta nel 1965. La coppia apparve insieme sul grande schermo in un'unica occasione, nel melodramma romantico \"Catene del passato\" (1941), e successivamente in alcuni show televisivi di intrattenimento durante la prima met\u00e0 degli anni cinquanta.\nDopo la morte di Jeanette MacDonald, nel 1974 Raymond si rispos\u00f2 con Nel Bentley Hees, che morir\u00e0 nel 1995. L'attore mor\u00ec il 2 maggio 1998, all'et\u00e0 di ottantanove anni, per una polmonite."}
{"id": "4408178", "revid": "767487", "url": "https://it.wikipedia.org/wiki?curid=4408178", "title": "Il vampiro dell'isola", "text": "Il vampiro dell'isola (\"Isle of the Dead\") \u00e8 un film del 1945 diretto da Mark Robson e prodotto da Val Lewton per la RKO.\nTrama.\nPrima guerra balcanica, 1912. Dopo una vittoriosa battaglia il generale greco Pherides raggiunge una piccola isola per visitare la tomba della moglie morta anni prima. Lo accompagna il reporter Oliver Davis, che sta seguendo i fatti della guerra per conto di un giornale americano.\nGiunto nel cimitero, il generale scopre che il sepolcro \u00e8 stato violato e che le spoglie della moglie sono state trafugate. Non riuscendo a far luce sul mistero i due uomini decidono di rientrare, ma quando stanno per imbarcarsi odono provenire da poco lontano il canto di una donna; il generale Pherides, convinto che quella presenza notturna abbia a che fare con la profanazione delle tombe, vuole inoltrarsi nell'isola per saperne di pi\u00f9 e cos\u00ec lui e Oliver raggiungono la dimora dell'archeologo svizzero Albrecht. Quest'ultimo ha dato ospitalit\u00e0 ai coniugi St. Aubyn e al signor Robbins, viaggiatori stranieri sorpresi dalla battaglia. Nella casa vivono anche due donne greche: l'anziana Kira e una ragazza di nome Thea, il cui canto notturno aveva attirato l'attenzione del generale e del suo compagno.\nDurante la notte il signor Robbins muore. Il generale teme che si tratti di una malattia epidemica e il suo ufficiale medico, il dottor Drossos, da lui chiamato sull'isola, glielo conferma. Il generale dispone perci\u00f2 che nessuno si allontani dalla casa per impedire la diffusione del contagio fra le truppe. Kira \u00e8 invece convinta che il signor Robbins, come pi\u00f9 tardi il signor St. Aubyn, sia morto per colpa di Thea, che dietro l'aspetto innocente della fanciulla nasconderebbe la natura mostruosa di una \"vorvolaka\", specie di vampiro delle leggende greche. Il generale dapprima irride i racconti di Kira ma col passare dei giorni inizia a crederci anche lui. Oliver se ne avvede e teme per Thea, della quale nel frattempo si \u00e8 innamorato. Dopo il dottor Drossos anche la signora St. Aubyn subisce il contagio e, creduta morta, viene sepolta in una cripta. Durante la notte riesce a scoperchiare la bara e ad uscire dalla tomba ma ha ormai perduto la ragione: uccider\u00e0 Kira e il generale (impedendogli di sopprimere Thea) e infine precipiter\u00e0 da una rupe. All'alba Thea e Oliver possono finalmente lasciare l'isola.\nProduzione.\nIl film fu prodotto dalla RKO Radio Pictures.\nDistribuzione.\nDistribuito dalla RKO (An R K O Radio Picture), il film fu presentato in prima a New York il 7 settembre 1945."}
{"id": "4408200", "revid": "339392", "url": "https://it.wikipedia.org/wiki?curid=4408200", "title": "Costantino Georgakis", "text": ""}
{"id": "4408209", "revid": "10873", "url": "https://it.wikipedia.org/wiki?curid=4408209", "title": "Quad Data Rate", "text": ""}
{"id": "4408211", "revid": "228587", "url": "https://it.wikipedia.org/wiki?curid=4408211", "title": "Silca (azienda)", "text": "Silca S.p.A. (acronimo di Societ\u00e0 Italiana Lavorazione Chiavi e Affini) \u00e8 un'azienda italiana specializzata nella produzione di chiavi, macchine duplicatrici di chiavi e macchinari semi industriali e industriali dedicati alla duplicazione di chiavi. Appartiene al Gruppo dormakaba.\nI prodotti a marchio Silca sono distribuiti in tutto il mondo tramite 130 distributori e 8 filiali in Italia, Germania, Francia, Regno Unito, Spagna, Paesi Bassi, India e Brasile.\nStoria.\nL'azienda venne fondata nel 1974 a Vittorio Veneto con il nome di Societ\u00e0 Italiana Lavorazione Chiavi e Affini.\nNell'arco di un decennio l'azienda estende le sue attivit\u00e0 fuori dal territorio italiano, fondando le filiali I.M.P. S.A., ora Silca S.A.S., a Parigi, Silca U.K. Ltd. a Londra e Silca Deutschland GmbH a Heiligenhaus, poi trasferitasi a Velbert, in Germania. Nel 1989 Silca inizia ad operare negli Stati Uniti attraverso la societ\u00e0 Silca Keys U.S.A. con base a Twinsburg (Ohio).\nNegli anni novanta acquisisce diverse aziende specializzate nella produzione di macchine duplicatrici di chiavi e prodotti per la sicurezza come Bollini s.r.l., GBZ e Elzett, mentre nel 1997 avviene la fusione con il gruppo canadese Unican Group. Nel 2000 viene aperta la divisione spagnola, Silca Unican Iberica S.A., che poi diverr\u00e0 la Silca Key Systems S.A., a Barcellona. Nello stesso anno l'azienda acquisisce la concorrente Ilco Orion S.p.A.\nNel 2001 Kaba Holding AG acquisisce Unican Group, dando vita ad uno dei primi gruppi al mondo operanti nel settore."}
{"id": "4408215", "revid": "1442080", "url": "https://it.wikipedia.org/wiki?curid=4408215", "title": "Campionato europeo di pallavolo maschile Under-20 1994", "text": "Il campionato europeo juniores di pallavolo maschile 1994 si \u00e8 svolto dal 3 settembre all'11 settembre 1994 ad Ankara, in Turchia. Al torneo hanno partecipato 12 squadre nazionali europee e la vittoria finale \u00e8 andata per la prima volta alla Russia.\nRegolamento.\nLe dodici sono state divise in due gironi: al termine della prima fase, le prime due classificate di ogni girone hanno acceduto alle semifinali per il primo posto, la terza e la quarta classificata di ogni girone hanno acceduto alle semifinali per il quinto posto, mentre le ultime classificate di ogni girone hanno acceduto alle semifinali per il nono posto.\nPodio.\nCampione.\nRussia(Primo titolo)\nSecondo posto.\nFrancia\nTerzo posto.\nItalia"}
{"id": "4408216", "revid": "1573940", "url": "https://it.wikipedia.org/wiki?curid=4408216", "title": "Argyrotaenia ljungiana", "text": "Leulia dei fruttiferi e della vite (Argyrotaenia ljungiana ()), nota anche semplicemente come eulia, \u00e8 un lepidottero appartenente alla famiglia Tortricidae, diffuso in Europa, Asia occidentale e Nordafrica.\nEtimologia.\nL'epiteto generico si forma a partire dal greco \u1fb6\u03c1\u03b3\u03c5\u03c1\u03bf\u03c2 (\u00e0rgyros = argento) e dal latino taen\u012da, a sua volta desunto dal greco \u03c4\u03b1\u03b9\u03bd\u03af\u03b1 (tain\u00eda = benda, fascia); il nome della specie \u00e8 stato creato da Thunberg in onore di Sven I. Ljungh.\nDescrizione.\nAdulto.\nIl dimorfismo sessuale della specie \u00e8 limitato alle maggiori dimensioni della femmina.\nL'ala anteriore, ampia e grosso modo trapezoidale, ha una colorazione di fondo grigio-argentea, su cui si stagliano nettamente tre bande marroni dai bordi irregolari ed estremamente variabili: una basale, una seconda mediana pi\u00f9 ampia, ed una terza banda distale pi\u00f9 ridotta, che in taluni esemplari pu\u00f2 essere divisa in due parti. Non \u00e8 distinguibile una macchia discale. Il termen non \u00e8 dentellato, mentre l'apice \u00e8 talvolta retto, spesso falciforme; il tornus \u00e8 ben distinguibile, bench\u00e9 alquanto sfuggente.\nL'ala posteriore, non visibile a riposo in quanto coperta da quella anteriore, rivela tonalit\u00e0 grigio-argentee pressoch\u00e9 uniformi.\nL'accoppiamento alare \u00e8 del tipo frenato, ed \u00e8 inoltre presente un sistema di ancoraggio tra ala anteriore e metatorace.\nIl capo \u00e8 ricoperto di una peluria marroncina, con occhi ben sviluppati, cos\u00ec come gli ocelli, mentre la spirotromba appare priva di scaglie. I chaetosemata sono presenti. Le antenne sono brunastre e moniliformi, senza traccia di pecten sullo scapo. I palpi mascellari sono quadrisegmentati e molto ridotti.\nNelle zampe, l'epifisi \u00e8 presente, e la formula degli speroni tibiali \u00e8 0-2-4.\nNella regione pregenitale dell'addome, i processi anteriori del secondo sternite si allungano a formare una coppia di appendici anterolaterali.\nNel genitale maschile, l'uncus e sottile ed allungato, mentre lo gnathos \u00e8 semplice; i socii sono assenti. L'invaginazione distale del vinculum \u00e8 sclerotizzata solo subventralmente. Le valve sono allungate e ovoidali, ricurve e provviste di un debole sclerite. Il sacculus \u00e8 assottigliato e privo di estremit\u00e0 libera. I transtilla sono stretti e glabri. L'edeago \u00e8 munito di un gruppo di brevi cornuti. Si notano strutture androconiali costituite da due gruppi di scaglie piliformi, protette all'interno di tasche laterali, site in prossimit\u00e0 della valva.\nNel genitale femminile, lo sterigma risulta concavo, con margine anteriore nettamente sclerotizzato e processi laterali che tendono ad assottigliarsi all'apice. L'antrum non appare pi\u00f9 ampio del ductus bursae, che si mostra corto e provvisto di uno sclerite appiattito in posizione basale. Il signum \u00e8 sviluppato.\nL'apertura alare varia da 12 a 18\u00a0mm, con le femmine lievemente pi\u00f9 grandi dei maschi.\nUovo.\nLe uova sono bianco-giallastre e sferoidali o lievemente schiacciate, e vengono deposte ravvicinate in ooplacche di 3-4, oppure 10-12, o ancora 30-120 elementi, di regola in prossimit\u00e0 delle foglie o sulle parti aeree della pianta nutrice. Nel caso di \"Foeniculum vulgare\" (finocchio) possono essere deposte anche ai piedi della pianta.\nLarva.\nLe larve mature sono verdastre e quasi glabre; nel capo si osserva una pigmentazione solo negli ocelli III, IV e VI. Sulle pseudozampe, gli uncini sono disposti a circolo.\nPupa.\nLa pupa \u00e8 adectica, obtecta, con diversi segmenti addominali mobili. \u00c8 glabra, con minuscole spinule e una colorazione che varia dal rossiccio al marroncino scuro. Il cremaster \u00e8 mediamente sviluppato.\nBiologia.\nComportamento.\nQuesto tortricide supera l'inverno allo stadio di crisalide all'interno di ripari di varia natura (soprattutto foglie secche) e, nella fascia pi\u00f9 meridionale del proprio areale, anche allo stadio larvale. Nelle regioni pi\u00f9 a nord, tale riposo invernale assume le caratteristiche fisiologiche di una diapausa vera e propria, cos\u00ec come osservabile di regola in altri membri della famiglia.\nI primi adulti compaiono tra marzo e aprile nelle regioni nordiche, e tra febbraio e marzo pi\u00f9 a sud. Dopo l'accoppiamento, l'ovoposizione avviene sulle foglie delle piante nutrici, ma anche su rametti e parti aeree in genere. Nel caso del \"Malus domestica\" (melo), i giovani bruchi rimangono raccolti in una rada tela in prossimit\u00e0 della nervatura mediana, sulla pagina inferiore della foglia. Inizialmente si possono osservare piccole rosure lungo la nervatura, meglio apprezzabili in trasparenza, ma solo in un secondo momento la foglia viene ripiegata su s\u00e9 stessa utilizzando fibre sericee pi\u00f9 ravvicinate, e pu\u00f2 anche essere saldata ai piccoli frutti in formazione, dei quali viene intaccato esclusivamente l'epicarpo al di sotto della foglia stessa.\nL'impupamento avviene all'interno delle stesse parti danneggiate.\nPeriodo di volo.\nLa specie \u00e8 bivoltina in Svizzera, trivoltina nell'Italia Settentrionale e quadrivoltina (con l'ultima generazione incompleta) nel Meridione.\nI primi adulti dell'anno nuovo iniziano i voli in corrispondenza della terza decade di maggio nel Sud Italia, e dalla met\u00e0 di giugno nel Settentrione. La seconda generazione compare verso la fine di giugno e arriva fino a met\u00e0 agosto. Quest'ultima fornisce le larve svernanti nel Nord Italia, oppure un'ulteriore quarta generazione estiva nel Mezzogiorno, che porter\u00e0 infine alla generazione ibernante.\nLa durata della prima generazione \u00e8 di 40-45 giorni, quella della seconda va da 20 a 25 giorni, e quella della terza (ove presente) da 80 a 85 giorni. I parametri ottimali per lo sviluppo delle varie fasi comprendono una temperatura di 22-28\u00a0\u00b0C ed una umidit\u00e0 relativa dell'aria di 70-80%; la temperatura minima per garantire la schiusa delle uova \u00e8 di circa 15\u00a0\u00b0C.\nAlimentazione.\nLe larve di \"Argyrotaenia ljungiana\" sono spiccatamente polifaghe, provocando seri danni sia a piante arboree (da frutto e non) come pure erbacee, anche coltivate.\nLa lista delle piante ospiti aggredite da questi bruchi \u00e8 molto lunga; fa seguito un elenco forzatamente parziale:\nParassitoidismo.\nLe larve di \"Argyrotaenia ljungiana\" possono essere preda di parassitoidismo da parte di svariate specie di imenotteri, tra cui citiamo:\nDanni alle coltivazioni.\nCome riportato precedentemente, le giovani larve della prima generazione attaccano fondamentalmente la superficie fogliare, ma anche le parti fiorali. Le generazioni successive sono soprattutto carpofaghe, arrivando ad intaccare i frutticini in formazione, principalmente a livello del picciolo. Nel caso degli acini della vite (\"Vitis vinifera\") si possono osservare danni sia nella zona del peduncolo, sia pure a carico di gran parte della superficie dell'acino stesso, con scadimento della quantit\u00e0 e della qualit\u00e0 della produzione finale. Va segnalato inoltre che, a differenza di quanto apprezzabile nel caso di altri parassiti della vite come \"Lobesia botrana\" o \"Eupoecilia ambiguella\", il singolo acino non viene perforato, ma solamente intaccato nella superficie esterna; tuttavia questo pu\u00f2 provocare l'insorgenza di pericolose infezioni da parte di funghi come \"Botrytis cinerea\" (botrite) o l'innescarsi di processi fermentativi.\nMetodi di lotta.\nNel caso di danno a carico del finocchio, di regola \u00e8 sufficiente raccogliere manualmente ed eliminare i glomeruli che contengono i bruchi.\nAnche nel caso del mais le rosure sono limitate e tollerabili.\nUn discorso diverso va fatto invece nel caso delle rosacee e della vite, su cui i danni possono rivelarsi consistenti; in questi casi, come per altri Tortricidae, pu\u00f2 rendersi necessario il monitoraggio tramite l'impiego di trappole selettive, contenenti miscele (in commercio) che richiamano l'azione del feromone sessuale della specie (una miscela di Z-11 e di E-11 tetradecenilacetato, in un rapporto di 93:7), da utilizzarsi all'atto dello sfarfallamento. Altri feromoni utilizzati allo scopo sono il 14Ac, il 21Hv, il 22Hv ed il 23Hv. Al raggiungimento di una prestabilita soglia critica nel numero di esemplari catturati, si iniziano le operazioni di contenimento, assimilabili a quelle in uso per \"Lobesia botrana\", e consistenti nella combinazione di metodi di lotta guidata ed integrata.\nDistribuzione e habitat.\nLa specie \u00e8 presente su un areale paleartico molto ampio, che comprende in Europa: l'Irlanda, il Regno Unito, la Spagna, la Francia continentale e la Corsica, il Belgio, i Paesi Bassi, il Lussemburgo, la Norvegia, la Svezia, la Finlandia, la Danimarca, la Germania, la Svizzera, l'Austria, l'Italia continentale, la Slovenia, la Grecia continentale, la Polonia, la Repubblica Ceca, la Slovacchia, l'Ungheria, la Romania, la Lituania, la Lettonia, l'Estonia, la Russia settentrionale, centrale e meridionale. Fuori dall'Europa, questo tortricide viene rinvenuto anche nella Siberia centrale, in Medio Oriente e in Nordafrica.\nL'habitat \u00e8 rappresentato da boschi, piantagioni di pomacee, orti e pinete rade.\nTassonomia.\nSinonimi.\nSono stati riportati quindici sinonimi:\nSottospecie.\nNon sono state individuate sottospecie.\nConservazione.\nLo stato di conservazione della specie non \u00e8 stato ancora valutato dalla Lista rossa IUCN."}
{"id": "4408217", "revid": "290023", "url": "https://it.wikipedia.org/wiki?curid=4408217", "title": "Dizionario geografico, storico, statistico, commerciale degli stati di S. M. il Re di Sardegna", "text": ""}
{"id": "4408218", "revid": "32741", "url": "https://it.wikipedia.org/wiki?curid=4408218", "title": "Ippodromo Arcoveggio", "text": ""}
{"id": "4408233", "revid": "287204", "url": "https://it.wikipedia.org/wiki?curid=4408233", "title": "Fernando Ortiz Fern\u00e1ndez", "text": "Biografia.\nDurante la sua vita Ortiz ha contribuito alla creazione di numerosi istituti e societ\u00e0 dedicati allo studio della cultura cubana. Nel 1924 ha fondato, insieme a Jos\u00e9 Mar\u00eda Chac\u00f3n y Calvo, la \"Sociedad del Folklore Cubano\". Ha avuto un ruolo attivo nell'istituzione dell\"Instituto Panamericano de Geograf\u00eda\". \u00c8 stato membro e presidente della \"Academia de la Historia de Cuba\". Ancora, ha fondato e diretto la \"Instituci\u00f3n Hispanoamericana de Cultura\" (1936), la \"Sociedad de Estudios Afrocubanos\" (1937) e l\"'Instituto Cubano Sovi\u00e9tico\" (1945).\nParallelamente ha partecipato alla fondazione di molti giornali e riviste specializzate e collaborato con testate americane e internazionali. A partire dal 1910, ad esempio, ha ripreso le pubblicazioni della \"Revista Bimestre Cubana\", di cui \u00e8 stato direttore fino al 1959. Ha fondato nel 1924 la \"Revista Archivos del Folklore Cubano\", che ha diretto nel lustro successivo. Tra il 1930 e il 1931 ha ricoperto l'incarico di direttore della \"Revista Surco\" e tra il 1936 e il 1947 della \"Revista Ultra\". I suoi articoli sono apparsi su periodici come \"The Hispanic American Historical Review\", \"Revista Cient\u00edfica Internacional\", \"Revista de Arqueolog\u00eda y Etnolog\u00eda\" e \"Revista de la Habana\".\nNel 1955 \u00e8 stato candidato per il Premio Nobel per la Pace.\nDue delle sue maggiori opere, \"La Africania de la Musica Folklorica de Cuba\" (1950), e \"Los Instrumentos de la Musica Afrocubana\" (1952 - 1955) sono considerati testi fondamentali per lo studio della cultura musicale afrocubana.\nTra i suoi allievi va ricordato Miguel Barnet, unanimemente ritenuto come uno dei maggiori etnografi cubani viventi."}
{"id": "4408249", "revid": "196390", "url": "https://it.wikipedia.org/wiki?curid=4408249", "title": "Metodo piramidale", "text": ""}
{"id": "4408252", "revid": "93556", "url": "https://it.wikipedia.org/wiki?curid=4408252", "title": "Repubblica di Goshen", "text": "La Repubblica di Goshen (in olandese: \"Republiek Goosen\"; in afrikaans: \"Het Land Goosen\") \u00e8 stata un'effimera repubblica boera sita nel territorio dell'attuale Sudafrica.\nFu fondata dai discendenti dei Voortrekker che a partire dal 1835, durante il Grande Trek, migrarono dalla Colonia del Capo britannica verso nord. Il nome \"Goshen\" si riferisce alla terra di Goscen descritta nella Bibbia, situata tra il delta del Nilo e il Canale di Suez.\nLa Repubblica di Goshen sopravvisse, come molte altre repubbliche boere, solo molto brevemente: fondata il 24 ottobre 1882, si un\u00ec gi\u00e0 dal 6 agosto 1883 con la Repubblica di Stellaland per formare gli Stati Uniti di Stellaland, che a sua volta esistettero solo per un breve periodo di tempo, in quanto il 30 settembre 1885 furono annessi dagli inglesi nella colonia della corona del Bechuanaland britannico."}
{"id": "4408257", "revid": "196390", "url": "https://it.wikipedia.org/wiki?curid=4408257", "title": "Allenamento piramidale", "text": ""}
{"id": "4408258", "revid": "767487", "url": "https://it.wikipedia.org/wiki?curid=4408258", "title": "Renzo Rubino", "text": "Biografia.\nRenzo Rubino nasce a Taranto, ma trascorre tutta la sua infanzia e adolescenza a Martina Franca.\nGli esordi e il primo album.\nL'infanzia la trascorre a Martina Franca, dove poi frequenta il liceo artistico Lisippo. All'et\u00e0 di 19 anni forma un gruppo musicale, i \"KTM\", e diventa pianista e cantante di un night club pugliese. Dal 2008 comincia ad esibirsi sulla piazza pugliese con \"Pianafrasando\", piccolo spettacolo musicale (voce e piano) ideato dallo stesso Rubino.\nNel 2010 esce il suo primo disco \"Farfavole\", prodotto dall'etichetta discografica Spaghetti Record. Inizia a frequentare i corsi del CPM, dove incontra Andrea Rodini, suo attuale produttore artistico. Nel 2011, col brano \"Bign\u00e8\", \u00e8 tra i vincitori del festival Musicultura di Macerata. Sempre nel 2011 ha aperto i concerti di Antonella Ruggiero e Brunori Sas. Ad accompagnarlo nei suoi concerti \"Gli Altri\", Fabrizio Faco Convertini al basso, Andrea Libero Cito al violino e Andrea Beninati a batteria, percussioni e violoncello.\nSanremo Giovani 2013 e il secondo album.\nNel febbraio 2013, avendo superato le selezioni dell'Area Sanremo, partecipa al Festival della canzone italiana, nella categoria \"Giovani\", con un singolo che tratta la tematica dell'amore gay intitolato \"Il postino (amami uomo)\". La canzone si posiziona al 3\u00ba posto nella finale del 15 febbraio 2013 e si aggiudica il Premio della Critica del Festival della canzone italiana \"Mia Martini\" nella suddetta categoria. Il brano \"Il postino (amami uomo)\" ha visto la collaborazione del tenore David Righeschi, mentre sul disco la voce tenorile \u00e8 di Matteo Falcier.\nContemporaneamente alla partecipazione a Sanremo esce, il 14 febbraio 2013, il secondo album di Rubino, \"Poppins\", edito dalla casa discografica Warner Music. L'album contiene anche la canzone con la quale ha partecipato al concorso canoro sanremese e una cover di Domenico Modugno, \"Milioni di scintille\", che vanta la collaborazione di Fabrizio Bosso alla tromba.\nNel 2013 partecipa come concorrente nella categoria \"Giovani\" al Summer Festival, condotto da Alessia Marcuzzi e Simone Annicchiarico. Nello stesso anno \u00e8 il vincitore Next Generation ai Wind Music Awards e del Premio Lunezia 2013 per la qualit\u00e0 Musical-letteraria dell'album \"Poppins\". Sempre nel 2013, partecipa alla nona edizione, nonch\u00e9 decennale della scomparsa del famoso cantautore, del Festival teatro canzone Giorgio Gaber e torna, questa volta come ospite, a Macerata per le serate finali di Musicultura.\nFestival di Sanremo 2014 e il terzo album.\nIl 18 dicembre 2013 viene annunciata da Fabio Fazio la partecipazione dell'artista al Festival di Sanremo 2014, nella categoria \"Campioni.\" Alla manifestazione presenta i brani \"Ora\" e \"Per sempre e poi basta\". Con il brano \"Ora\" il cantante si classifica al 3\u00ba posto nella classifica finale, mentre l'orchestra gli assegna il premio al \"Miglior arrangiamento Sezione Campioni\" per il brano \"Per sempre e poi basta\", arrangiato e diretto dal Maestro Marcello Faneschi.\nIl quarto album e il Festival di Sanremo 2018.\nIl 3 marzo 2017 esce il suo nuovo singolo intitolato \"La La La\". Il 31 marzo 2017 esce, invece, il suo quarto album, intitolato \"Il gelato dopo il mare\". L'anno successivo partecipa alla sessantottesima edizione del Festival di Sanremo con il brano \"Custodire\", arrangiato e diretto dal maestro Marcello Faneschi, classificandosi al 13\u00ba posto. Nella serata dei duetti ha cantato il brano insieme a Serena Rossi."}
{"id": "4408266", "revid": "122083612", "url": "https://it.wikipedia.org/wiki?curid=4408266", "title": "Succinimmide", "text": "La succinimmide \u00e8 una molecola ciclica facente parte della famiglia delle immidi. Si ottiene dalla condensazione di acido succinico e urea. Rappresenta la struttura base delle \"succinimidi\" (o \"derivati succinimidici\"), farmaci ad azione anticonvulsivante usati nella cura dell'epilessia come l'etosuccimide. Vengono usati prevalentemente nella terapia del piccolo male in sostituzione agli ossazolidindioni per via della minore tossicit\u00e0."}
{"id": "4408267", "revid": "282094", "url": "https://it.wikipedia.org/wiki?curid=4408267", "title": "Sofija Andreevna Ivanova", "text": ""}
{"id": "4408268", "revid": "1305772", "url": "https://it.wikipedia.org/wiki?curid=4408268", "title": "Nuzzi", "text": "Nuzzi, cognome italiano"}
{"id": "4408270", "revid": "62748", "url": "https://it.wikipedia.org/wiki?curid=4408270", "title": "Succinimidi", "text": ""}
{"id": "4408271", "revid": "709406", "url": "https://it.wikipedia.org/wiki?curid=4408271", "title": "Succinimmidi", "text": ""}
{"id": "4408277", "revid": "12109", "url": "https://it.wikipedia.org/wiki?curid=4408277", "title": "Thaddeus Stevens", "text": "Biografia.\nNato nel Vermont da una famiglia originaria del Massachusetts, figlio di un fabbricante di scarpe alcolizzato che abbandon\u00f2 la famiglia quando Thaddeus e i suoi tre fratelli erano ancora bambini, Stevens nonostante le difficolt\u00e0 economiche riusc\u00ec a completare gli studi nel 1814 al Dartmouth College, intraprendendo successivamente una fortunata carriera in ambito legale.\nPolitica.\nSi interess\u00f2 alla politica fin da giovane, militando prima tra i Federalisti, poi tra gli Anti-massoneria, i Whig e infine si accas\u00f2 al Partito Repubblicano. Divenne ben presto celebre nel mondo politico per la sua grande abilit\u00e0 oratoria, caratterizzata da discorsi graffianti e sarcastici in cui non esitava a mettere in ridicolo i suoi oppositori.\nNel 1833, mentre militava negli anti-massonici, fu eletto alla camera dei rappresentanti della Pennsylvania, in cui ha servito fino al 1842. Gi\u00e0 durante questo periodo intraprese diverse battaglie per i diritti civili, contestando la costituzione statale del 1838 poich\u00e9 non concedeva il voto alle persone di colore. Tuttavia in questa occasione le sue idee vennero sconfitte e il testo normativo fu approvato ugualmente. Stevens ebbe maggiore fortuna quando difese strenuamente il progetto di istruzione pubblica.\nNel 1849, militando nei Whig, fu eletto per la prima volta nella Camera dei rappresentanti fino al 1853, concentrando tutte le proprie forze per la tutela dei diritti degli ex-schiavi e delle minoranze religiose (ebrei, musulmani, cinesi e nativi americani), guadagnandosi fama di essere uno dei membri pi\u00f9 radicali della camera. Durante questi anni collabor\u00f2 intensamente per la realizzazione delle cosiddette \"Underground Railroad\", ovvero una rete di vie di fuga per schiavi scappati.\nAnche negli anni successivi fu impegnato su questo fronte, militando nel partito repubblicano con cui fu rieletto alla Camera, di cui rimarr\u00e0 membro fino alla morte. Durante la presidenza di Abraham Lincoln fu uno dei maggiori sostenitori dell'abolizione della schiavit\u00f9 e nel periodo della ricostruzione divenne uno degli uomini pi\u00f9 potenti del congresso grazie alla sua influenza.\nVita privata.\nThaddeus Stevens non si spos\u00f2 mai e non ebbe figli. Furono insistenti le voci su una relazione con la sua domestica di colore."}
{"id": "4408283", "revid": "436907", "url": "https://it.wikipedia.org/wiki?curid=4408283", "title": "Maiden England '88", "text": "Maiden England '88 \u00e8 il nono album dal vivo del gruppo musicale britannico Iron Maiden, pubblicato il 25 marzo 2013 per la EMI.\nSi tratta della riedizione del VHS \"Maiden England\" del 1989 e rispetto a quest'ultimo la registrazione risulta migliorata, con aggiunta di audio surround 5.1 (missato da Kevin Shirley), adattamento del colore e miglioramenti all'immagine.\nDescrizione.\nCopertina.\nLa copertina di \"Maiden England '88\" \u00e8 stata rinnovata ed \u00e8 la stessa utilizzata come immagine pubblicitaria del \"Maiden England World Tour\", raffigurante la mascotte degli Iron Maiden, Eddie the Head, a cavallo in divisa da guerra e con la bandiera del Regno Unito nella mano sinistra.\nAntefatti e pubblicazione.\nAnnunciato il 12 febbraio, il DVD contiene una versione ampliata ed aggiornata del concerto tenuto dal gruppo nel novembre 1988 a Birmingham nel corso del \"Seventh Tour of a Seventh Tour\". I brani aggiunti nel DVD e nel doppio CD rispetto a \"Maiden England\" sono \"Running Free\", \"Run to the Hills\" e \"Sanctuary\", i quali completano cos\u00ec l'intero concerto. Il produttore Andy Matthews si occup\u00f2 della rimasterizzazione digitale di ogni fotogramma, effettuando anche la correzione del colore e la classificazione per dare all'immagine un migliore aspetto rispetto all'originale. Oltre alla colonna sonora stereo del VHS originale masterizzata da Martin Birch, produttore della band tra il 1981 e il 1993, il DVD include anche un nuovo mix audio in 5.1 surround masterizzato dall'attuale produttore Kevin Shirley. Il lavoro di rimasterizzazione del video del concerto \u00e8 stato curato dal bassista Steve Harris.\nIl secondo disco del DVD contiene la terza parte della storia degli Iron Maiden (il quale si aggiunge alla prima e alla seconda parte), comprendente interviste recenti con i membri del gruppo e il manager Rod Smallwood, \"12 Wasted Years\" (originariamente pubblicato in VHS nel 1987), il quale include interviste d'archivio e footage dal vivo dagli inizi della band, dal pub Ruskin Arms, il Marquee Club fino ai tre tour mondiali. Infine sono presenti nei contenuti extra cinque videoclip promozionali per i singoli dagli album."}
{"id": "4408285", "revid": "729019", "url": "https://it.wikipedia.org/wiki?curid=4408285", "title": "Guerriglia comunista", "text": "Guerriglia comunista fu un'organizzazione comunista che teorizzava la lotta di classe e la lotta contro l'eroina, considerata una droga diffusa o permessa dallo Stato italiano per controllare lavoratori e studenti e prevenire la rivoluzione proletaria, che insieme alle Brigate rosse e alle Unit\u00e0 comuniste combattenti form\u00f2 il Movimento Proletario Resistenza Offensivo.\nLe idee e le azioni principali.\nLa azioni principali furono per lo pi\u00f9 omicidi contro spacciatori di droga, considerati criminali a servizio dello stato e della borghesia contro gli interessi dei lavoratori, ed azioni armate contro le caserme dei carabinieri e della Polizia di Stato, accusati di essere il braccio armato della borghesia."}
{"id": "4408294", "revid": "293633", "url": "https://it.wikipedia.org/wiki?curid=4408294", "title": "Nuova Guinea Tedesca", "text": ""}
{"id": "4408299", "revid": "729019", "url": "https://it.wikipedia.org/wiki?curid=4408299", "title": "Castello di Formigine", "text": "Il castello di Formigine \u00e8 un castello medievale che sorge nel comune omonimo, in provincia di Modena, in piazza Calcagnini 1.\nSecondo la tradizione, il castello fu eretto nel XIII secolo; recenti indagini archeologiche condotte da Sauro Gelichi dell'Universit\u00e0 Ca' Foscari di Venezia hanno permesso di far risalire il nucleo originario al X secolo. Il primo documento che attesti l'esistenza del castello risale al 1201, e recita:\nDal XIV secolo il complesso fortificato sub\u00ec notevoli cambiamenti: dopo alcune prime trasformazioni architettoniche avvenute sotto gli Adelardi e Azzo da Castello, nel 1405 Marco I Pio fu infeudato nel castello di Formigine da Nicol\u00f2 III d'Este e diede al castello la forma attuale.\nRestano tracce delle antiche strutture nell'area archeologica all'interno del castello, dove si trovano ancora i resti del muro di cinta del fortilizio duecentesco, dell'antica pieve di S. Bartolomeo \"della Rocca\" e del cimitero medievale che la circondava. Le ricerche archeologiche condotte tra la fine degli anni Novanta del XX s. e l'inizio degli anni Duemila, hanno portato alla luce anche il borgo basso-medievale, che si era formato a ridosso delle mura della rocca nel Trecento (area attualmente compresa all'interno della cinta muraria del castello).\nIl castello, dopo un corposo intervento di restauro, dal 2007 ospita il Museo multimediale, con installazioni di Studio Azzurro e un centro di documentazione.\nStoria.\nI dati emersi dalla campagna di scavo diretta dal prof. Sauro Gelichi dell'Universit\u00e0 Ca' Foscari di Venezia permettono di retrodatare le prime tracce dell'abitato intorno al X secolo, collegandolo alla presenza di una chiesa dedicata a S. Bartolomeo e al cimitero circostante. Il castello risale al 1201 quando, a seguito di una sconfitta da parte delle truppe reggiane, il Comune di Modena decise di presidiare la frontiera con Reggio Emilia, costruendo a Formigine un complesso fortificato.\nCon l'avvento degli Adelardi e di Azzo da Castello le strutture difensive duecentesche furono trasformate. Nel 1405 Nicol\u00f2 III d'Este invest\u00ec Marco I Pio di numerosi possedimenti nella zona pedecollinare modenese, tra cui Formigine; come testimoniano i cinquantasette affreschi nella Sala delle Vedute del castello di Spezzano. Proprio durante il dominio dei Pio, il castello assunse l'attuale struttura: accanto alla fortificazione medievale, detta rocchetta, venne costruito il palazzo marchionale, dimora dei signori di Carpi, e la torre dell'orologio, sede pubblica del governo. La popolazione fu trasferita progressivamente all'esterno delle mura e la chiesa divenne cappella signorile.\nNel 1599 la morte senza eredi di Marco III Pio determin\u00f2 il passaggio di Formigine agli Estensi, che lo detennero fino al 1648, quando venne ceduto al marchese Mario Calcagnini, funzionario ducale. Intorno alla met\u00e0 del '700 fu realizzato un edificio destinato a carcere nell'area sud-est, un uso analogo ebbe il piano terra della torre dell'orologio. A seguito della vicenda napoleonica, nel 1796 il castello venne incamerato dal Demanio repubblicano. Nel 1811 fu restituito ai marchesi Calcagnini, ad eccezione della torre dell'orologio, della rocchetta, delle prigioni e dello spazio denominato \u201cgioco del pallone\u201d, che rimasero al Comune.\nAll'inizio dell'800 il palazzo marchionale era adibito ad abitazioni, la torre centrale ospitava il custode dell'orologio e la rocchetta era sede del vicereggente (magistrato locale) e dei dragoni (i militari dell'epoca). Nel 1838 l'appartamento nobile del palazzo marchionale venne preso in affitto dal Comune, che vi colloc\u00f2 i suoi uffici. Nella prima met\u00e0 del '900 il castello rimase abitazione estiva dei marchesi Calcagnini e, in seguito, dei loro eredi, i conti Gentili-Calcagnini.\nNell'aprile del 1945 Formigine fu colpita duramente dalle incursioni aeree: a causa dello scoppio di una bomba nel giardino interno della rocca, croll\u00f2 la volta del sotterraneo della torre dell'orologio, adibito a rifugio antiaereo: venti persone rimasero uccise sotto le macerie, tra cui i proprietari; si salv\u00f2 miracolosamente la figlia di pochi mesi, la contessa Maria Alessandra Gentili-Calcagnini d'Este.\nAlla fine della guerra, il palazzo marchionale risultava quasi completamente sventrato dai bombardamenti. Uno dei primi provvedimenti dell'Amministrazione comunale fu l'acquisizione dell'intero complesso per adattarlo, una volta provveduto al recupero e all'ampia ricostruzione delle parti gravemente danneggiate, a nuova residenza municipale. Questa destinazione d'uso \u00e8 quella perdurata sino al 2002, quando l'Amministrazione decise di trasferire gli uffici comunali per procedere con il progetto di restauro e di riutilizzo. Il monumento \u00e8 da sempre il centro della vita sociale e culturale della comunit\u00e0.\nL'area archeologica.\nDal 1998 al 2006 un gruppo di studiosi diretto da Sauro Gelichi, docente dell'Universit\u00e0 Ca' Foscari Venezia, ha condotto ricerche per chiarire cosa ci fosse prima della fondazione del Castello, quale funzione svolgesse la Rocca e quali trasformazioni abbia subito nel tempo.\nLa ricerca archeologica ha portato alla luce i resti dell'antica Chiesa di San Bartolomeo e il cimitero circostante, una parte delle mura di cinta del castello costruito nel 1201 e demolito alla fine del Trecento, ma ha riscoperto soprattutto il borgo basso-medievale (XIII-XIV secolo) e le fasi di vita precedenti alla fondazione dell'attuale complesso difensivo.\nLa presenza di un insediamento alto-medievale \u00e8 stata riconfermata dalla scoperta di alcune sepolture nella parte orientale del cimitero e dal ritrovamento di un denaro ottoniano della Zecca di Pavia (962-977 d.C.). Gli studi, inclusa l'analisi sul DNA, di alcuni dei resti rinvenuti nel cimitero (in uso fino all'inizio del XV secolo), hanno fornito informazioni sul sesso, sull'et\u00e0 della morte, sulle caratteristiche fisiche degli abitanti, sui loro caratteri ereditari e su quelli ergonomici (causati dalle attivit\u00e0 lavorative svolte). Anche lo studio sulla ritualit\u00e0 funeraria \u00e8 stato approfondito: i defunti non avevano un corredo funerario, ma erano seppelliti vestiti e insieme a semplici oggetti devozionali (rosario, croce in osso lavorato), o di adorno personale (anelli, fibbie, ecc.).\nGrazie al lavoro degli archeologi e degli antropologi sappiamo che la comunit\u00e0 rurale nata nel X-XI secolo, dal XIV secolo diede vita ad un insediamento stabile, dotato di strade, piazze, abitazioni e botteghe artigiane, collocato a ridosso della chiesa e della rocca duecentesca. L'abitato venne demolito nel XV secolo, quando i Pio terminarono la ricostruzione del castello, edificando ex-novo la parte residenziale (l'attuale Palazzo Marchionale) e il giro di mura circondate da fossato, e trasformando l'area interna alla cinta muraria nel proprio giardino privato. Durante gli scavi del borgo trecentesco sono stati rivenuti resti di strutture in legno e mattoni, suppellettili e strumenti di metallo, osso e vetro.\nL'importanza degli scavi e degli studi \u00e8 data dalla possibilit\u00e0 di ricostruire la storia del monumento ma soprattutto la storia della comunit\u00e0. Il Castello di Formigine si riconferma un sito archeologico di importanza regionale.\nLa Rocchetta.\nLa Rocchetta \u00e8 la parte difensiva del castello di Formigine, costituita dalla Torre di Sud-Est, dal mastio (chiamato Torre dell'Orologio) e dal corpo di guardia con i doppi rivellini, dal quale era possibile controllare la via di accesso alla rocca e manovrare i meccanismi di sollevamento dei 4 ponti levatoi (due pedonali e due per i carri). il complesso venne completamente ricostruito tra la fine del XIV secolo e l'inizio del XV secolo, e sorse sul luogo dove precedentemente si trovava la fortificazione eretta dal Comune di Modena nel 1201.\nIl Palazzo Marchionale.\n\u00c8 la parte residenziale del castello di Formigine, edificata a partire dal XV secolo per volont\u00e0 della famiglia Pio da Carpi, a ridosso delle mura esterne della rocca. Il Palazzo sub\u00ec notevoli modifiche nel corso dei secoli: all'interno si conservano tracce di affreschi (del XV e XVIII-XIX s.), resti della muratura originale e tracce di una dispensa annessa alle cucine del castello.\nAttualmente il Palazzo ospita la sala del Consiglio Comunale, ambienti per la celebrazione dei matrimoni civili, per conferenze e meeting, il Punto Informativo Turistico, la biglietteria del Museo e anche un ristorante.\nIl Museo Archeologico-Multimediale.\nNella Rocchetta, la parte militare del castello, \u00e8 ospitato un museo aperto al pubblico, al cui interno sono esposti vari reperti archeologici, oltre ad installazioni multimediali e interattive. Questi elementi danno vita al \"Museo di narrazione\" del castello di Formigine, realizzato da Studio Azzurro di Milano, laboratorio artistico che da anni si occupa della comunicazione multimediale, in collaborazione con il comitato scientifico guidato dal professor Sauro Gelichi dell'Universit\u00e0 Ca' Foscari di Venezia. Il museo vuole creare una comunicazione emotiva tra il presente e il passato ed \u00e8 stato definito da Studio Azzurro \"un vero e proprio organismo\" che vive nel passato.\nCastello Errante.\nIl Castello errante \u00e8 uno spettacolo di videoarte, composto da una trilogia di installazioni di video-mapping architetturale, che trasformano le mura del Castello di Formigine con suoni e immagini tridimensionali, dove fiabe, racconti e leggende medievali e futiristiche prendono vita. Ideati da \"Delumen\" di Modena, i primi due atti della trilogia sono stati proiettati sulle mura esterne del castello nel giugno del 2016 e del 2017, mentre il terzo spettacolo nell'estate-autunno del 2018. A seguito delle perfomance di piazza \u00e8 nata anche la \"Stanza del Castello Errante\", un luogo dedicato all'interno del Palazzo Marchionale, dove le tre installazioni artistiche possono essere fruite su una riproduzione in scala dell'esterno del castello."}
{"id": "4408301", "revid": "1573940", "url": "https://it.wikipedia.org/wiki?curid=4408301", "title": "Pyrgomorphidae", "text": "Pyrgomorphidae \u00e8 una famiglia di ortotteri celiferi, unica famiglia della superfamiglia Pyrgomorphoidea.\nTassonomia.\nComprende i seguenti generi::"}
{"id": "4408302", "revid": "21880", "url": "https://it.wikipedia.org/wiki?curid=4408302", "title": "Pyrgomorphoidea", "text": ""}
{"id": "4408306", "revid": "21880", "url": "https://it.wikipedia.org/wiki?curid=4408306", "title": "Ophioglossum vulgatum", "text": "L'ofioglosso comune (Ophioglossum vulgatum ) \u00e8 una felce appartenente alla famiglia delle Ophioglossaceae. Le Ophioglossaceae sono felci eusporangiate (gli sporangi maturi sono dotati di una parete formata da pi\u00f9 strati cellulari e lo sviluppo avviene partendo da pi\u00f9 cellule).\nDescrizione.\nPianta perenne, alta 5 - 30\u00a0cm; foglia unica, divisa in un segmento sterile ovato o ellittico, sessile, e in uno fertile con picciolo lungo, portante una spiga semplice dotata di un gran numero di sporangi. \nPeriodo di sporificazione.\nAprile - Luglio.\nDistribuzione e habitat.\nPrati umidi fino a 1.500\u00a0m di altitudine."}
{"id": "4408311", "revid": "1543377", "url": "https://it.wikipedia.org/wiki?curid=4408311", "title": "Test nucleare nordcoreano del 2013", "text": "Il 12 febbraio 2013 i media nordcoreani hanno annunciato che \u00e8 stato effettuato un test nucleare sotterraneo, il terzo negli ultimi sette anni in Corea del Nord. L'associazione CTBTO (\"Comprehensive Nuclear-Test-Ban Treaty Organization Preparatory Commission\") che ha stipulato il trattato Comprehensive Test Ban Treaty che vieta esperimenti nucleari in qualsiasi stato del globo, ha espresso preoccupazioni sul fatto che si possa trattare effettivamente di un test con una bomba nucleare. L'esplosione ha creato un sisma di 4.9 della Scala Richter poi rivisto a 5.1. Il Giappone appena saputa la notizia ha convocato un congresso di emergenza con gli USA lo stesso 12 febbraio e la Corea del Sud ha messo in allerta il suo apparato militare.\nTest.\nIl 12 febbraio la Corea del Nord ha annunciato di aver condotto con successo il loro terzo esperimento nucleare sotterraneo, attraverso la \"Korean Central News Agency\". Gi\u00e0 prima dell'annuncio ufficiale i sismografi statunitensi avevano rilevato un terremoto di magnitudo 4.9 presso la citt\u00e0 Kilju County; lo \"United States Geological Survey\" ha stimato una potenza compresa tra i 6-7 chilotoni di TNT. L'esplosione \u00e8 avvenuta alle 11:57 locali (02:57 UTC) e l'ipocentro era situato a solo un chilometro sotto terra. Il terremoto \u00e8 stato sentito oltre che in varie parti della Corea del Nord, anche dagli abitanti delle citt\u00e0 di Hunchun e Antu in Cina come ha riportato il \"China Earthquake Network Center\".\nReazioni.\nTanti paesi del globo si sono espressi duramente contro questi test nucleari condotti dalla Corea del Nord: il Giappone dopo aver convocato un congresso con gli USA ha effettuato una riunione a Tokyo secondo quanto riporta l'agenzia NHK; la Corea del Sud ha messo in allerta il suo apparato militare. Anche l'Italia, attraverso il suo ministro degli esteri Giulio Terzi, si \u00e8 definita assolutamente contraria a questi test nucleari, ed ha affermato il suo appoggio con le Nazioni Unite contro il progetto nucleare nordcoreano."}
{"id": "4408312", "revid": "36426", "url": "https://it.wikipedia.org/wiki?curid=4408312", "title": "National Museum of Western Art", "text": ""}
{"id": "4408319", "revid": "124832295", "url": "https://it.wikipedia.org/wiki?curid=4408319", "title": "La canzone mononota", "text": "La canzone mononota \u00e8 un brano musicale del complesso Elio e le Storie Tese, presentato il 13 febbraio 2013 al Festival di Sanremo, dove si \u00e8 classificato al secondo posto.\nIl brano.\nLa canzone \u00e8 realmente basata su un'unica nota musicale: la \"mononota\" protagonista \u00e8 il do, come spiegato dal direttore musicale Mauro Pagani. Il brano \u00e8 di difficile esecuzione in quanto, nonostante la melodia sia composta per lo pi\u00f9 da una singola nota, vengono cambiati frequentemente gli accordi, il tempo e il ritmo e sono inoltre presenti due salti di ottava\n \u00abUna nota sola \u2013 a parte il preludio che \u00e8 pi\u00f9 vario, 18 note \u2013 e poi dritti fino in fondo. S\u00ec, ci sono due salti d'ottava e altre minuzie, ma la sostanza \u00e8 quella.\u00bb\nElio e le Storie Tese stessi affermano che in origine il titolo della canzone avrebbe dovuto essere \"La canzone monotona\".\nIl brano \u00e8 ricco di riferimenti musicali e testuali, ad esempio:\nNella versione pubblicata in studio nel nono album \"L'album biango\", la parte del brano in cui cambia il cantante (\"\"puoi cambiare il cantante, puoi cambiare l'argomento, puoi cantarla da solo, puoi cantarla tutti insieme con il coro...\") viene eseguita da Nek, mentre nel singolo promozionale e nelle esecuzioni dal vivo viene cantata dal chitarrista Cesareo, a cui Elio passa il microfono.\nCaratteristiche.\nAd eccezione dell'introduzione, che \u00e8 composta da una normale melodia, \u00e8 incentrato nella parte vocale solamente sulla nota Do3 (il Do centrale del pianoforte), con piccole eccezioni in cui Elio parla oppure cambia ottava, cantando prima un Do all'ottava superiore (Do4) e poi un Do all'ottava inferiore (Do2). La nota cambia anche nel punto in cui, imitando un'infiorettatura, si parla dei virtuosismi dei cantanti che fanno perdere la nota singola, ed anche nel punto in cui il testo recita \"...che non scende a compromessi e se lo fa il compromesso \u00e8 piccolo, tipo questo\", dove la sola parola \"questo\" viene cantata da Elio scendendo in Si bemolle, per poi ritornare immediatamente al Do.\nLa parte strumentale non \u00e8 invece mono-nota: gli strumenti accompagnano la parte vocale con una certa variet\u00e0 tonale, non usando solo l'accordo di Do maggiore, ma chiudendo le strofe con la sequenza di accordi Do-Do-Fa-Fa-Do. Quando nel testo viene cantata la frase \"puoi cambiare gli accordi, la puoi fare maggiore, minore, eccedente, diminuita\", gli accordi suonati sono proprio quelli, in sequenza, di Do maggiore, Do minore, Do eccedente e Do diminuito.\nFestival di Sanremo.\nUltima canzone dei \"Campioni\" della seconda serata, \u00e8 il secondo dei due brani che ogni artista poteva presentare per il prosieguo della manifestazione (l'altro \u00e8 \"Dannati forever\").\nNel confronto con \"Dannati forever\" la canzone ha ricevuto l'81% delle preferenze; l'esibizione \u00e8 stata giudicata divertente, scenografica e travolgente, apprezzata dalla critica e dal pubblico.\nIl pubblico ha applaudito durante la breve sospensione per il finto finale (\"...e puoi far finta che sia finita\"\"), pensando che il brano fosse realmente terminato.\nNella classifica provvisoria (votazione tramite televoto) diffusa al termine della terza serata (14 febbraio) il brano era in ottava posizione.\nDopo essere stata selezionata nel terzetto dei brani che si posizioneranno nei tre posti pi\u00f9 alti della classifica, si piazza in seconda posizione tra \"L'essenziale\" di Marco Mengoni e \"Se si potesse non morire\" dei Mod\u00e0, con il 33% di consensi (21% del televoto e 45% della giuria di qualit\u00e0).\nCuriosit\u00e0.\nNel 1990 Francesco Salvi present\u00f2 a Sanremo la canzone \"A\", il cui testo recitava: \"\"Canto la canzone pi\u00f9 bella del mondo, che c'ha una nota sola che fa: A\" e \"E va beh, ho fatto una canzone che c'\u00e8 dentro una nota sola, e allora? Qui \u00e8 quarant'anni che c'\u00e8 sempre la stessa musica!\"\". In realt\u00e0 la canzone non era per niente costituita da una nota sola: la strofa ne impiegava almeno cinque, il ritornello molte di pi\u00f9.\nClassifiche.\nOltre ad avere incontrato il favore della critica, il brano ha avuto un ottimo successo commerciale, debuttando alla posizione numero 6 della classifica FIMI dei singoli pi\u00f9 venduti in Italia."}
{"id": "4408321", "revid": "287204", "url": "https://it.wikipedia.org/wiki?curid=4408321", "title": "Premi BAFTA 1976", "text": "I premi della 29\u00aa edizione dei British Academy Film Awards furono conferiti nel 1976 dalla British Academy of Film and Television Arts alle migliori produzioni cinematografiche del 1975."}
{"id": "4408322", "revid": "717966", "url": "https://it.wikipedia.org/wiki?curid=4408322", "title": "Titoli onorifici ebraici", "text": ""}
{"id": "4408323", "revid": "1442080", "url": "https://it.wikipedia.org/wiki?curid=4408323", "title": "Maia Challenger 2002 - Singolare", "text": "Il singolare del torneo di tennis Maia Challenger 2002, facente parte dell'ATP Challenger Series, ha avuto come vincitore Victor H\u0103nescu che ha battuto in finale \u00d3scar Hern\u00e1ndez 6-1, 3-6, 6-3."}
{"id": "4408324", "revid": "1442080", "url": "https://it.wikipedia.org/wiki?curid=4408324", "title": "Maia Challenger 2002 - Doppio", "text": "Il doppio del torneo di tennis Maia Challenger 2002, facente parte dell'ATP Challenger Series, ha avuto come vincitori Sebasti\u00e1n Prieto e Sergio Roitman che hanno battuto in finale Paul Baccanello e Todd Perry 6-4, 6-4."}
{"id": "4408325", "revid": "1442080", "url": "https://it.wikipedia.org/wiki?curid=4408325", "title": "Samarkand Challenger 2002 - Singolare", "text": "Il singolare del torneo di tennis Samarkand Challenger 2002, facente parte dell'ATP Challenger Series, ha avuto come vincitore Vasil\u012bs Mazarak\u012bs che ha battuto in finale John van Lottum 7-61, 4-6, 6-1."}
{"id": "4408327", "revid": "1442080", "url": "https://it.wikipedia.org/wiki?curid=4408327", "title": "Samarkand Challenger 2002 - Doppio", "text": "Il doppio del torneo di tennis Samarkand Challenger 2002, facente parte dell'ATP Challenger Series, ha avuto come vincitori Federico Browne e Rogier Wassen che hanno battuto in finale Vadim Kucenko e Oleg Ogorodov 3-6, 7-63, 7-63."}
{"id": "4408329", "revid": "1442080", "url": "https://it.wikipedia.org/wiki?curid=4408329", "title": "Tulsa Challenger 2002 - Singolare", "text": "Il singolare del torneo di tennis Tulsa Challenger 2002, facente parte dell'ATP Challenger Series, ha avuto come vincitore Robert Kendrick che ha battuto in finale Daniel Melo 6-3, 6-3."}
{"id": "4408330", "revid": "1442080", "url": "https://it.wikipedia.org/wiki?curid=4408330", "title": "Tulsa Challenger 2002 - Doppio", "text": "Il doppio del torneo di tennis Tulsa Challenger 2002, facente parte dell'ATP Challenger Series, ha avuto come vincitori Scott Humphries e Mark Merklein che hanno battuto in finale Diego Ayala e Jason Marshall 7-61, 6-4."}
{"id": "4408332", "revid": "1442080", "url": "https://it.wikipedia.org/wiki?curid=4408332", "title": "Bukhara Challenger 2002 - Singolare", "text": "Il singolare del torneo di tennis Bukhara Challenger 2002, facente parte dell'ATP Challenger Series, ha avuto come vincitore John van Lottum che ha battuto in finale Vasil\u012bs Mazarak\u012bs 7-65, 6-1."}
{"id": "4408333", "revid": "1442080", "url": "https://it.wikipedia.org/wiki?curid=4408333", "title": "Bukhara Challenger 2002 - Doppio", "text": "Il doppio del torneo di tennis Bukhara Challenger 2002, facente parte dell'ATP Challenger Series, ha avuto come vincitori Yves Allegro e Marco Chiudinelli che hanno battuto in finale Janko Tipsarevi\u0107 e Jan Weinzierl 6-3, 6-4."}
{"id": "4408334", "revid": "1442080", "url": "https://it.wikipedia.org/wiki?curid=4408334", "title": "Fresno Challenger 2002 - Singolare", "text": "Il singolare del torneo di tennis Fresno Challenger 2002, facente parte dell'ATP Challenger Series, ha avuto come vincitore Scott Draper che ha battuto in finale Justin Gimelstob 6-1, 65-7, 6-1."}
{"id": "4408335", "revid": "1442080", "url": "https://it.wikipedia.org/wiki?curid=4408335", "title": "Fresno Challenger 2002 - Doppio", "text": "Il doppio del torneo di tennis Fresno Challenger 2002, facente parte dell'ATP Challenger Series, ha avuto come vincitori Huntley Montgomery e Tripp Phillips che hanno battuto in finale Ignacio Hirigoyen e Daniel Melo 6-4, 6-3."}
{"id": "4408337", "revid": "1442080", "url": "https://it.wikipedia.org/wiki?curid=4408337", "title": "Grenoble Challenger 2002 - Singolare", "text": "Il singolare del torneo di tennis Grenoble Challenger 2002, facente parte dell'ATP Challenger Series, ha avuto come vincitore Micha\u00ebl Llodra che ha battuto in finale Irakli Labadze 6-4, 6-3."}
{"id": "4408338", "revid": "1442080", "url": "https://it.wikipedia.org/wiki?curid=4408338", "title": "Grenoble Challenger 2002 - Doppio", "text": "Il doppio del torneo di tennis Grenoble Challenger 2002, facente parte dell'ATP Challenger Series, ha avuto come vincitori Todd Larkham e Michael Tebbutt che hanno battuto in finale Massimo Bertolini e Cristian Brandi 4-6, 6-3, 6-4."}
{"id": "4408339", "revid": "1442080", "url": "https://it.wikipedia.org/wiki?curid=4408339", "title": "Copa Sevilla 2002 - Singolare", "text": "Il singolare del torneo di tennis Copa Sevilla 2002, facente parte dell'ATP Challenger Series, ha avuto come vincitore Olivier Mutis che ha battuto in finale Albert Portas 6-3, 7-5."}
{"id": "4408341", "revid": "92723", "url": "https://it.wikipedia.org/wiki?curid=4408341", "title": "Copa Sevilla 2002 - Doppio", "text": "Il doppio del torneo di tennis Copa Sevilla 2002, facente parte dell'ATP Challenger Series, ha avuto come vincitori Mariano Hood e Luis Horna che hanno battuto in finale \u00c1lex L\u00f3pez Mor\u00f3n e Albert Portas 4-6, 6-1, 6-4."}
{"id": "4408342", "revid": "1442080", "url": "https://it.wikipedia.org/wiki?curid=4408342", "title": "Ciutat de Barcelona 2002 - Singolare", "text": "Il singolare del torneo di tennis Ciutat de Barcelona 2002, facente parte dell'ATP Challenger Series, ha avuto come vincitore Rub\u00e9n Ram\u00edrez Hidalgo che ha battuto in finale Albert Portas 4-6, 6-4, 6-1."}
{"id": "4408343", "revid": "92723", "url": "https://it.wikipedia.org/wiki?curid=4408343", "title": "Ciutat de Barcelona 2002 - Doppio", "text": "Il doppio del torneo di tennis Ciutat de Barcelona 2002, facente parte dell'ATP Challenger Series, ha avuto come vincitori Emilio Benfele \u00c1lvarez e Mariano Hood che hanno battuto in finale Karsten Braasch e Peter Nyborg 7-5, 6-3."}
{"id": "4408344", "revid": "1442080", "url": "https://it.wikipedia.org/wiki?curid=4408344", "title": "Challenger ATP Club Premium Open 2002 - Singolare", "text": "Il singolare del torneo di tennis Challenger ATP Club Premium Open 2002, facente parte dell'ATP Challenger Series, ha avuto come vincitore Dick Norman che ha battuto in finale Giovanni Lapentti 6-4, 6-3."}
{"id": "4408345", "revid": "1442080", "url": "https://it.wikipedia.org/wiki?curid=4408345", "title": "Challenger ATP Club Premium Open 2002 - Doppio", "text": "Il doppio del torneo di tennis Challenger ATP Club Premium Open 2002, facente parte dell'ATP Challenger Series, ha avuto come vincitori Hugo Armando e Kepler Orellana che hanno battuto in finale Eduardo Bohrer e Ronaldo Carvalho 6-2, 6-4."}
{"id": "4408353", "revid": "686936", "url": "https://it.wikipedia.org/wiki?curid=4408353", "title": "Leroy Kelly", "text": "Carriera professionistica.\nIn 10 anni di carriera, Kelly segn\u00f2 90 touchdown totali, guidando la NFL in yard corse per due stagioni consecutive (1967-68) e in touchdown segnati su corsa per tre (1966-68). Fu anche un grande ritornatore di punt e kick off, mantenendo un media di 10,5 yard per ritorno da punt e 23,5 yard per ritorno da kickoff.\nConosciuto per essere un eccezionale corridore nei campi fangosi della sua epoca (presenti anche nella NFL), Kelly fu anche un ottimo ricevitore. La sua rapidit\u00e0 e il suo senso dell'equilibrio gli concessero di disputare una carriera relativamente priva di infortuni, mancando solo 4 gare in dieci anni e mai pi\u00f9 di una per stagione.\nKelly fu scelto dai Browns nell'ottavo giro del Draft NFL 1964. Nella sua stagione da rookie fu un uomo chiave nei ritorni, contribuendo alla vittoria di Cleveland nel campionato NFL del 1964, giocando come riserva del fullback Jim Brown e bloccando per l'halfback Ernie Green. Divenne il running back titolare dei Browns in seguito al ritiro di Brown dopo la stagione 1965.\nKelly termin\u00f2 la sua carriera con i Chicago Fire della World Football League nel 1974, correndo per 315 yard (4,1 di media) e ricendo 8 passaggi per 128 yard."}
{"id": "4408357", "revid": "235890", "url": "https://it.wikipedia.org/wiki?curid=4408357", "title": "Nucleo integrale", "text": ""}
{"id": "4408359", "revid": "339392", "url": "https://it.wikipedia.org/wiki?curid=4408359", "title": "San Lazzaro Futsal", "text": ""}
{"id": "4408363", "revid": "155634", "url": "https://it.wikipedia.org/wiki?curid=4408363", "title": "Campionato africano femminile di pallacanestro 1993", "text": "Il 12\u00ba Campionato africano femminile di pallacanestro FIBA (noto anche come FIBA AfroBasket Women 1993) si \u00e8 svolto in Senegal dal 18 al 28 dicembre 1993.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra del Senegal.\nSquadre partecipanti.\nGruppo A\nGruppo B"}
{"id": "4408367", "revid": "124848611", "url": "https://it.wikipedia.org/wiki?curid=4408367", "title": "Ismail El Shafei", "text": "Biografia.\nCarriera sportiva.\nViene introdotto al tennis dal padre, a sua volta giocatore di tennis, che lo assister\u00e0 nelle vesti di allenatore nei primi anni. Nel 1962, a soli 15 anni, si laurea campione nazionale.\nNel 1964 vince il Torneo di Wimbledon della categoria juniores.\nDopo essersi laureato in economia e scienze politiche all'Universit\u00e0 del Cairo nel 1968, passa subito al tennis professionistico debuttando al Torneo di Wimbledon. Sempre a Wimbledon nel 1974 raggiunge il suo miglior risultato nei tornei del Grande Slam quando si spinge fino ai quarti di finale diventando uno dei quattro tennisti capace di sconfiggere Bj\u00f6rn Borg sui campi dell'All England Lawn Tennis and Croquet Club. In singolare vanta un successo al Philippine International di Manila nel 1974 battendo in finale il tedesco Hans-J\u00fcrgen Pohmann e una finale persa a Taipei nel 1977 contro Tim Gullikson. Nell'aprile 1975 raggiunge la sua miglior classifica con la 34\u00aa posizione.\nNel doppio ha raccolto risultati migliori con nove successi a livello ATP, conditi da diciassette finali perse, e due titoli nel circuito challenger. Dal 1971 al 1979 ha fatto coppia con il neozelandese Brian Fairlie, con il quale ha raggiunto i quarti di finale agli Australian Open nel 1978 e a Wimbledon nel 1981. Nell'agosto 1978 ha toccato la 26\u00aa posizione del ranking.\nCon la selezione di Coppa Davis, a parte dal 1963, ha disputato 17 spareggi con uno score di 15 successi e 10 sconfitte in singolare e 8 successi e 9 sconfitte in doppio.\nDopo il ritiro.\nSubito dopo il ritiro comincia a collaborare con l'Egyptian Tennis Federation (ETF), che presiede una prima volta nel 1996, nel 2005 viene eletto nuovamente presidente della federazione per un mandato di quattro anni al cui termine decide di non ricandidarsi.\nDal 1998 \u00e8 entrato a far parte della board of directors dell'ITF, \u00e8 inoltre membro della commissione degli allenatori."}
{"id": "4408371", "revid": "21880", "url": "https://it.wikipedia.org/wiki?curid=4408371", "title": "The Three Sisters", "text": ""}
{"id": "4408373", "revid": "1442080", "url": "https://it.wikipedia.org/wiki?curid=4408373", "title": "Burbank Challenger 2002 - Singolare", "text": "Il singolare del torneo di tennis Burbank Challenger 2002, facente parte dell'ATP Challenger Series, ha avuto come vincitore Robby Ginepri che ha battuto in finale Bjorn Rehnquist 7-66, 6-1."}
{"id": "4408377", "revid": "1442080", "url": "https://it.wikipedia.org/wiki?curid=4408377", "title": "Burbank Challenger 2002 - Doppio", "text": "Il doppio del torneo di tennis Burbank Challenger 2002, facente parte dell'ATP Challenger Series, ha avuto come vincitori Bjorn Rehnquist e Louis Vosloo che hanno battuto in finale Daniel Melo e Iv\u00e1n Miranda 7-66, 6-1."}
{"id": "4408381", "revid": "1442080", "url": "https://it.wikipedia.org/wiki?curid=4408381", "title": "Cairo Open 2002 - Singolare", "text": "Il singolare del torneo di tennis Cairo Open 2002, facente parte dell'ATP Challenger Series, ha avuto come vincitore Stefano Galvani che ha battuto in finale Albert Portas 2-6, 7-64, 6-1."}
{"id": "4408382", "revid": "287204", "url": "https://it.wikipedia.org/wiki?curid=4408382", "title": "Cairo Open 2002 - Doppio", "text": "Il doppio del torneo di tennis Cairo Open 2002, facente parte dell'ATP Challenger Series, ha avuto come vincitori Tomas Behrend e Karsten Braasch che hanno battuto in finale \u00c1lex L\u00f3pez Mor\u00f3n e Albert Portas 7-63, 6-4."}
{"id": "4408383", "revid": "599013", "url": "https://it.wikipedia.org/wiki?curid=4408383", "title": "Three Sisters", "text": ""}
{"id": "4408384", "revid": "1442080", "url": "https://it.wikipedia.org/wiki?curid=4408384", "title": "San Antonio Challenger 2002 - Singolare", "text": "Il singolare del torneo di tennis San Antonio Challenger 2002, facente parte dell'ATP Challenger Series, ha avuto come vincitore Mardy Fish che ha battuto in finale Jack Brasington 6-3, 7-5."}
{"id": "4408385", "revid": "1442080", "url": "https://it.wikipedia.org/wiki?curid=4408385", "title": "San Antonio Challenger 2002 - Doppio", "text": "Il doppio del torneo di tennis San Antonio Challenger 2002, facente parte dell'ATP Challenger Series, ha avuto come vincitori Diego Ayala e Robert Kendrick che hanno battuto in finale Hugo Armando e Du\u0161an Vemi\u0107 6-2, 6-4."}
{"id": "4408386", "revid": "1442080", "url": "https://it.wikipedia.org/wiki?curid=4408386", "title": "Samsung Securities Cup 2002 - Singolare", "text": "Il singolare del torneo di tennis Samsung Securities Cup 2002, facente parte della categoria ATP Challenger Tour, ha avuto come vincitore Werner Eschauer che ha battuto in finale Igor' Kunicyn che si \u00e8 ritirato sul punteggio di 6-2."}
{"id": "4408387", "revid": "1442080", "url": "https://it.wikipedia.org/wiki?curid=4408387", "title": "Samsung Securities Cup 2002 - Doppio", "text": "Il doppio del torneo di tennis Samsung Securities Cup 2002, facente parte della categoria ATP Challenger Tour, ha avuto come vincitori Jaymon Crabb e Mark Nielsen che hanno battuto in finale Federico Browne e Rogier Wassen per walkover."}
{"id": "4408388", "revid": "1442080", "url": "https://it.wikipedia.org/wiki?curid=4408388", "title": "Lambertz Open by STAWAG 2002 - Singolare", "text": "Il singolare del torneo di tennis Lambertz Open by STAWAG 2002, facente parte dell'ATP Challenger Series, ha avuto come vincitore Vladimir Vol\u010dkov che ha battuto in finale Marc Rosset 7-64, 6-4."}
{"id": "4408389", "revid": "1442080", "url": "https://it.wikipedia.org/wiki?curid=4408389", "title": "Lambertz Open by STAWAG 2002 - Doppio", "text": "Il doppio del torneo di tennis Lambertz Open by STAWAG 2002, facente parte dell'ATP Challenger Series, ha avuto come vincitori Jim Thomas e Tom Vanhoudt che hanno battuto in finale Thomas Shimada e Takao Suzuki 64-7, 7-64, 6-3."}
{"id": "4408390", "revid": "1442080", "url": "https://it.wikipedia.org/wiki?curid=4408390", "title": "Nottingham Challenger 2002 - Singolare", "text": "Il singolare del torneo di tennis Nottingham Challenger 2002, facente parte dell'ATP Challenger Series, ha avuto come vincitore Gilles Elseneer che ha battuto in finale Arvind Parmar 7-5, 6-2."}
{"id": "4408391", "revid": "599013", "url": "https://it.wikipedia.org/wiki?curid=4408391", "title": "Felip de Valenza", "text": "Della sua produzione trobadorica si conosce solo una breve \"tenzone\" di due stanze composta insieme a Percivalle Doria\n&lt;poem&gt;\n [En Percival Doria]\n Per aqest cors, del teu trip\n non vi tan azaut mancip!\n S'eu agues qe metr' el cip,\n eu e tu foram Felip.\n Mas [ieu] non ti poria\n far tot zo qe.t plairia:\n per q'eu prec Dieus t'arip\n en loc c'onors te sia\n plasers e manentia,\n c'autres non t'i acip.\n [Felip de Valenza]\n Perseval, anc no recip\n de vos qe valgues un rip;\n mas per so non ai cor lip\n vas vos ni.m vir ni[.m] esqip\n de vostra compagnia;\n anz m'auretz tota via\n plus ferm qe mur de gip,\n amic, on q'eu me sia,\n sol per la cortesia\n qe reigna en vostre stip.&lt;/poem&gt;"}
{"id": "4408393", "revid": "1442080", "url": "https://it.wikipedia.org/wiki?curid=4408393", "title": "Nottingham Challenger 2002 - Doppio", "text": "Il doppio del torneo di tennis Nottingham Challenger 2002, facente parte dell'ATP Challenger Series, ha avuto come vincitori Ashley Fisher e Stephen Huss che hanno battuto in finale Scott Humphries e Mark Merklein 6-3, 7-65."}
{"id": "4408394", "revid": "56225236", "url": "https://it.wikipedia.org/wiki?curid=4408394", "title": "Filippo di Valenza", "text": ""}
{"id": "4408395", "revid": "1442080", "url": "https://it.wikipedia.org/wiki?curid=4408395", "title": "Reunion Island Challenger 2002 - Singolare", "text": "Il singolare del torneo di tennis Reunion Island Challenger 2002, facente parte dell'ATP Challenger Series, ha avuto come vincitore Federico Browne che ha battuto in finale R\u0103zvan Sab\u0103u 6-0, 4-6, 7-5."}
{"id": "4408396", "revid": "1442080", "url": "https://it.wikipedia.org/wiki?curid=4408396", "title": "Reunion Island Challenger 2002 - Doppio", "text": "Il doppio del torneo di tennis Reunion Island Challenger 2002, facente parte dell'ATP Challenger Series, ha avuto come vincitori Federico Browne e Jonathan Erlich che hanno battuto in finale Marco Chiudinelli e Jaroslav Levinsk\u00fd 6-1, 4-6, 6-3."}
{"id": "4408397", "revid": "1442080", "url": "https://it.wikipedia.org/wiki?curid=4408397", "title": "Visa Tennis Open 2002 - Singolare", "text": "Il singolare del torneo di tennis Visa Tennis Open 2002, facente parte dell'ATP Challenger Series, ha avuto come vincitore Franco Squillari che ha battuto in finale Luis Horna 6-2, 6-4."}
{"id": "4408398", "revid": "1442080", "url": "https://it.wikipedia.org/wiki?curid=4408398", "title": "Visa Tennis Open 2002 - Doppio", "text": "Il doppio del torneo di tennis Visa Tennis Open 2002, facente parte dell'ATP Challenger Series, ha avuto come vincitori Mariano Hood e Sebasti\u00e1n Prieto che hanno battuto in finale Luis Horna e Sergio Roitman 6-3, 6-4."}
{"id": "4408400", "revid": "1442080", "url": "https://it.wikipedia.org/wiki?curid=4408400", "title": "Tyler Challenger 2002 - Singolare", "text": "Il singolare del torneo di tennis Tyler Challenger 2002, facente parte dell'ATP Challenger Series, ha avuto come vincitore Paul Goldstein che ha battuto in finale Mardy Fish 64-7, 6-4, 6-3."}
{"id": "4408401", "revid": "1442080", "url": "https://it.wikipedia.org/wiki?curid=4408401", "title": "Tyler Challenger 2002 - Doppio", "text": "Il doppio del torneo di tennis Tyler Challenger 2002, facente parte dell'ATP Challenger Series, ha avuto come vincitori Peter Luczak e Dmitrij Tursunov che hanno battuto in finale Jason Marshall e Anthony Ross 6-1, 6-4."}
{"id": "4408402", "revid": "1442080", "url": "https://it.wikipedia.org/wiki?curid=4408402", "title": "Slovak Open 2002 - Singolare", "text": "Il singolare del torneo di tennis Slovak Open 2002, facente parte dell'ATP Challenger Series, ha avuto come vincitore Antony Dupuis che ha battuto in finale Karol Beck 4-6, 6-4, 7-61."}
{"id": "4408405", "revid": "1442080", "url": "https://it.wikipedia.org/wiki?curid=4408405", "title": "Slovak Open 2002 - Doppio", "text": "Il doppio del torneo di tennis Slovak Open 2002, facente parte dell'ATP Challenger Series, ha avuto come vincitori Scott Humphries e Mark Merklein che hanno battuto in finale Leo\u0161 Friedl e David \u0160koch 3-6, 6-4, 6-2."}
{"id": "4408407", "revid": "1442080", "url": "https://it.wikipedia.org/wiki?curid=4408407", "title": "Bauer Cup 2002 - Singolare", "text": "Il singolare del torneo di tennis Bauer Cup 2002, facente parte dell'ATP Challenger Series, ha avuto come vincitore Lars Burgsm\u00fcller che ha battuto in finale Bj\u00f6rn Phau 7-63, 5-7, 6-4."}
{"id": "4408408", "revid": "1442080", "url": "https://it.wikipedia.org/wiki?curid=4408408", "title": "Bauer Cup 2002 - Doppio", "text": "Il doppio del torneo di tennis Bauer Cup 2002, facente parte dell'ATP Challenger Series, ha avuto come vincitori Yves Allegro e Lovro Zovko che hanno battuto in finale Philipp Petzschner e Simon Stadler 4-6, 7-60, 6-4."}
{"id": "4408409", "revid": "1442080", "url": "https://it.wikipedia.org/wiki?curid=4408409", "title": "IPP Open 2002 - Singolare", "text": "Il singolare del torneo di tennis IPP Open 2002, facente parte dell'ATP Challenger Series, ha avuto come vincitore Jarkko Nieminen che ha battuto in finale Lovro Zovko 7-5, 4-6, 7-5."}
{"id": "4408412", "revid": "1442080", "url": "https://it.wikipedia.org/wiki?curid=4408412", "title": "IPP Open 2002 - Doppio", "text": "Il doppio del torneo di tennis IPP Open 2002, facente parte dell'ATP Challenger Series, ha avuto come vincitori Mario An\u010di\u0107 e Lovro Zovko che hanno battuto in finale Aleksandar Kitinov e Jim Thomas 7-66, 4-6, 6-3."}
{"id": "4408417", "revid": "1442080", "url": "https://it.wikipedia.org/wiki?curid=4408417", "title": "Knoxville Challenger 2002 - Singolare", "text": "Il singolare del torneo di tennis Knoxville Challenger 2002, facente parte dell'ATP Challenger Series, ha avuto come vincitore Martin Verkerk che ha battuto in finale Mardy Fish 6-3, 6-4."}
{"id": "4408418", "revid": "228587", "url": "https://it.wikipedia.org/wiki?curid=4408418", "title": "Siti di interesse comunitario del Trentino-Alto Adige", "text": "I siti di interesse comunitario del Trentino-Alto Adige sono aree di rilevante interesse ambientale individuate ai sensi della direttiva Habitat e che fanno parte della rete Natura 2000. \nIn Trentino-Alto Adige i SIC sono 44 nella provincia autonoma di Bolzano, diciassette di questi sono anche zona di protezione speciale (ZPS) e 136 (dei quali dodici anche ZPS) nella provincia autonoma di Trento. \nMolte di queste aree coincidono in tutto o in parte con aree gi\u00e0 in precedenza protette dalla legislazione nazionale, regionale o provinciale:"}
{"id": "4408421", "revid": "1442080", "url": "https://it.wikipedia.org/wiki?curid=4408421", "title": "Knoxville Challenger 2002 - Doppio", "text": "Il doppio del torneo di tennis Knoxville Challenger 2002, facente parte dell'ATP Challenger Series, ha avuto come vincitori Dmitrij Tursunov e Martin Verkerk che hanno battuto in finale Hugo Armando e Sergio Roitman 6-3, 6-4."}
{"id": "4408422", "revid": "1442080", "url": "https://it.wikipedia.org/wiki?curid=4408422", "title": "JSM Challenger 2002 - Singolare", "text": "Il singolare del torneo di tennis JSM Challenger 2002, facente parte dell'ATP Challenger Series, ha avuto come vincitore Robby Ginepri che ha battuto in finale Eric Taino 6-1, 3-6, 6-3."}
{"id": "4408423", "revid": "1442080", "url": "https://it.wikipedia.org/wiki?curid=4408423", "title": "JSM Challenger 2002 - Doppio", "text": "Il doppio del torneo di tennis JSM Challenger 2002, facente parte dell'ATP Challenger Series, ha avuto come vincitori Gabriel Trifu e Glenn Weiner che hanno battuto in finale Eric Taino e Martin Verkerk 6-3, 6-2."}
{"id": "4408426", "revid": "1442080", "url": "https://it.wikipedia.org/wiki?curid=4408426", "title": "Czech Indoor Open 2002 - Singolare", "text": "Il singolare del torneo di tennis Czech Indoor Open 2002, facente parte dell'ATP Challenger Series, ha avuto come vincitore Mario An\u010di\u0107 che ha battuto in finale J\u00e9r\u00f4me Golmard 6-1, 6-1."}
{"id": "4408428", "revid": "1442080", "url": "https://it.wikipedia.org/wiki?curid=4408428", "title": "Czech Indoor Open 2002 - Doppio", "text": "Il doppio del torneo di tennis Czech Indoor Open 2002, facente parte dell'ATP Challenger Series, ha avuto come vincitori Karol Beck e Jaroslav Levinsk\u00fd che hanno battuto in finale Aleksandar Kitinov e Lovro Zovko 7-5, 6-2."}
{"id": "4408429", "revid": "1442080", "url": "https://it.wikipedia.org/wiki?curid=4408429", "title": "Challenger Britania Zavaleta 2002 - Singolare", "text": "Il singolare del torneo di tennis Challenger Britania Zavaleta 2002, facente parte dell'ATP Challenger Series, ha avuto come vincitore Alex Bogomolov, Jr. che ha battuto in finale Rik De Voest 7-62, 6-3."}
{"id": "4408430", "revid": "1442080", "url": "https://it.wikipedia.org/wiki?curid=4408430", "title": "Challenger Britania Zavaleta 2002 - Doppio", "text": "Il doppio del torneo di tennis Challenger Britania Zavaleta 2002, facente parte dell'ATP Challenger Series, ha avuto come vincitori Miguel Gallardo-Valles e Alejandro Hern\u00e1ndez che hanno battuto in finale Diego Ayala e Robert Kendrick 6-1, 5-7, 7-63."}
{"id": "4408432", "revid": "1442080", "url": "https://it.wikipedia.org/wiki?curid=4408432", "title": "Jameson Cup 2002 - Singolare", "text": "Il singolare del torneo di tennis Jameson Cup 2002, facente parte dell'ATP Challenger Series, ha avuto come vincitore Mario An\u010di\u0107 che ha battuto in finale Gr\u00e9gory Carraz 4-6, 6-3, 7-68."}
{"id": "4408433", "revid": "1442080", "url": "https://it.wikipedia.org/wiki?curid=4408433", "title": "Jameson Cup 2002 - Doppio", "text": "Il doppio del torneo di tennis Jameson Cup 2002, facente parte dell'ATP Challenger Series, ha avuto come vincitori Massimo Bertolini e Giorgio Galimberti che hanno battuto in finale Jonathan Erlich e Aleksandar Kitinov 7-64, 2-6, 7-64."}
{"id": "4408439", "revid": "709406", "url": "https://it.wikipedia.org/wiki?curid=4408439", "title": "Succinimide", "text": ""}
{"id": "4408441", "revid": "297745", "url": "https://it.wikipedia.org/wiki?curid=4408441", "title": "Rambaldo degli Azzoni Avogadro", "text": ""}
{"id": "4408444", "revid": "1305772", "url": "https://it.wikipedia.org/wiki?curid=4408444", "title": "Siti di interesse comunitario delle Marche", "text": "Sono inoltre presenti nella regione Marche siti di interesse comunitario, localit\u00e0 di rilevante interesse ambientale in ambito CEE. Le localit\u00e0, definite con l'acronimo SIC, sono state proposte sulla base del Decreto 25/3/2005, pubblicato sulla Gazzetta Ufficiale della Repubblica Italiana n. 157 dell'8 luglio 2005 e predisposto dal Ministero dell'Ambiente e della Tutela del Territorio e del Mare ai sensi della direttiva CEE (ultimo aggiornamento: 2011). Nelle Marche sono 20 i siti ZPS individuati (tipo A), per un totale di 117.205 ha, 69 SIC (tipo B) per un totale di 95.345 ha, 7 SIC/ZPS (tipo C)\nper un totale di 10.087 ha, e 96 siti Natura 2000, per una superficie di 141.935 ha.\nEx SIC/ZPS.\nNel 2011 i SIC \"Monte della Perticara - Monte Pincio\" (IT5310021), i \"Calanchi di Maioletto\" (IT5310002) e la ZPS \"Esotici della Valmarecchia\" (IT5310023) sono stati inglobati dal SIC/ZPS emiliano-romagnolo Rupi e Gessi della Valmarecchia (IT4090003)."}
{"id": "4408454", "revid": "122956675", "url": "https://it.wikipedia.org/wiki?curid=4408454", "title": "European Rubik's Cube Championship 2012", "text": "Il European Rubik's Cube Championship 2012 \u00e8 stato il 5\u00ba campionato europeo di speedcubing, ovvero un torneo nella risoluzione del Cubo di Rubik e puzzle simili, tenutosi a Breslavia in Polonia. Come l'edizione precedente del European Rubik's Cube Championship 2010 il torneo comprese tutte e 19 le categorie WCA.\nClassifiche.\nLe seguenti classifiche riportano i primi 3 classificati di ogni categoria riguardanti il turno finale di ciascun evento. Infatti per alcuni eventi ci furono dei turni preliminari in base ai quali i migliori speedcuber, in base alla media, poterono accedere alle finali. Come ogni competizione WCA potevano partecipare anche speedcubers non europei, ma nel caso fossero arrivati sul podio la medaglia sarebbe andata al primo concorrente europeo classificatosi dietro esso.\n4x4.\n1 Rowe Hessler non essendo europeo non poteva vincere delle medaglie. Comunque la WCA conta i suoi tempi poich\u00e9 non prende in considerazione fattori come medaglie etc.\n3x3 OH (Risoluzione 3x3x3 con una sola mano).\n2 Rowe Hessler non essendo europeo non poteva vincere delle medaglie. Comunque la WCA conta i suoi tempi poich\u00e9 non prende in considerazione fattori come medaglie etc."}
{"id": "4408455", "revid": "66249", "url": "https://it.wikipedia.org/wiki?curid=4408455", "title": "61\u00ba Festival di Sanremo", "text": ""}
{"id": "4408457", "revid": "66249", "url": "https://it.wikipedia.org/wiki?curid=4408457", "title": "63\u00ba Festival di Sanremo", "text": ""}
{"id": "4408458", "revid": "56227808", "url": "https://it.wikipedia.org/wiki?curid=4408458", "title": "Archipoeta di Colonia", "text": ""}
{"id": "4408459", "revid": "164044", "url": "https://it.wikipedia.org/wiki?curid=4408459", "title": "Norgesmesterskapet G19", "text": "Il Norgesmesterskapet G19 o \"Norgesmesterskapet i fotball for gutter 19 \u00e5r\" per esteso (letteralmente \"campionato norvegese di calcio maschile per i ragazzi di 19 anni\"), anche noto come Telenor Cup per ragioni di sponsorizzazione o Junior-Norgesmesterskapet, \u00e8 la coppa nazionale calcistica norvegese, riservata ai giovani fino a 19 anni.\nLe squadre pi\u00f9 titolate sono Brann e Molde con 8 trofei. La formazione campione in carica \u00e8 lo stesso Molde."}
{"id": "4408462", "revid": "339392", "url": "https://it.wikipedia.org/wiki?curid=4408462", "title": "Superstizioni legate al numero 17", "text": ""}
{"id": "4408464", "revid": "767487", "url": "https://it.wikipedia.org/wiki?curid=4408464", "title": "Foreign Beggars", "text": "I Foreign Beggars sono un gruppo hip hop/dubstep britannico. Dalla sua costituzione, avvenuta nel 2002, il gruppo ha variato il suo suono dall'hip hop underground ad un crossover elettronico. Il gruppo \u00e8 formato da quattro artisti: Orifice Vulgatron, Metropolis (deceduto), DJ Nonames e Dag Nabbit.\nMembri.\nExtended Beggar Fam"}
{"id": "4408465", "revid": "339392", "url": "https://it.wikipedia.org/wiki?curid=4408465", "title": "Superstizioni legate al numero 13", "text": ""}
{"id": "4408466", "revid": "615334", "url": "https://it.wikipedia.org/wiki?curid=4408466", "title": "Amatori Giuoco Calcio Torino", "text": ""}
{"id": "4408467", "revid": "10125", "url": "https://it.wikipedia.org/wiki?curid=4408467", "title": "Fotoautotrofi", "text": ""}
{"id": "4408468", "revid": "615334", "url": "https://it.wikipedia.org/wiki?curid=4408468", "title": "Amatori Torino", "text": ""}
{"id": "4408469", "revid": "121837", "url": "https://it.wikipedia.org/wiki?curid=4408469", "title": "HD 58954", "text": ""}
{"id": "4408470", "revid": "10125", "url": "https://it.wikipedia.org/wiki?curid=4408470", "title": "Fotoeterotrofi", "text": ""}
{"id": "4408477", "revid": "47767", "url": "https://it.wikipedia.org/wiki?curid=4408477", "title": "Art'owr", "text": ""}
{"id": "4408478", "revid": "47767", "url": "https://it.wikipedia.org/wiki?curid=4408478", "title": "Artair", "text": ""}
{"id": "4408479", "revid": "47767", "url": "https://it.wikipedia.org/wiki?curid=4408479", "title": "Arttu", "text": ""}
{"id": "4408480", "revid": "47767", "url": "https://it.wikipedia.org/wiki?curid=4408480", "title": "Artturi", "text": ""}
{"id": "4408481", "revid": "47767", "url": "https://it.wikipedia.org/wiki?curid=4408481", "title": "Art\u016bras", "text": ""}
{"id": "4408482", "revid": "47767", "url": "https://it.wikipedia.org/wiki?curid=4408482", "title": "Art\u00far", "text": ""}
{"id": "4408483", "revid": "47767", "url": "https://it.wikipedia.org/wiki?curid=4408483", "title": "Arturas", "text": ""}
{"id": "4408484", "revid": "599013", "url": "https://it.wikipedia.org/wiki?curid=4408484", "title": "Ildebrando Prosperi", "text": "Nome intero: Ariodante Giovanni Ildebrando Prosperi. Era noto anche come Prosperi II in quanto fratello del pi\u00f9 anziano Dante Prosperi e del pi\u00f9 giovane Arnaldo Prosperi, anch'essi calciatori.\nCarriera.\nDopo aver militato nel Mantova fino al 1927, debutta in massima divisione con il Brescia nel 1927-1928, disputando 4 gare. Fa il suo esordio con il Brescia ad Alessandria il 20 novembre 1927 in Alessandria-Brescia (4-1).\nDopo aver lasciato il club lombardo, milita in seguito nella Comense e nella Fiorentina e nuovamente nel Brescia."}
{"id": "4408486", "revid": "599013", "url": "https://it.wikipedia.org/wiki?curid=4408486", "title": "Alfredo Ratti", "text": "Era noto anche come Ratti II per distinguerlo da Carlo, anch'egli calciatore nel Brescia.\nCarriera.\nDebutta in Prima Divisione con il Brescia nel 1922-1923, disputando 17 gare in Prima Divisione e 8 gare in Divisione Nazionale fino al 1928. Fa il suo esordio con il Brescia a Genova il 15 ottobre 1922 in Andrea Doria-Brescia (2-1)."}
{"id": "4408489", "revid": "121450260", "url": "https://it.wikipedia.org/wiki?curid=4408489", "title": "Antonio Vailati", "text": "Carriera.\nDopo aver militato nel Crema, debutta in massima serie con il Brescia nel 1926-1927, disputando complessivamente 24 gare nell'arco di tre stagioni. Fa il suo esordio con il Brescia il 3 ottobre 1926 a Genova in Genoa-Brescia (4-1), e rimane in forza alle \"Rondinelle\" fino al 1930. Con le rondinelle disputa la Coppa Coni nel 1927, giocando 6 partite e raalizzando 2 reti, ed una partita di Coppa Italia.\nAppese le scarpette al chiodo, Tonino, come era chiamato, per molti anni fu un valente dirigente del Brescia. Dal 1951 al 1955 \u00e8 stato Commissario Straordinario ed in seguito Commissario di reggenza del Brescia, fino alla presidenza di Piercarlo Beretta."}
{"id": "4408491", "revid": "599013", "url": "https://it.wikipedia.org/wiki?curid=4408491", "title": "Albino Bottini", "text": "Carriera.\nDisputa la stagione 1919-20 con la maglia della Pro Patria di Busto Arsizio in Seconda Divisione.\nDopo aver militato nel G.S. Officine Meccaniche di Milano, debutta in massima serie con il Legnano nel 1924-1925, disputando 37 gare e segnando 4 reti nell'arco di tre stagioni.\nIn seguito milita nel , nel Siracusa e nell'Iris 1914 di Milano."}
{"id": "4408494", "revid": "599013", "url": "https://it.wikipedia.org/wiki?curid=4408494", "title": "Francesco Landini (calciatore)", "text": "Carriera.\nDebutta in massima serie con il Legnano nel 1925-1926, disputando 15 partite e segnando 2 gol; nel campionato di Prima Divisione 1926-1927 gioca 18 partite e realizza 2 reti, nel campionato di Prima Divisione 1927-1928 gioca 17 gare, nel campionato di Divisione Nazionale 1928-1929 disputa 18 partite segnando un gol."}
{"id": "4408496", "revid": "599013", "url": "https://it.wikipedia.org/wiki?curid=4408496", "title": "Giancarlo Ottolina", "text": "Carriera.\nDebutta in massima serie con il Legnano nel 1925-1926, disputando 2 partite.\nNel campionato di Divisione Nazionale 1928-1929 disputa 20 partite e segna un gol; l'anno seguente colleziona 24 presenze e mette a segno 7 reti nel campionato di Serie B 1929-1930.\nDalla stagione 1935 al 1937 disputa due stagioni di Serie C a Busto Arsizio con la Pro Patria."}
{"id": "4408510", "revid": "518333", "url": "https://it.wikipedia.org/wiki?curid=4408510", "title": "Da Noli", "text": ""}
{"id": "4408513", "revid": "293633", "url": "https://it.wikipedia.org/wiki?curid=4408513", "title": "Africa sud-occidentale", "text": ""}
{"id": "4408526", "revid": "10125", "url": "https://it.wikipedia.org/wiki?curid=4408526", "title": "Molecole inorganiche", "text": ""}
{"id": "4408534", "revid": "10125", "url": "https://it.wikipedia.org/wiki?curid=4408534", "title": "Chemioeterotrofi", "text": ""}
{"id": "4408539", "revid": "339392", "url": "https://it.wikipedia.org/wiki?curid=4408539", "title": "Senatore (Stati Uniti d'America)", "text": ""}
{"id": "4408547", "revid": "709406", "url": "https://it.wikipedia.org/wiki?curid=4408547", "title": "Malattia coronarica", "text": ""}
{"id": "4408559", "revid": "180559", "url": "https://it.wikipedia.org/wiki?curid=4408559", "title": "Torneo Pre-Olimpico FIBA 1968", "text": "Il torneo Torneo Pre-Olimpico FIBA 1968 si disput\u00f2 a Monterrey dal 26 settembre al 2 ottobre 1968, e vide la qualificazione ai Giochi della XIX Olimpiade di due squadre: e .\nSquadre partecipanti.\nInizialmente le squadre iscritte erano 8: figuravano infatti anche la , il e la . La Grecia si rifiut\u00f2 di partecipare per protesta nei confronti della FIBA, accusata di non aver scelto Atene come sede di una finale di coppa; il Guatemala rinunci\u00f2 per ragioni di tipo economico; la Corea perse il volo di collegamento Mosca-Avana, che imped\u00ec alla squadra di arrivare in tempo per disputare il torneo."}
{"id": "4408568", "revid": "181699", "url": "https://it.wikipedia.org/wiki?curid=4408568", "title": "Ba\u00fcscia", "text": ""}
{"id": "4408571", "revid": "167951", "url": "https://it.wikipedia.org/wiki?curid=4408571", "title": "Vincenzo Liberti", "text": ""}
{"id": "4408572", "revid": "599013", "url": "https://it.wikipedia.org/wiki?curid=4408572", "title": "Bajamonti", "text": ""}
{"id": "4408574", "revid": "518333", "url": "https://it.wikipedia.org/wiki?curid=4408574", "title": "Ostvetnik", "text": ""}
{"id": "4408579", "revid": "702184", "url": "https://it.wikipedia.org/wiki?curid=4408579", "title": "Lorenzo d'Avack", "text": "Biografia.\nConseguita nel 1966 la laurea in giurisprudenza all'Universit\u00e0 degli Studi di Roma \"La Sapienza\", nel 1970 fu designato assistente alla cattedra di filosofia del diritto della Sapienza, incarico che conserv\u00f2 fino al 1980. Il tredici aprile 1972 divenne giornalista pubblicista, il venticinque maggio avvocato e il primo novembre fu nominato professore incaricato di filosofia politica all'Universit\u00e0 degli Studi di Macerata; per l'anno accademico 1975-1976, nel medesimo ateneo, fu nominato professore incaricato di sociologia del diritto.\nNel 1980 fu designato professore straordinario di filosofia della politica presso la Facolt\u00e0 di giurisprudenza dell'Universit\u00e0 di Macerata, dove dal 1981 al 1985 fu anche professore incaricato di storia delle dottrine politiche.\nNel 1983 divenne avvocato cassazionista, occupandosi prevalentemente di diritto civile, e professore ordinario di filosofia della politica. Nel 1988 si trasfer\u00ec all'Universit\u00e0 degli Studi di Napoli Federico II, dove divenne titolare della cattedra di teoria generale del diritto; nel 1998 gli fu assegnata, nella stessa universit\u00e0, la cattedra di filosofia del diritto.\nNel 2002 fu chiamato dall'Universit\u00e0 degli Studi Roma Tre per divenire titolare della cattedra di filosofia del diritto e nello stesso anno entr\u00f2 nel Comitato nazionale di bioetica: nel 2007 ne divenne vicepresidente, nel 2015 presidente vicario e nel 2018 presidente.\nDal 2016 al 2019 \u00e8 stato incaricato della cattedra di bioetica e biodiritto a Roma Tre e di metodologia della scienza giuridica alla Luiss Guido Carli. \nL'undici agosto 2017 \u00e8 divenuto professore emerito di filosofia del diritto."}
{"id": "4408580", "revid": "518333", "url": "https://it.wikipedia.org/wiki?curid=4408580", "title": "Smeli", "text": ""}
{"id": "4408586", "revid": "1305772", "url": "https://it.wikipedia.org/wiki?curid=4408586", "title": "Omega Scorpii", "text": "Omega Scorpii \u00e8 un nome posseduto da due diverse stelle, fra loro visivamente vicine, appartenenti alla costellazione dello Scorpione:"}
{"id": "4408589", "revid": "195113", "url": "https://it.wikipedia.org/wiki?curid=4408589", "title": "Degradazione dei materiali", "text": "La degradazione dei materiali \u00e8 il fenomeno di degrado dei materiali da costruzioni, riferito ai singoli materiali ed ai singoli elementi costruttivi. Non si pu\u00f2 considerare il degrado in un senso soggettivo ed estetico, difatti \u00e8 una modifica del materiale che porta ad un peggioramento delle sue caratteristiche. \u00c8 parte della vita di un materiale litico usato nelle costruzioni, difatti questo vieno estretto dalla cava, lavorato, usato come pietra da costruire, quindi avviene la degradazione che lo porta ad essere un materiale detritico, attraverso il fenomeno della diagenesi torna ad essere una roccia che affiora in una cava e continua ad essere usato. L'ambiente interagisce con i materiali innescando processi di alterazione, di digrado e di dissesto; la differenza con questo ultimo sta ne fatto che \"degrado\" si riferisce alla perdita di caratteristiche superficiali, mentre \"dissesto\" \u00e8 riferito alla perdita di caratteristiche strutturali, sia riguardo ad una struttura sia riguardo all'ambiente. Le cause che portano alla manifestazione di questi fenomeni sono spesso macroscopiche ed evidenti, tuttavia non sempre \u00e8 possibile ricondurre gli effetti alle cause che le hanno generate.\nI fenomeni di degradazione dei materiali possono avere principalmente due cause differenti:\nSpesso queste cause interagiscono tra di loro provocando le conseguenze di degrado.\nEdilizia.\nIl degrado dei materiali \u00e8 uno dei fenomeni pi\u00f9 diffusi nell'edilizia. Si possono classificare le cause del degrado in base alla loro natura:"}
{"id": "4408592", "revid": "729019", "url": "https://it.wikipedia.org/wiki?curid=4408592", "title": "Riconquista della Cirenaica", "text": "Con riconquista della Cirenaica si indica la parte finale della riconquista della Libia, e precisamente quel conflitto nella colonia tra le forze militari italiane e i ribelli libici che cominci\u00f2 nel 1928, prosegu\u00ec con un crescendo di azioni militari italiane contro le forze ribelli e termin\u00f2 nel 1931 con l'annientamento della resistenza dei ribelli e la cattura ed impiccagione del capo della resistenza indigena Omar al-Mukhtar. La pacificazione venne portata avanti da parte italiana con ampio ricorso a stragi ed atrocit\u00e0 e comport\u00f2 anche uccisioni di massa della popolazione indigena della Cirenaica - un quarto della popolazione della Cirenaica di 225.000 mor\u00ec durante il conflitto. L'Italia commise numerosi ed efferati crimini di guerra durante il conflitto, quali l'uso di armi chimiche illegali, rifiuto di fare prigionieri di guerra giustiziando i combattenti arresi ed esecuzioni di massa di civili. Le autorit\u00e0 italiana attuarono una pulizia etnica espellendo forzatamente 100.000 Beduini cirenaici (met\u00e0 della popolazione della Cirenaica) dai loro insediamenti, che vennero assegnati a coloni italiani.\nContesto.\nL'occupazione della Libia nell'autunno 1911 (prime operazioni belliche il 29 settembre, sbarchi a Tobruk il 4 ottobre e a Tripoli, il 5 ottobre) fu preceduta da una preparazione diplomatica pressoch\u00e9 perfetta e accompagnata da una grande mobilitazione dell'opinione pubblica italiana.. Mancava per\u00f2 una preparazione politico-militare specifica, era convinzione diffusa che fosse necessario fronteggiare poche migliaia di soldati turchi, non la popolazione libica, la cui dura resistenza (esplosa il 23 ottobre nei combattimenti di Sciara Sciat, un quartiere di Tripoli) fu accolta con sorpresa. Il corpo di spedizione italiano fu portato rapidamente a 100.000 uomini, quasi la met\u00e0 della forza di pace dell'esercito; ma si trattava di truppe di leva inadatte a muovere nel territorio desertico. L'occupazione italiana fu quindi limitata alla zona costiera.Il trattato di Ouchy (12 ottobre 1912), con cui la Turchia rinunciava all'amministrazione civile e militare sulle regioni libiche, non comport\u00f2 la fine della resistenza. Fino al 1921 il dominio italiano era stato precario, e limitato ad una esigua fascia costiera, tanto che ancora nel 1922 si dovette iniziare una sorta di \"riconquista della Libia\", e solo nel 1931 la resistenza dei ribelli fu definitivamente annientata.La riconquista inizi\u00f2 nel luglio 1921 con l'arrivo del nuovo governatore Giuseppe Volpi. Volpi, supportato dal ministro delle Colonie, il liberale Giovanni Amendola, impresse subito una sterzata alle demoralizzate guarnigioni ormai abituate a vivere alla giornata. All'alba del 26 gennaio 1922, realizzando una sorpresa tattica, carabinieri, zapti\u00e9 ed eritrei sbarcarono a Misurata Marittima, occupando la localit\u00e0; era l'inizio della svolta che in poco pi\u00f9 di un anno si concluse con l'occupazione di tutta la Tripolitania.Negli anni seguenti il dominio italiano fu esteso con metodo e pazienza. Nel 1923-1925 fu raggiunto il controllo della Tripolitania settentrionale, poi quello delle regioni semidesertiche centrali. Tra il 1928 e il 1930 le truppe del generale Rodolfo Graziani occuparono le regioni meridionali, fino al Fezzan. Nel frattempo, i confini della colonia erano stati ridefiniti a favore dell'Italia con alcuni trattati bilaterali, quali la delimitazione del confine libico egiziano, con la cessione dell'Oasi di Giarabub (Trattato del Cairo del 6 dicembre 1925), oltre al triangolo settentrionale del Sudan Anglo-Egiziano a sud della Libia Italiana ceduto nel 1926.\nLe operazioni in Cirenaica.\nLa Tripolitania era di nuovo sotto controllo italiano, ma restava il problema dell'immensa ed arida Cirenaica. Il 1\u00ba febbraio 1926 la sfida contro il deserto fu raccolta a Giarabub: dopo una marcia sfibrante gli italiani raggiunsero l'oasi sbalordendo il locale capo senussita, che si sottomise spontaneamente.\nIn Cirenaica i successi italiani incontrarono difficolt\u00e0 impreviste. Le ricorrenti rivalit\u00e0 tra le trib\u00f9 seminomadi della Tripolitania e l'assoluto dominio dell'aviazione italiana nei grandi spazi desertici avevano facilitato la conquista italiana; anche le regioni desertiche della Cirenaica furono occupate senza altre difficolt\u00e0 che quelle logistiche tra il 1926 (oasi di Giarabub) e il 1931 (oasi di Cufra). Invece il Gebel al Akhdar (\"la montagna verde\"), l'altipiano che si innalza fino a mille metri quasi a picco sul Mediterraneo, per poi digradare lentamente verso il deserto, offriva un terreno rotto e ricco di boscaglie, grande quasi come la Sicilia, che si prestava alla guerriglia perch\u00e9 la ricognizione aerea e i mezzi motorizzati perdevano efficacia. La Cirenaica aveva circa 200.000 abitanti, di cui poco meno della met\u00e0 era la popolazione sedentaria della stretta fascia costiera, 100.000 allevatori seminomadi sul Gebel e alcune migliaia nelle oasi sparse nel deserto. Il Gebel cirenaico era retto dalla Senussia, un movimento fondamentalista islamico nato nella prima met\u00e0 dell'Ottocento che aveva esteso la sua influenza a regioni semidesertiche come la Cirenaica, l'Egitto occidentale, il Sahara orientale. La civilt\u00e0 islamica non conosce distinzioni tra religione e politica, le \"zauie\" senussite sul Gebel e nelle oasi erano centri di culto e di studio coranico che gestivano la vita delle trib\u00f9 seminomadi e i loro commerci con l'Egitto, amministravano la giustizia e percepivano le imposte, organizzavano le spedizioni militari e tenevano i rapporti con le potenze coloniali. Dinanzi all'invasione italiana la Senussia tenne un comportamento lineare: era disposta a riconoscere agli italiani (come gi\u00e0 ai turchi) una sovranit\u00e0 puramente nominale e il controllo della stretta fascia costiera, a patto che non venisse intaccato il suo dominio del Gebel e delle regioni desertiche. Il governo italiano, che aveva gi\u00e0 abbastanza problemi in Tripolitania, accett\u00f2 di fatto questa spartizione e con gli accordi del 1920-21 riconobbe a Mohammed Idris il titolo di emiro di inequivocabile rilievo politico (anche se le fonti italiane dell'epoca definirono la Senussia come una confraternita, accentuandone il carattere religioso).\nLa rivolta di Omar al-Mukhtar.\nNel 1923 il governo fascista ripudi\u00f2 gli accordi e intraprese la conquista del Gebel, installandovi una serie di fortini con guarnigioni eritree. Il terreno per\u00f2 si prestava alla guerriglia e la Senussia garantiva l'appoggio compatto della popolazione e una direzione politico-militare unitaria, che trov\u00f2 un grande leader nell'anziano Omar al-Mukhtar, \"il leone del deserto\". Il suo \u00abgoverno della notte\u00bb manteneva un ampio controllo di fatto del territorio e delle popolazioni ufficialmente sottomesse, minacciava i distaccamenti e gli insediamenti italiani, continuava a percepire le imposte e ad amministrare la giustizia, eliminando spie e collaborazionisti. I tentativi di negoziati tra l'Italia e Omar Mukhtar vennero rotti nell'estate del 1929 e l'Italia pianific\u00f2 la completa conquista della Libia ai ribelli. \nI comandi italiani misero a frutto l'esperienza maturata in Tripolitania per l'occupazione delle regioni desertiche a sud del Gebel: nel 1930, conquistarono il Fezzan ed issarono la bandiera italiana a Tummo, nella regione pi\u00f9 meridionale del Fezzan; nel 1931 raggiunsero la lontana oasi di Cufra. Ma sull'altipiano tutti i grandi rastrellamenti condotti con pi\u00f9 colonne convergenti dirette dall'aviazione non riuscirono mai ad agganciare le mobili formazioni di \"mujaheddin\" di Omar al Mukhtar, che filtravano in piccoli gruppi attraverso le linee italiane o si nascondevano tra la popolazione, che curava i feriti e sostituiva i caduti.Gli italiani, potevano illudersi di controllare il territorio di giorno, ma la notte i libici dettavano legge. Roma non poteva accettare questa sfida al suo rinascente impero e nel 1930 il generale Rodolfo Graziani, reduce dai successi nel Fezzan, fu chiamato in Cirenaica come vicegovernatore per dare nuova energia alla repressione e sconfiggere la guerriglia.Per il generale Graziani un gruppo di pi\u00f9 di tre arabi doveva gi\u00e0 essere considerato sedizioso ed eliminato con ogni mezzo; la frontiera libico-egiziana era solo un arido colabrodo da bloccare a tutti i costi. Il 16 giugno del 1930 Graziani inizi\u00f2 una grande operazione di rastrellamento con gli stessi metodi usati in Tripolitania. I guerriglieri continuarono a rifiutare lo scontro, il terreno era loro favorevole, le colonne non agganciavano il nemico, i risultati furono insoddisfacenti.\nLa deportazione della popolazione.\nFu il maresciallo Pietro Badoglio, governatore della Tripolitania e della Cirenaica dal 1929, a proporre un radicale mutamento di strategia:\nMussolini approv\u00f2 e nei mesi seguenti Graziani procedette a deportare tutta la popolazione del Gebel in campi di concentramento siti tra le pendici del Gebel e la costa.\nDal 1930 al 1931 le forze italiane scatenarono un'ondata di terrore sulla popolazione indigena cirenaica; tra il 1930 e il 1931 furono giustiziati 12.000 cirenaici e tutta la popolazione nomade della Cirenaica settentrionale fu deportata in enormi campi di concentramento lungo la costa desertica della Sirte, in condizione di sovraffollamento, sottoalimentazione e mancanza di igiene. Nel giugno 1930, le autorit\u00e0 militari italiane organizzarono la migrazione forzata e deportazione dell'intera popolazione del Gebel al Akhdar, in Cirenaica, e ci\u00f2 comport\u00f2 l'espulsione di quasi 100.000 beduini (una piccola parte era riuscita a fuggire in Egitto) - met\u00e0 della popolazione della Cirenaica - dai loro insediamenti, che furono assegnati a coloni italiani. Queste 100.000 persone, in massima parte donne, bambini e anziani, furono costretti dalle autorit\u00e0 italiane a una marcia forzata di oltre mille chilometri nel deserto verso una serie di campi di concentramento circondati di filo spinato costruiti nei pressi di Bengasi. Le persone furono falcidiate dalla sete e dalla fame; gli sciagurati ritardatari che non riuscivano a tenere il passo con la marcia venivano fucilati sul posto dagli italiani. Tra i vari episodi di crudelt\u00e0 si cita l'abbandono di molti indigeni, tra cui donne e bambini, nel deserto privi di acqua a causa di vari dissidi; altri morti per fustigazioni e fatica. Fonti straniere, non censurate dal governo italiano e mostrate anche nel film \"Il leone del deserto\", mostrano riprese aeree, fotogrammi e immagini dei campi per il concentramento dei deportati, in cui i deportati venivano internati senza alcun'assistenza o sussidio. Le esecuzioni sommarie erano all'ordine del giorno per chi si mostrava ostile o cercava di ribellarsi alla situazione. La propaganda del regime fascista dichiarava che i campi erano oasi di moderna civilizzazione gestite in modo igienico ed efficiente (mentre nella realt\u00e0 i campi avevano condizioni sanitarie precarie avendo una media di 20.000 beduini internati insieme ai propri cammelli o altri animali, ammassati in un'area di 1 chilometro quadrato): nella propaganda fascista \"L'Oltremare\" si affermava che \"nel campo di Soluch c'\u00e8 ordine e una disciplina perfetta e regna ordine e pulizia\". I campi avevano solo rudimentali servizi medici: per i 33.000 reclusi nei campi di Soluch e di Sidi Ahmed el-Magrun c'era un solo medico. Il tifo e altre malattie si diffusero rapidamente nei campi, anche perch\u00e9 i deportati erano fisicamente indeboliti dalle insufficienti razioni alimentari e dal lavoro forzato. La loro unica ricchezza, il bestiame, fu radicalmente distrutto; perirono il 90-95% degli ovini e l'80% dei cavalli e dei cammelli della Cirenaica. Quando i campi vennero chiusi nel settembre 1933, erano morti 40.000 dei 100.000 internati totali: solo in sessantamila sopravvissero alla deportazione (1932-33).\nLa fine della resistenza.\nSu ordine di Graziani, le forze italiane per sradicare la guerriglia dei senussiti in Cirenaica ricorsero a metodi di rappresaglia spietati contro la popolazione locale accusata di appoggiare il ribellismo.\nLa confraternita senussita, che appoggiava la guerriglia, fu perseguitata dagli italiani: pi\u00f9 di trenta capi religiosi vennero deportati in Italia; le zawiya, centri politici ed economici dell'ordine, vennero confiscate; le moschee chiuse e le pratiche dei Senussi proibite; le propriet\u00e0 dei Senussi furono confiscate. Vennero poi presi i preparativi per la conquista italiana dell'oasi di Cufra, l'ultima roccaforte dei Senussi in Libia.\nIl 31 luglio 1930 vennero bombardate le oasi di Taizerbo. Di tale operazione esiste un rapporto da parte del generale Graziani al Ministro delle Colonie. Da esso si apprende che il bombardamento fu effettuato da quattro apparecchi Ro armati con 24 bombe da 21 chili, 12 bombe da 12 chili e 320 bombe da 2 chili, tutte ad iprite. Graziani riferisce che: \"Il bombardamento venne eseguito in fila indiana passando sull'oasi di Giululat e di El Uadi e poscia sulle tende, con risultato visibilmente efficace\" Cufra, citt\u00e0 santa per gli islamici considerata da Graziani \"centro di raccolta di tutto il fuoriuscitismo libico\" fu bombardata il 26 agosto 1930 e i ribelli inseguiti verso il confine con l'Egitto. Lo stesso Graziani parla di 100 ribelli uccisi, 14 ribelli passati per le armi e 250 fermati tra cui donne e bambini. Dopo una nuova insurrezione, il 20 gennaio 1931 gli italiani occuparono Cufra, dove i rifugiati Senussi furono bombardati e mitragliati dagli aerei italiani mentre fuggivano nel deserto; ne seguirono tre giorni di violenze ed atrocit\u00e0 impressionanti che provocarono la morte di circa 200 libici e innumerevoli altre vittime tra i sopravvissuti:\nPer chiudere le rotte di approvvigionamento dei ribelli dall'Egitto, il generale Rodolfo Graziani (reduce dai successi nel Fezzan e chiamato nel 1930 in Cirenaica come vicegovernatore) fece costruire una fascia di reticolati di filo spinato larga alcuni metri e lunga ben 270 chilometri lungo la frontiera egiziana, dal porto di Bardia all'oasi di Giarabub, costantemente sorvegliata da forze mobili italiane quali carri armati e aeroplani. La barriera di filo spinato venne costruita in sei mesi, da aprile a settembre del 1931. Bloccato ogni rifornimento, dunque, le bande ribelli erano destinate a soccombere. Il 9 settembre 1931 il settantatreenne capo della resistenza libica Omar al Mukht\u00e0r venne catturato dagli italiani, condannato all'impiccagione da una corte marziale e giustiziato pubblicamente a Soluch il 16 settembre. Graziani raccont\u00f2 che 20.000 beduini furono costretti ad assistere all'esecuzione per dimostrare loro che i giorni del compromesso e della debolezza italiana erano terminati.\nCon la morte di Mukhtar la resistenza croll\u00f2, e nel gennaio del 1932 Badoglio pot\u00e9 annunciare con un solenne proclama la completa e definitiva pacificazione della Libia.\nLa repressione attuata da Graziani fu talmente completa che pochi anni dopo, nel corso delle varie campagne militari tra Alleati ed Asse nel nord Africa tra il 1940 ed il 1942, lo stesso Churchill nelle sue memorie si lament\u00f2 di non avere avuto alcun supporto da arabi e berberi libici.\nI crimini di guerra.\nI crimini di guerra commessi dalle truppe italiane contro i civili libici includono: bombardamenti deliberati su civili; uccisioni di donne, bambini e anziani disarmati; stupri e sventramenti di donne; uccisione di prigionieri gettandoli dagli aerei o passandoci sopra con i carri armati; esecuzioni quotidiane regolari di civili in alcune aree; bombardamenti di villaggi tribali con bombe ad iprite a partire dal 1930.\nAlla conquista italiana di Cufra (20 gennaio 1931) seguirono tre giorni di saccheggi, violenze ed atrocit\u00e0 impressionanti di ogni tipo, che provocarono la morte di circa 200 libici e di innumerevoli altre vittime tra i sopravvissuti, compiuti dai soldati italiani e dagli \u00e0scari col tacito assenso dei superiori: 17 capi senussiti impiccati, 35 indigeni evirati e lasciati morire dissanguati, 50 donne stuprate, 50 fucilazioni, 40 esecuzioni con accette, baionette, sciabole. Atrocit\u00e0 e torture impressionanti: a donne incinte venne squartato il ventre e i feti infilzati, giovani indigene violentate e sodomizzate (ad alcune infisse candele di sego in vagina e nel retto), teste e testicoli mozzati e portati in giro come trofei; torture anche su bambini (3 immersi in calderoni di acqua bollente) e vecchi (ad alcuni estirpati unghie e occhi).\nGrande fu l'impressione nel mondo islamico. La \"Nation Arabe\" scrisse:\nIl giornale di Gerusalemme \"Al Jamia el Arabia\" pubblic\u00f2 il 28 aprile 1931, un manifesto in cui si ricordano:\nTrattato di amicizia tra Italia e Libia.\nIl 30 agosto 2008 i capi del governo di Italia e Libia, il Presidente del Consiglio italiano Silvio Berlusconi e l'allora leader libico Mu\u02bfammar Gheddafi, firmarono un trattato di Amicizia e Cooperazione, nella citt\u00e0 di Bengasi.\nIl trattato \u00e8 stato ratificato dall'Italia il 6 febbraio 2009 e dalla Libia il 2 marzo, durante una visita di Berlusconi a Tripoli\nAlla cerimonia della firma del documento, il Presidente Silvio Berlusconi dichiar\u00f2: \"In questo documento storico, l'Italia si scusa per i suoi omicidi, la distruzione e la repressione contro i libici durante il periodo coloniale.\" e che fece notare come questo trattato fosse un riconoscimento morale dei danni inflitti alla Libia dall'Italia durante l'era coloniale.\nNel giugno 2009 Gheddafi ha compiuto la sua prima visita ufficiale a Roma. Gheddafi ha soggiornato tre giorni in Italia, seppur fra molte polemiche e contestazioni.\nIl leader libico si \u00e8 recato al Campidoglio, a La Sapienza (dove ha ricevuto la contestazione degli studenti del movimento dell'Onda), alla sede di Confindustria e ha incontrato le massime cariche italiane (il primo ministro Berlusconi, il presidente della repubblica Giorgio Napolitano, il presidente del Senato Renato Schifani e il presidente della Camera Gianfranco Fini).\nDurante la visita di stato Gheddafi ha mostrato, appuntata sulla divisa militare, una foto dell'eroe della resistenza libica antitaliana Omar al-Mukhtar, suscitando perplessit\u00e0 e proteste."}
{"id": "4408595", "revid": "767487", "url": "https://it.wikipedia.org/wiki?curid=4408595", "title": "Satiro con rhyton", "text": "Il Satiro con rhyton \u00e8 uno stucco proveniente da Villa Petraro, rinvenuto durante gli scavi archeologici dell'antica citt\u00e0 di Stabiae, l'odierna Castellammare di Stabia e conservato all'interno dell'Antiquarium stabiano.\nStoria e descrizione.\nLo stucco era una decorazione del \"calidarium\" di Villa Petraro e si trovava nello stesso ambiente di cui facevano parte anche gli stucchi del \"Satiro con capro\" e di \"Psiche\": anche questo, cos\u00ec come gli altri, era posizionato al centro di un cassettone della volta a botte della stanza; fu rinvenuto a seguito delle indagini archeologiche compiute da Libero D'Orsi tra il 1957 ed il 1958 e quindi staccato per poi essere conservato all'interno dell'Antiquarium stabiano.\nL'opera raffigura un giovane satiro nudo, nell'atto di correre verso destra, il quale regge con la mano destra un \"rhyton\", mentre con la sinistra afferra un lembo di pelle di una fiera che gli scende da una spalla: tutta l'opera, conservata quasi completamente nella sua interezza, \u00e8 racchiusa in una doppia cornice, una a fascia, l'altra a linguette."}
{"id": "4408596", "revid": "110157", "url": "https://it.wikipedia.org/wiki?curid=4408596", "title": "La terre du milieu", "text": "La terre du milieu \u00e8 il primo mixtape del gruppo rap Sexion d'Assaut, a quel tempo di nome 3e Prototype."}
{"id": "4408597", "revid": "767487", "url": "https://it.wikipedia.org/wiki?curid=4408597", "title": "Puerto Esperanza (Argentina)", "text": "Puerto Esperanza \u00e8 una citt\u00e0 dell'Argentina, capoluogo del dipartimento di Iguaz\u00fa nella provincia di Misiones."}
{"id": "4408600", "revid": "217830", "url": "https://it.wikipedia.org/wiki?curid=4408600", "title": "Puerto Esperanza", "text": "Il nome Puerto Esperanza pu\u00f2 riferirsi alle seguenti localit\u00e0:"}
{"id": "4408602", "revid": "10563", "url": "https://it.wikipedia.org/wiki?curid=4408602", "title": "Tetzaveh", "text": "Tetzaveh, Tetsaveh, T'tzaveh, o T'tzavveh (ebraico: \u05ea\u05b0\u05bc\u05e6\u05b7\u05d5\u05b6\u05bc\u05d4 \u2014 tradotto in italiano: \"tu ordinerai\u201d, seconda parola e incipit di questa parashah) \u00e8 la ventesima porzione settimanale della Torah (ebr. \u05e4\u05b8\u05bc\u05e8\u05b8\u05e9\u05b8\u05c1\u05d4 \u2013 \"parashah\" o anche parsha/parsci\u00e0) nel ciclo annuale ebraico di letture bibliche dal Pentateuco, settima nel Libro dell'Esodo. Rappresenta il passo di Esodo, che gli ebrei leggono durante il ventesimo Shabbat dopo Simchat Torah, generalmente a febbraio o marzo.\nLa parshah riporta i comandi di Dio per fornire olio d'oliva alla Menorah, per fare vestimenti sacri per i sacerdoti, per condurre una cerimonia di ordinazione e per un altare da incenso.\nLetture.\nNella lettura tradizionale dello Shabbat, la parashah \u00e8 suddivisa in sette parti, o in ebraico \u05e2\u05dc\u05d9\u05d5\u05ea, \"aliyot\".\nPrima lettura \u2014 Esodo 27:20\u201328:12.\nNella prima lettura (ebraico: \u05e2\u05dc\u05d9\u05d4, \"aliyah\"), Dio ordina agli Israeliti di portare a Mos\u00e8 olio di oliva limpido in modo che Aronne e i suoi discendenti nella loro qualit\u00e0 di Sommi Sacerdoti possano accendere le lampade regolarmente nel Tabernacolo. Dio istruisce Mos\u00e8 di fare vesti sacre per Aronne: un pettorale (\"Hoshen\"), un \"efod\", una tunica, una lamina d'oro puro con l'iscrizione \u201cSacro al Signore\u201d, una tunica con frange, un turbante, una cintura e calzoni di lino.\nSeconda lettura \u2014 Esodo 28:13\u201330.\nNella seconda lettura (ebraico: \u05e2\u05dc\u05d9\u05d4, \"aliyah\"), Dio dettaglia le istruzioni per il pettorale. Dio ordina a Mos\u00e8 di mettere Urim e Tummim dentro al pettorale del giudizio.\nTerza lettura \u2014 Esodo 28:31\u201343.\nNella terza lettura (ebraico: \u05e2\u05dc\u05d9\u05d4, \"aliyah\"), Dio spiega le istruzioni per il manto, la lamina d'oro, la tunica, il turbante, la cintura e i calzoni. Dio istruisce Mos\u00e8 di porre melograne di porpora e sonagli d'oro intorno al lembo del manto, per emettere un suono quando il Sommo Sacerdote entra ed esce dal santuario, cosicch\u00e9 non muoia.\nQuarta lettura \u2014 Esodo 29:1\u201318.\nNella quarta lettura (ebraico: \u05e2\u05dc\u05d9\u05d4, \"aliyah\"), Dio espone una cerimonia di ordinazione per i sacerdoti che comprende il sacrificio di un giovane toro, due montoni, pane azzimo, focacce azzime all'olio, e schiacciate senza lievito unte con olio. Dio istruisce Mos\u00e8 di condurre il giovenco davanti al Tabernacolo, far imporre le mani sulla testa dell'animale ad Aronne e ai suoi figli, macellare il giovenco all'entrata della Tenda del Convegno, e spalmare parte del suo sangue sui corni dell'altare.\nQuinta lettura \u2014 Esodo 29:19\u201337.\nNella quinta lettura (ebraico: \u05e2\u05dc\u05d9\u05d4, \"aliyah\"), Dio ordina a Mos\u00e8 di prendere uno degli arieti, far imporre sulla sua testa le mani di Aronne e dei suoi figli, macellarlo e spalmare una parte del suo sangue sul lobo dell'orecchio destro di Aronne, sul lobo dell'orecchio destro dei suoi figli, sul pollice della loro mano destra e sull'alluce del loro piede destro; poi spargere il rimanente sangue intorno all'altare.\nSesta lettura \u2014 Esodo 29:38\u201346.\nNella sesta lettura (ebraico: \u05e2\u05dc\u05d9\u05d4, \"aliyah\"), Dio promette di incontrare e parlare a Mos\u00e8 e agli Israeliti in quel luogo, di dimorare tra di loro e di essere il loro Dio.\nSettima lettura \u2014 Esodo 30:1\u201310.\nNella settima lettura (ebraico: \u05e2\u05dc\u05d9\u05d4, \"aliyah\"), Dio instruisce Mos\u00e8 di costruire un altare per l'incenso, fatto di legno d'acacia rivestito d'oro \u2014 a volte chiamato l\"'Altare d'Oro\". Tale altare dovr\u00e0 esser posto davanti al velo che nasconde l'Arca della Testimonianza\nInterpretazione intrabiblica.\nEsodo capitoli 25\u201339.\nLa tabella riporta il modello di istruzione e la costruzione del Tabernacolo e dei suoi arredi:\nComandamenti.\nSecondo Maimonide e lo \"Sefer ha-Chinuch\", ci sono 4 comandamenti (mitzvot) positivi e 3 comandamenti negativi in questa parshah.\nNella liturgia.\nIl sacrificio \"tamid\" che richiedeva ai sacerdoti di offrire all'alba presagiva il servizio di preghiera pomeridiano, chiamato \u201c\"Mincha\"\u201d o \u201cofferta\u201d in ebraico.\nHaftarah.\nGeneralmente.\nLa haftarah della parshah \u00e8 .\nCollegamento alla Parshah.\nSia la parshah che la haftarah in Ezechiele descrivono il santo altare sacrificale di Dio e la sua consacrazione, la parshah nel Tabernacolo nel deserto, e la haftarah nella concezione di Ezechiele per un Tempio futuro. Entrambe descrivono i piani concepiti da un grande profeta, Mos\u00e8 nella parshah ed Ezechiele nella haftarah.\nNello Shabbat Zachor.\nQuando la Parshah Tetzaveh coincide con il Shabbat Zachor (lo Speciale Shabbat che subito precede il Purim \u2014 come succede negli anni 2013, 2015, 2017, 2018, e 2020), la haftarah \u00e8:\nCollegamento allo Shabbat Speciale.\nNello Shabbat Zachor, lo Shabbat appena prima di Purim, gli ebrei leggono , che istruisce gli ebrei: \u201cRicordati (ebraico: \u05d6\u05b8\u05db\u05d5\u05b9\u05e8, \"zachor\") di ci\u00f2 che ti ha fatto Amalek\u201d attaccando gli Israeliti. La haftarah di Shabbat Zachor, o 1\u201334, descrive l'incontro di Saul con Amalek ed il trattamento del re amalecita Agag da parte di Saul e Samuele. Purim a sua volta commemora la storia di Ester e della vittoria del popolo ebraico su Aman e il suo piano di uccidere gli ebrei, raccontata nel Libro di Ester. identifica Aman come agagita, e quindi discendente di Amalek. identifica gli agagiti cone gli amaleciti. Alternativamente, una Midrash narra la storia che tra la cattura di Re Agag da parte di Saul e la sua uccisione da parte di Samuels, Agag ebbe un figlio, dal quale a sua volta discese Aman.\nRiferimenti.\nLa parshah ha paralleli o viene discussa nelle seguenti fonti:"}
{"id": "4408603", "revid": "275648", "url": "https://it.wikipedia.org/wiki?curid=4408603", "title": "Leutermia", "text": ""}
{"id": "4408607", "revid": "1869172", "url": "https://it.wikipedia.org/wiki?curid=4408607", "title": "Les chroniques du 75 Vol. 1", "text": "Les chroniques du 75 Vol. 1 \u00e8 un net-tape del gruppo Rap Sexion d'Assaut, pubblicato il 9 gennaio del 2009, 4 mesi prima dello street album L'\u00e9crasement de t\u00eate."}
{"id": "4408608", "revid": "729019", "url": "https://it.wikipedia.org/wiki?curid=4408608", "title": "Riconquista della Tripolitania", "text": "La riconquista della Tripolitania indica un periodo storico - tra il 1922 ed il 1924 - durante il quale il regio esercito italiano fu impegnato in un'operazione di repressione nella libia italiana, contro la resistenza libica, guidata dalla dinastia dei Karamanli.\nSituazione della Libia.\nL'invasione italiana della Libia nell'autunno 1911 (prime operazioni belliche il 29 settembre, sbarchi a Tobruch il 4 ottobre e a Tripoli, il 5 ottobre) fu preceduta da una preparazione diplomatica pressoch\u00e9 perfetta e accompagnata da una grande mobilitazione dell'opinione pubblica italiana.. Mancava, tuttavia, una preparazione politico-militare specifica; era infatti convinzione diffusa che fosse necessario fronteggiare poche migliaia di soldati turchi, e non la popolazione libica, la cui dura resistenza (esplosa il 23 ottobre nei combattimenti di Sciara Sciat, un quartiere di Tripoli) fu accolta con sorpresa. L'aspettativa del governo italiano ai primordi della guerra era di contenere la durata del conflitto in pochi mesi, tanto che gi\u00e0 il 5 novembre 1911 (quindi in una situazione militare tutt'altro che chiara) veniva emanato il decreto di annessione della Tripolitania e della Cirenaica. Il corpo di spedizione italiano fu portato rapidamente a 100.000 uomini (quasi la met\u00e0 della forza di pace dell'esercito), ma si trattava di truppe di leva, non adeguatamente preparate a muoversi nel territorio desertico. L'occupazione italiana fu quindi limitata alla zona costiera. Il trattato di Ouchy (12 ottobre 1912), con cui la Turchia rinunciava alla sovranit\u00e0 sulle regioni libiche, non comport\u00f2 la fine della resistenza, sebbene indebolita dall'interruzione dei pochi rifornimenti dall'estero e dal progressivo ritiro degli ufficiali turchi. La stanchezza delle trib\u00f9 seminomadi dell'interno permise tuttavia un miglioramento della situazione; nel 1913-1914 l'occupazione italiana fu estesa alla Tripolitania settentrionale, e il colonnello Miani, in testa ad una colonna di \u00e0scari eritrei, si spinse fino al lontano Fezzan. Fino al 1921 il dominio italiano restava comunque precario, limitato ad una esigua fascia costiera.\nLa Tripolitania.\nNel 1911 la Tripolitania italiana contava una popolazione di circa 550.000 abitanti, in massima parte nella stretta fascia costiera ormai assoggettata; le trib\u00f9 seminomadi si dimostrarono quasi sempre incapaci di fare fronte comune dinanzi ai progressi italiani. La difficolt\u00e0 della conquista non proveniva quindi dal numero degli avversari, armati di soli fucili, ma dall'ambiente desertico, impenetrabile alla fanteria italiana e ai suoi pesanti convogli di rifornimenti.I successi italiani furono dovuti all'utilizzazione della superiorit\u00e0 tecnologica e organizzativa. Alcune decine di aerei (bombardieri Caproni e ricognitori SVA della prima guerra mondiale, seguiti dai pi\u00f9 efficienti ricognitori Ro.1) uniti all'abilit\u00e0 di straordinari piloti (capaci di volare sul deserto con la sola bussola) e meccanici (che adattavano gli apparecchi all'ambiente) permisero di rovesciare il rapporto con il deserto: prima le colonne italiane erano cieche e i libici potevano attaccarle di sorpresa, ora gli aerei raggiungevano i gruppi nemici a grande distanza, ne segnalavano i movimenti e li attaccavano senza che potessero sottrarvisi. L'altro strumento decisivo fu la radio, che garantiva il collegamento tra gli aerei, i comandi e le forze italiane, che ora potevano muovere nel deserto, aggirare e sorprendere il nemico. Queste forze erano costituite da battaglioni di ascari eritrei, quando possibile autocarrati, da autoblindo, a seconda de terreni da cavalleria libica o da meharisti reclutati tra gli stessi seminomadi che dovevano combattere, rispetto ai quali erano superiori per armamento, cavalcature, collegamenti. In complesso le forze mobili in Tripolitania non superarono i 10-12.000 uomini, in gran parte eritrei e libici; erano italiani gli ufficiali, gli aviatori, gli specialisti, mentre i reparti di fanteria nazionale e di milizia presenti in Libia avevano di regola compiti di presidio nelle localit\u00e0 costiere.\nL'inizio della riconquista.\nLa riconquista inizi\u00f2 nel luglio 1921 con l'arrivo del nuovo governatore della Tripolitania, il banchiere veneziano Giuseppe Volpi. Questi, supportato dal ministro delle Colonie, il liberale Giovanni Amendola, impresse subito una sterzata alle demoralizzate guarnigioni ormai abituate a vivere alla giornata. All'alba del 26 gennaio 1922, realizzando una sorpresa tattica, carabinieri, zapti\u00e9 ed eritrei sbarcarono a Misurata Marittima, occupandone la localit\u00e0; era l'inizio della svolta che in poco pi\u00f9 di un anno si sarebbe conclusa con l'occupazione di tutta la Tripolitania.Le operazioni si susseguirono con rapidit\u00e0. Il 1\u00ba giugno 1922, con una manovra convergente, quattro colonne, una delle quali comandata dallo sconosciuto colonnello Graziani, piombarono su Nalut sorprendendo i ribelli. La Gefara fu rastrellata, il Garian occupato.Alla fine del 1922, per merito del conte Volpi, Misurata Marina e tutta la Tripolitania fino al ciglio del Gebel erano gi\u00e0 nelle mani italiane.\nRiconquista di Tarhuna.\nAlla fine del gennaio 1923 venivano fatte convergere su Tarhuna, importante centro carovaniero a sud-est di Tripoli, tre colonne:\nLa mattina del 6 febbraio la colonna Graziani punt\u00f2 celermente su Tarhuna e, abbattendo le ultime resistenze dell'avversario, vi entr\u00f2 alle ore 18, issando subito il tricolore sull'alto del castello.\nI ribelli fuggirono nel massimo disordine, abbandonando armi e munizioni e in parte si arresero. Nel corso delle operazioni avevano perduto ben 1.500 uomini.\nDi l\u00ec a poco si provvide alla sistemazione della nuova importantissima zona, procedendo al disarmo delle popolazioni che si presentarono in massa a rendere atto di sottomissione.\nRioccupazione di Sliten e di Misurata.\nRiordinate le truppe, il governatore Volpi ordin\u00f2 il proseguimento delle operazioni verso Sliten e Misurata.\nParteciparono alle nuove operazioni due colonne: il gruppo Pizzari, forte di 3.900 fucili, 300 cavalieri e 4 pezzi, e il gruppo Graziani, 3.500 fucili, 350 cavalieri e 4 pezzi.\nMentre il gruppo Pizzari avanzava direttamente su Sliten lungo le vie costiere, la colonna Graziani per la via pi\u00f9 interna di Bir Summit e Mager doveva minacciare il fianco ed il rovescio delle bande ribelli che avessero tentato di opporsi all'avanzata della colonna Pizzari.\nEntrambe le colonne, superando frequenti e ostinate resistenze, riuscirono ad avanzare: il 22 febbraio, la colonna Pizzari era a Sidi Saldi e la colonna Graziani a Ras el Gattar. Il 23 la colonna Pizzari occup\u00f2 Zliten, mentre quella di Graziani s'impadron\u00ec delle alture di Mager. L'avanzata generale venne ripresa il giorno 25 e alla sera del 26 l'avanguardia della colonna Pizzari entr\u00f2 in Misurata unitamente alle truppe del presidio di Misurata Marina. Contemporaneamente la colonna Graziani raggiunse Bir Rabbud e il mattino successivo Bir Fallagia.\nCadde cos\u00ec definitivamente in mano italiana l'importante sede della Giamuria.\nNel maggio venne raggiunta Taorga, dove i ribelli, sebbene superiori di numero, vennero travolti presso Bir Tagemut.\nVenne allora deciso dal Governatore un'altra energica azione da parte di tre colonne italiane agli ordini dei colonnelli Mezzetti, Marghinotti e Gallina. I gruppi ribelli vennero battuti in numerose localit\u00e0, lasciando complessivamente sul terreno 1.300 morti, mentre le perdite italiane ammontarono a 204 morti, 474 feriti e 3 dispersi. Pi\u00f9 tardi, gli Arabi tentarono ancora alcune sorprese, nell'ottobre contro il presidio italiano di Zintan, nel novembre contro Ulad Mahamud, nel dicembre contro Nalut, ma vennero sempre respinti con gravi perdite.\nRioccupazione della regione degli Orfella.\nPer agire nella regione degli Orfella, ad oriente, nella quale si aggiravano numerose mehalle capeggiate dal capo degli Orfella, Abd en Nebi Belcher, vennero costituite ben sei colonne:\nA disposizione del comando, assunto dal generale Graziani, rimaneva una riserva generale composta di un battaglione eritreo e due squadroni savari.\nTra il 15 e il 22 dicembre le colonne Mezzetti e Marghinotti da oriente convennero su Sedada, catturandovi una grande quantit\u00e0 di armi e munizioni.\nTra il 23 e il 28 dicembre la colonna Graziani, partendo da Tarhuna, avanz\u00f2 su Beni Ulid, verso cui convennero anche le colonne Mezzetti e Marghinotti. Nella giornata del 27, superata una dura resistenza, la colonna Graziani entr\u00f2 in Beni Ulid, dove venne alzata la bandiera sul Castello dallo stesso battaglione libico che nel 1915, agli ordini del maggiore Brighenti, vi era stato fatto prigioniero.\nIl 28, la colonna Malta, avanzando da Garian per Gasr Tininai, giunse a Scemech, dove disperse altre mehalle ribelli.\nCos\u00ec anche il territorio degli Orfella ritornava in possesso degli italiane al costo di limitatissime perdite, mentre invece assai gravi erano quelle inflitte ai ribelli.\nRioccupazione di Gadames e Misda.\nNel febbraio dello stesso anno, il Governatore fece iniziare una metodica battuta da parte di meharisti e cavalieri su tutto il territorio di Nalut. Il 4, una colonna agli ordini del maggiore Volpini, forte di un migliaio di fucili, 240 meharisti e 70 cavalieri, avanz\u00f2 verso Sinauen, che occup\u00f2 il 7, e, lasciatovi un presidio, mosse verso Gadames, che occup\u00f2 il 15, dopo aver superato qualche resistenza presso Bir el Uotia.\nIl 10 aprile, anche Misda venne facilmente rioccupata da un gruppo sahariano.\nL'occupazione delle regioni di Gadames e di Misda diede ben presto altri vantaggi, poich\u00e9 poterono essere riallacciate le relazioni con le popolazioni di Ghat, del Fezzan e coi tuareg, potendo cos\u00ec iniziare nuove operazioni verso le regioni pi\u00f9 interne.\nRioccupazione della Sirtica.\nPer riavere il possesso della Tripolitania settentrionale non mancava pi\u00f9 che la rioccupazione della Sirtica, nella quale si erano rifugiati capi ed armati dei territori nuovamente conquistati.\nIl Governatore ritenne opportuno questa volta far precedere una breve preparazione politica, mediante la quale si ottenne di far rientrare nei loro paesi numerose genti del Misuratino e degli Orfella. Poi, decise di agire energicamente.\nVenne dato l'incarico al colonnello Mezzetti che, concentrate le sue forze - 3 battaglioni, 3 squadroni, 1 batteria, e altri elementi - nei pressi di Misurata, avanz\u00f2 lungo la costa occidentale della gran Sirte e, dopo aver superato qualche resistenza avversaria a Gasr Bu Hadi, il 23 novembre 1924 entr\u00f2 in Sirte.\nCon tali azioni venne chiuso, dopo 35 mesi di avveduta azione politica e militare, il ciclo che riconduceva sotto il diretto dominio italiano tutta la Tripolitania settentrionale. Da allora, l'attivit\u00e0 del Governo della Tripolitania si dedic\u00f2 alla preparazione delle truppe e specialmente alla costituzione di speciali reparti sahariani, nonch\u00e9 alla organizzazione politico-militare del territorio con la istituzione di \u00abCommissariati civili\u00bb nel Gebel e con la creazione del \u00abComando dei territori del sud tripolitano\u00bb, comprendente sin da allora, oltre ai territori del Gebel e degli Orfella, anche quelli pi\u00f9 lontani: la Ghibla, la Giofra e il Fezzan."}
{"id": "4408609", "revid": "1573940", "url": "https://it.wikipedia.org/wiki?curid=4408609", "title": "Myotis atacamensis", "text": "Myotis atacamensis () \u00e8 un pipistrello della famiglia dei Vespertilionidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 47 e 52\u00a0mm, la lunghezza dell'avambraccio tra 35 e 40\u00a0mm, la lunghezza della coda tra 31 e 44\u00a0mm, la lunghezza del piede tra 6 e 10\u00a0mm e la lunghezza delle orecchie tra 13 e 14,2\u00a0mm.\nAspetto.\nLa pelliccia \u00e8 lunga e setosa. Le parti dorsali sono color ocra pallido, mentre le parti ventrali sono bianco-grigiastre, con dei riflessi brunastri lungo i fianchi e sotto il mento. Le orecchie sono lunghe. Le membrane alari sono marroni chiare e attaccate posteriormente alla base delle dita dei piedi, i quali sono piccoli. La lunga coda \u00e8 inclusa completamente nell'ampio uropatagio, il quale \u00e8 cosparso dorsalmente di peli fino all'altezza delle ginocchia.\nBiologia.\nComportamento.\nSi rifugia tra i crepacci. Durante i periodi freddi va in ibernazione.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Per\u00f9 centrale e meridionale e nel Cile settentrionale fino alla Regione di Coquimbo.\nVive nei deserti costieri fino a 2.400 metri di altitudine.\nStato di conservazione.\nLa IUCN Red List, considerato che questa specie \u00e8 fortemente dipendente da un habitat particolare che sta diventando seriamente frammentato, classifica \"M.atacamensis\" come specie prossima alla minaccia (NT)."}
{"id": "4408617", "revid": "1442080", "url": "https://it.wikipedia.org/wiki?curid=4408617", "title": "T sourd ou quoi? Vol. 1", "text": "T sourd ou quoi? Vol. 1 \u00e8 un mixtape del DJ del gruppo rap Sexion d'Assaut, DJ HCue."}
{"id": "4408625", "revid": "1529788", "url": "https://it.wikipedia.org/wiki?curid=4408625", "title": "Definizione di opera culturale libera", "text": "La definizione di opera culturale libera \u00e8 una definizione di contenuto libero proposta da Erik M\u00f6ller e pubblicata sul sito freedomdefined.org, nel quale viene definita come opera o espressione che pu\u00f2 essere liberamente studiata, utilizzata, copiata e/o modificata da chiunque, per qualsiasi scopo. La definizione distingue tra \"opere libere e licenze libere\" che possono essere usate per proteggere legalmente lo status di un'opera libera. La definizione in s\u00e9 \"non \u00e8\" una licenza; \u00e8 uno strumento per determinare se un'opera o licenza possa essere considerata \"libera\".\nLa prima stesura della definizione di opera culturale libera \u00e8 stata pubblicata il 3 aprile 2006. Richard Stallman, Lawrence Lessig, Angela Beesley e altri hanno contribuito al progetto. Le versioni 1.0 e 1.1 sono state pubblicate in inglese e tradotte in altre lingue. La prima versione italiana risale al 28 marzo 2007.\nLa definizione di opera culturale libera \u00e8 usata dalla Wikimedia Foundation. Nel 2008, le licenze Creative Commons CC-BY e CC-BY-SA sono state dichiarate \"approvate per opere culturali libere\". In seguito, Wikipedia \u00e8 passata alla licenza CC-BY-SA.\nLibert\u00e0 essenziali.\nPerch\u00e9 un'opera culturale venga definita libera, la licenza che la protegge deve garantire queste libert\u00e0 (dette libert\u00e0 essenziali) senza limitazioni:\nDefinire le opere culturali libere.\nPerch\u00e9 venga considerata libera, un'opera \"deve\" essere coperta da una Free Culture License, o il suo status legale \"deve\" fornire le stesse \"libert\u00e0 essenziali\" elencate in precedenza.Non si tratta, comunque, di una condizione sufficiente. Infatti, un'opera specifica potrebbe essere non-libera in modi diversi dal restringere le libert\u00e0 essenziali. Queste sono le condizioni addizionali perch\u00e9 un'opera possa essere considerata libera:\nIn altre parole, ogni volta che l'utilizzatore di un'opera non pu\u00f2 esercitare legalmente o praticamente le sue libert\u00e0 basilari, l'opera non pu\u00f2 essere considerata e non deve essere chiamata \"libera\"."}
{"id": "4408626", "revid": "543187", "url": "https://it.wikipedia.org/wiki?curid=4408626", "title": "Israeliana Army Museum", "text": ""}
{"id": "4408627", "revid": "2091899", "url": "https://it.wikipedia.org/wiki?curid=4408627", "title": "Chiesa di San Martino (Borgio Verezzi)", "text": "La chiesa di San Martino \u00e8 un luogo di culto cattolico situato nella borgata di Verezzi nel comune di Borgio Verezzi, in provincia di Savona. La chiesa \u00e8 sede della parrocchia omonima della zona pastorale di Pietra Ligure della diocesi di Albenga-Imperia.\nStoria e descrizione.\nIl luogo di culto, ubicato poco fuori dall'abitato centrale di Verezzi, e raggiungibile attraverso un sentiero pedonale, fu edificato tra il 1637 e il 1645 sull'iniziativa del priore Giovanni Tommaso Cucchi. Per la costruzione della nuova chiesa furono utilizzati gli spazi della precedente chiesa dei Disciplinanti - risalente al XIV e XV secolo e di cui rimangono come uniche tracce un'arcata con affresco (\"San Pietro apostolo\") e un'iscrizione latina del 1612 - e dell'annesso ospizio per i pellegrini gestito dai frati.\nL'interno dell'edificio - in stile barocco e ad unica navata - conserva una tela raffigurante \"San Martino\", nell'abside, e statue del XVIII secolo di \"San Martino\", \"Santa Maria Maddalena\", \"Madonna del Rosario tra angeli\" e un crocifisso, quest'ultima attribuita allo scultore genovese Anton Maria Maragliano. Altro dipinto ospitato nella chiesa \u00e8 l'opera di Orazio De Ferrari raffigurante \"L'incredulit\u00e0 di san Tommaso\"; risalente al 1652 \u00e8 il pulpito in pietra locale.\nSotto la pavimentazione, presso il presbiterio, vi \u00e8 un sepolcro ove vennero poste alcune salme nel periodo 1650-1700. L'annesso campanile, in stile romanico, faceva parte gi\u00e0 della vecchia chiesa dei Disciplinanti."}
{"id": "4408629", "revid": "287204", "url": "https://it.wikipedia.org/wiki?curid=4408629", "title": "Ninfia", "text": ""}
{"id": "4408635", "revid": "709406", "url": "https://it.wikipedia.org/wiki?curid=4408635", "title": "Idantoine", "text": ""}
{"id": "4408636", "revid": "228587", "url": "https://it.wikipedia.org/wiki?curid=4408636", "title": "Degrado", "text": ""}
{"id": "4408637", "revid": "62748", "url": "https://it.wikipedia.org/wiki?curid=4408637", "title": "Fantascientifico", "text": ""}
{"id": "4408641", "revid": "1573940", "url": "https://it.wikipedia.org/wiki?curid=4408641", "title": "Myotis chiloensis", "text": "Myotis chiloensis () \u00e8 un pipistrello della famiglia dei Vespertilionidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 41 e 51,4\u00a0mm, la lunghezza dell'avambraccio tra 36,2 e 43,2\u00a0mm, la lunghezza della coda tra 35,8 e 47,6\u00a0mm, la lunghezza del piede tra 6,5 e 9\u00a0mm, la lunghezza delle orecchie tra 13 e 15,8\u00a0mm e un peso fino a 8\u00a0g.\nAspetto.\nLa pelliccia \u00e8 lunga e setosa. Le parti dorsali sono marrone scuro, mentre le parti ventrali sono pi\u00f9 chiare, con dei riflessi grigiastri sull'addome. Le orecchie sono lunghe. Le ali sono attaccate posteriormente alla base delle dita dei piedi, i quali sono piccoli. La lunga coda \u00e8 inclusa completamente nell'ampio uropatagio.\nEcolocazione.\nEmette ultrasuoni a basso ciclo di lavoro con impulsi di breve durate a frequenza modulata a circa 43,4\u00b11,2 kHz.\nBiologia.\nComportamento.\nSi rifugia nelle grotte, cavit\u00e0 degli alberi, crepacci e negli edifici. Durante i periodi invernali entra in ibernazione.\nAlimentazione.\nSi nutre di insetti catturati vicino a fonti d'acqua..\nDistribuzione e habitat.\nQuesta specie \u00e8 diffusa nel Cile centrale e meridionale a sud della citt\u00e0 di Coquimbo, nella Terra del Fuoco, nelle isole di Wollaston e di Magallanes e nell'Argentina centro occidentale.\nVive nelle foreste della Patagonia e nelle savane e matorral delle zone costiere del Cile fino a 1.500 metri di altitudine.\nStato di conservazione.\nLa IUCN Red List, considerato che \u00e8 una specie comune, classifica \"M.chiloensis\" come specie a rischio minimo (LC)."}
{"id": "4408647", "revid": "1573940", "url": "https://it.wikipedia.org/wiki?curid=4408647", "title": "Torbia viridissima", "text": "Torbia viridissima ) \u00e8 un ortottero ensifero della famiglia Tettigoniidae, endemico dell'Australia.\nDescrizione.\nLe larve di I stadio sono estremamente somiglianti a delle formiche, di colore dal bruno scuro al nero (mirmecomorfismo); ci\u00f2 garantisce loro protezione da eventuali predatori. Dopo le prime mute perdono tale caratteristica ed iniziano a sfoggiare la livrea verde brillante tipica dell'insetto adulto.\nDistribuzione e habitat.\nLa specie \u00e8 endemica dell'Australia.\nPopola una variet\u00e0 di habitat, dalle aree desertiche dell'Australia centrale alle alte quote delle Alpi australiane, accomunati dalla presenza di alberi di \"Eucalyptus\"."}
{"id": "4408649", "revid": "406085", "url": "https://it.wikipedia.org/wiki?curid=4408649", "title": "George Washington Gale Ferris, Jr.", "text": ""}
{"id": "4408665", "revid": "116768688", "url": "https://it.wikipedia.org/wiki?curid=4408665", "title": "Le dodici sedie", "text": "Le dodici sedie (in russo \u0414\u0432\u0435\u043d\u0430\u0434\u0446\u0430\u0442\u044c \u0441\u0442\u0443\u043b\u044c\u0435\u0432, \"Dvenadcat' stul'ev\") \u00e8 un romanzo scritto e pubblicato nel 1928 da Il'ja Arnol'dovi\u010d Il'f e Evgenij Petrovi\u010d Petrov. Si tratta del primo dei libri scritti dai due autori.\nTrama.\nNel 1927 in Russia l'umile impiegato Ippolit Vorob'janinov, proveniente dalla cittadina di provincia di Stargorod, viene a scoprire che l'anziana suocera ha lasciato in punto di morte un'enorme eredit\u00e0. Si tratta di un'enorme quantit\u00e0 di diamanti seppelliti nell'imbottitura ricoperta di raso di un antico servizio di dodici sedie da salotto. Ippolit vorrebbe sapere qual \u00e8 la sedia giusta, ma la donna morendo ha portato il segreto con s\u00e9 nella tomba. Come se non bastasse alcune sedie vengono pignorate dalla polizia e essendo antiche e di grande valore vengono esposte in un famoso museo di Mosca.\nSulle tracce delle dodici sedie si mette anche il prete ortodosso Padre F\u0451dor, un uomo eccentrico, gaudente ed estremamente attaccato al denaro, che aveva saputo dei diamanti attraverso la confessione della proprietaria. Dopo un primo scontro tra Padre F\u0451dor ed Ippolit, da cui escono entrambi malconci e con una sedia rotta, ma senza i diamanti, Vorob'janinov si mette in affari con il giovane astuto e giramondo Ostap Bender, per ricercare le sedie al museo. Ve ne sono almeno sette e i due compari le distruggono tutte, sperando di trovare la refurtiva nelle imbottiture dei cuscini, ma niente. E intanto Padre F\u0451dor si trova sempre sulle loro tracce, per poi mettersi da solo alla ricerca delle sedie restanti, giungendo in case di nobili e venendo preso a calci da contadini. Nella ricerca delle altre sedie, i pasticcioni Ippolit e Ostap arrivano persino a corrompere giudici, archivisti e a finire in una compagnia teatrale inglese in tourn\u00e9e, finendo sempre nei pasticci e non trovando mai quel che cercano. Alla fine, mentre Padre F\u0451dor si ritira dalla ricerca dopo aver cercato addirittura di ammazzarsi per il fallimento, i due protagonisti si avviano alla ricerca dei diamanti sempre pi\u00f9 a fondo nella sconfinata Russia, sopportando fatica e freddo dell'inverno. Alla fine, superate persino le pendici del Caucaso, Ostap e Ippolit giungono in un'umile pensione di Mosca per ristorarsi. L\u00ec Ippolit, sfinito e disgustato dai continui comandi e rimproveri di Ostap e desideroso di non spartire con lui il bottino, gli taglia la gola con un rasoio. Nel nuovo Club per gli addetti ferroviari della citt\u00e0 Vorob'janinov scopre quindi l'ultima sedia del famoso servizio della suocera. La sonda, ma non trova nulla, finch\u00e9 il guardiano non rivela a Ippolit che mesi prima gli era capitato di distruggere senza volerlo una sedia uguale, trovando i diamanti e i gioielli. Us\u00f2 questi ultimi per sostenere la costruzione del nuovo Club. . Ostap Bender risorger\u00e0 in seguito nella seconda parte delle avventure, narrate nel romanzo Il vitello d'oro (Zolotoj telenok, 1931)."}
{"id": "4408668", "revid": "1442080", "url": "https://it.wikipedia.org/wiki?curid=4408668", "title": "Naval Defence Act 1889", "text": "Il Naval Defence Act 1889 \u00e8 una legge approvata dal Parlamento del Regno Unito il 31 maggio 1889 che adottava formalmente il \"two power standard\", aumentando quindi considerevolmente la potenza navale britannica. Questo criterio riteneva necessario mantenere in servizio con la Royal Navy, al tempo la pi\u00f9 grande marina militare del mondo, un numero di navi che fosse perlomeno uguale alle forze combinate delle marine militari in seconda e terza posizione per grandezza, al momento Francia e Russia. La legge prevedeva anche un finanziamento di 20 milioni di sterline per i quattro anni successivi da utilizzare per la costruzione di 10 nuove navi da battaglia, 38 incrociatori, 18 torpediniere e quattro cannoniere veloci.\nAntefatti.\nLa legge venne approvata durante il governo di Lord Salisbury, portando ad una spesa di 21,5 milioni in un periodo di cinque anni in progetti di costruzioni navali. Inizialmente il parlamento era contrario ad un aumento delle spese per la marina militare, ma diversi fattori portarono ad un cambiamento di opinione che favor\u00ec l'approvazione della legge. In primo luogo, vari esperti navali chiamati ad esprimersi sulla proposta, espressero opinioni molto critiche sullo stato attuale della marina. I progetti di costruzione francesi e russi erano un altro fattore che faceva apparire necessaria una reazione britannica. L'opinione pubblica quindi si orient\u00f2 a favore di un aumento della spesa navale, facendo pressione sul parlamento in tal senso.\nIn realt\u00e0 il \"two power standard\" era gi\u00e0 in uso informalmente da quasi 70 anni e per un breve periodo attorno al 1850 la Royal Navy aveva raggiunto questo obiettivo. La supremazia navale britannica non era al momento in discussione e l'approvazione di questa legge rese manifesto il desiderio di mantenere e rendere duraturo questo stato di cose.\nCostruzioni.\nLe dieci navi da battaglia previste erano il cuore di questa misura. Vennero ordinate otto navi da battaglia \"di prima classe\" classe Royal Sovereign e due \"di seconda classe\" classe Centurion. Una volta costruite le Royal Sovereign divennero le navi pi\u00f9 potenti dell'epoca, raggiungendo perfettamente lo scopo di superare in potenza e velocit\u00e0 le contemporanee unit\u00e0 francesi e russe. Gli incrociatori vennero costruiti con lo scopo di proteggere il traffico commerciale britannico. Vennero ordinate nove unit\u00e0 classe Edgar, 29 unit\u00e0 delle classi Apollo e Astraea e quattro navi classe Pearl. Le 18 torpediniere e le cannoniere vennero utilizzate come scorta e appoggio alle navi maggiori della flotta.\nMotivazioni.\nL'approvazione del Naval Defence Act pu\u00f2 essere spiegata principalmente in termini militari ed economici. Il Primo Lord dell'Ammiragliato, George Hamilton, sosteneva che questo programma di costruzioni navali avrebbe scoraggiato le velleit\u00e0 navali delle altre potenze europee, rallentandone l'espansione. Quindi una maggiore spesa nel presente sarebbe stata bilanciata da un futuro risparmio.\nLa somma stanziata dal Parlamento e garantita per un periodo di cinque anni, aveva anche importanti ricadute economiche. La scarsit\u00e0 di fondi aveva infatti causato il rallentamento o il blocco di altri programmi di costruzioni navali, dovuto all'insufficienza degli stanziamenti per ogni anno. La possibilit\u00e0 di utilizzare le somme nel pi\u00f9 lungo periodo di cinque anni comport\u00f2 quindi una complessiva velocizzazione della produzione e un risparmio sul costo totale, sul quale gravavano in precedenza i costi di sospensione e ripresa dei lavori. Altro scopo del programma era anche dimostrare alle altre potenze la velocit\u00e0 con cui la Gran Bretagna era in grado di costruire navi da guerra, funzionando da ulteriore deterrente.\nRisultati e conseguenze.\nA fronte di positivi risultati economici, l'approvazione del Naval Defence Act fu un fallimento come deterrente. La produzione delle navi finanziate fu effettivamente pi\u00f9 veloce ed economica, mentre l'accresciuta domanda port\u00f2 ad un lieve aumento dei prezzi delle materie prime e del lavoro. Dal punto di vista militare invece le speranze di Lord Hamilton di ridurre in futuro le spese militari vennero rapidamente smentite da programmi di espansione navale varati da Francia e Russia proprio nel tentativo di eguagliare lo sforzo britannico. Anzi, nel periodo in questione, Francia e Russia insieme costruirono dodici navi da battaglia contro le dieci entrate in servizio nella Royal Navy. Un nuovo piano di costruzioni, noto con il nome di Spencer Programme, segu\u00ec quindi nel 1894 nel tentativo di mantenere inalterata la supremazia navale britannica, ad un costo di oltre 31 milioni di sterline.\nIn conclusione, invece di bloccare l'espansione delle flotte militari delle grandi potenze, il Naval Defence Act contribu\u00ec ad innescare una corsa agli armamenti, a cui si aggiunsero negli anni successivi anche la Germania e gli Stati Uniti, portando quindi ad una crescita sempre maggiore delle spese militari totali."}
{"id": "4408670", "revid": "709406", "url": "https://it.wikipedia.org/wiki?curid=4408670", "title": "Succinimidici", "text": ""}
{"id": "4408677", "revid": "155634", "url": "https://it.wikipedia.org/wiki?curid=4408677", "title": "Campionato africano femminile di pallacanestro 1994", "text": "Il 13\u00ba Campionato africano femminile di pallacanestro FIBA (noto anche come FIBA AfroBasket Women 1994) si \u00e8 svolto in Sudafrica dal 10 al 17 dicembre 1994.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra del Zaire.\nSquadre partecipanti.\nGruppo A\nGruppo B"}
{"id": "4408679", "revid": "729019", "url": "https://it.wikipedia.org/wiki?curid=4408679", "title": "Laffly S15", "text": "Il Laffly S15 era un automezzo su telaio a sei ruote motrici prodotto dalla francese Laffly, dal quale fu derivata una famiglia di diversi mezzi in dotazione alle forze armate francesi durante la seconda guerra mondiale.\nTecnica.\nIl telaio, a longheroni, \u00e8 a tre assi a trazione integrale. Le ruote anteriori, direttive, hanno ammortizzatore elicoidale, mentre gli assi posteriori sono indipendenti, su balestre. Una coppia di piccole ruote folli \u00e8 posizionata sul muso del mezzo per meglio affrontare terrapieni e gradini; una seconda coppia \u00e8 posta tra il primo ed il secondo asse, sotto la cabina di guida, per aiutare il superamento di dossi. Il motore, in posizione avanzata, \u00e8 un diesel quadricilindrico Hotchkiss da 2312 cm\u00b3, erogante 55 CV a 3200 giri/min.\nS15T.\nIl \"S15T\" (Tracteur d'artillerie l\u00e9ger): trattore d'artiglieria leggero, realizzato in 411 esemplari per il traino del cannone da campagna 75 mm Mle. 1897 e dell'obice 105 mm C Mle 1935 B. Era carrozzato torpedo, con cabina per il personale su due file (conduttore e capopezzo davanti, tre serventi dietro) e cassone porta-munizioni posteriore telonato. La portata del trattore era di 1,4 tonnellate, mentre la capacit\u00e0 di traino al gancio era di 1,8 tonnellate.\nNel 1939 la Francia cedette alla Romania, insieme a 41 carri Renault R35, anche alcuni esemplari del S15T.\nS15TL.\nIl \"S15TL\" (Tracteur d'artillerie long) era una versione del trattore d'artiglieria leggero con telaio allungato.\nS15R.\nIl \"S15R\" (v\u00e9hicule de Reconnaissance): questo mezzo da ricognizione era strettamente derivato dal trattore leggero, dal quale differiva per cabina posteriore, pi\u00f9 corta e leggera, e per la trasmissione, tarata per una velocit\u00e0 di strada maggiore. La portata era ridotta a 800 kg.\nS15T autoblindee.\nIl successo ottenuto negli anni trenta dall'autoblindo AMD Laffly 50, spinse l'azienda a sperimentare una \"voiture de reconnaissance\" su telaio 6\u00d76 \"S15T\". L'autoblinda venne sperimentata nel dicembre 1934 a Fontainebleau e comparata con una Lorraine 72. Il mezzo poteva trasportare 8 uomini ed era adattato all'impiego coloniale, per il quale montava un voluminoso filtro antisabbia sul lato sinistro del cofano e di un aeratore per il vano equipaggio. Sperimentata in Marocco, non venne mai adottata.\nS15TOE.\nL'\"automitrailleuse S15TOE\" (Th\u00e9\u00e2tre d'Op\u00e9rations Ext\u00e9rieures) era un'autoblindo leggera da ricognizione e trasporto truppe, prodotta in 45 esemplari nel 1936-1937 per l'impiego nelle colonie africane. Sullo chassis del S15T, privo della seconda coppia di ruote folli, era installata una cabina blindata a 3 posti, realizzata con piastre da 7\u20138\u00a0mm di spessore, dotata di feritoie e di due portelli laterali per l'ingresso. Il parabrezza era formato da due sportelli blindati, muniti di feritoie, mentre la calandra era protetta da alette inclinate. Rispetto al precedente prototipo, il vano di combattimento era notevolmente accorciato e posteriormente la cabina continuava con un cassone aperto con rastrelliere per le taniche di carburante, che permetteva il trasporto di mezza squadra di fanteria (6 fanti). La cabina era dotata di una torretta monoposto semisferica, armata di mitragliatrice MAC 1931 Reibel da 7,5 mm.\nIn servizio con il Regio Esercito.\nNel 1940, dopo l'armistizio di Villa Incisa tra Regno d'Italia e Francia, quattro S15TOE dei reparti coloniali tunisini furono requisiti dal Regio Esercito e portati a Tripoli. Presso il 12\u00ba Autoraggruppamento AS (Africa Settentrionale) i TOE vennero modificati: la torretta venne aperta superiormente in modo da installare la mitragliatrice veicolare standard Breda Mod. 38 in luogo della Reibel, mentre nel cassone posteriore venne montata una potente Breda-SAFAT da 12,7. Furono reimmatricolati (targhe da RE 717B a 720B) il 10 maggio 1941.\nVennero assegnati al RECAM (Raggruppamento Esplorante del Corpo d'Armata di Manovra) ed impiegati dal Gruppo Battaglioni \"Giovani Fascisti\" durante la battaglia di Bir el Gobi.\nS15C e S15L.\nLe due versioni \"S15C\" e \"S15L\" differivano per la trazione solo posteriore 6\u00d74. Vennero impiegate, rispettivamente con telaio corto e lungo, in allestimento ambulanza leggera (\"v\u00e9hicule sanitaire l\u00e9ger\") dall'Arm\u00e9e de l'air."}
{"id": "4408696", "revid": "1573940", "url": "https://it.wikipedia.org/wiki?curid=4408696", "title": "Myotis peninsularis", "text": "Myotis peninsularis () \u00e8 un pipistrello della famiglia dei Vespertilionidi endemico della Bassa California del Sud.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 44,8 e 55\u00a0mm, la lunghezza dell'avambraccio tra 37,2 e 40,6\u00a0mm, la lunghezza della coda tra 31 e 40,8\u00a0mm e la lunghezza del piede tra 7,6 e 8,4\u00a0mm.\nAspetto.\nLe parti dorsali sono color creta, con la base dei peli che varia dal grigiastro al bruno-giallastro, mentre le parti ventrali sono pi\u00f9 chiare con la base dei peli bruno-olivastre. Le orecchie sono moderatamente lunghe. Il trago \u00e8 sottile, diritto, lungo circa la met\u00e0 del padiglione auricolare e con un piccolo lobo rotondo alla base. Le ali sono attaccate posteriormente alla base delle dita dei piedi, i quali sono grandi. La coda \u00e8 lunga ed inclusa completamente nell'ampio uropatagio. Il calcar \u00e8 ben sviluppato con un piccolo lobo all'estremit\u00e0.\nBiologia.\nComportamento.\nSi rifugia nelle grotte e in edifici abbandonati. Sono state osservate colonie fino a 5.000 femmine con i loro piccoli all'interno di una grossa caverna. \u00c8 associata ad altre specie di pipistrelli.\nAlimentazione.\nSi nutre di insetti.\nRiproduzione.\nSi accoppiano alla fine dell'estate e durante l'autunno, talvolta nella primavera successiva. Femmine gravide sono state osservate nei mesi di maggio e giugno, con le nascite che avvengono alla fine di giugno e nei primi giorni di luglio.\nDistribuzione e habitat.\nQuesta specie \u00e8 endemica della parte meridionale della Bassa California del Sud.\nVive nel matorral, foreste tropicali decidue, querceti e pinete.\nStato di conservazione.\nLa IUCN Red List, considerato l'areale limitato, la popolazione limitata a soltanto 5 localit\u00e0 e il continuo declino nell'estensione e nella qualit\u00e0 del proprio habitat, classifica \"M.peninsularis\" come specie in pericolo (EN)."}
{"id": "4408698", "revid": "339392", "url": "https://it.wikipedia.org/wiki?curid=4408698", "title": "Stadio Giglio", "text": ""}
{"id": "4408708", "revid": "671029", "url": "https://it.wikipedia.org/wiki?curid=4408708", "title": "Middlesbrough Football Club 1995-1996", "text": "Questa voce raccoglie le informazioni riguardanti il Middlesbrough Football Club nelle competizioni ufficiali della stagione 1995-1996.\nMaglie e sponsor.\nLo sponsor tecnico per la stagione 1995-1996 \u00e8 Erre\u00e0, mentre lo sponsor ufficiale \u00e8 Cellnet."}
{"id": "4408716", "revid": "36426", "url": "https://it.wikipedia.org/wiki?curid=4408716", "title": "Santa Margherita de' Cerchi", "text": ""}
{"id": "4408718", "revid": "400518", "url": "https://it.wikipedia.org/wiki?curid=4408718", "title": "Leevi Madetoja", "text": "Biografia.\nNato a Oulu, era il figlio di Antti Madetoja e Anna Hyttinen. Suo padre emigr\u00f2 negli Stati Uniti per procurarsi denaro per la famiglia, ma mor\u00ec di tubercolosi sulle rive del fiume Mississippi, senza aver mai visto suo figlio.\nMadetoja studi\u00f2 musica a Helsinki (1906\u20131910), Parigi (1910\u20131911), Vienna e Berlino (1911\u20131912). Nel 1913, spos\u00f2 la scrittrice Hilja Onerva Lehtinen (1882\u20131972), che pubblicava sotto lo pseudonimo di L. Onerva.\nLa sua musica \u00e8 stata fortemente influenzata dalla musica tradizionale della sua regione d'origine, l'Ostrobotnia. Le sue tre sinfonie si basano sull'eredit\u00e0 lasciata dal romanticismo russo e siberiano, la limpidezza gallica ed il folclore popolare.\nLa cupa \"Sinfonia n\u00ba 2\" venne scritta durante la guerra civile e potrebbe essere definita come una sinfonia di guerra. Un'altra opera scritta nello stesso anno \u00e8 l'elegante pezzo per pianoforte \"Kuoleman Puutarha\" (\"Giardino della Morte\"), dedicata a suo fratello, che per\u00ec durante la guerra.\nLe sue opere migliori sono considerate l'opera \"Gli Ostrobotniani\", la \"Terza Sinfonia\", l\"'Overture Commedia\", il balletto \"Okon Fuoko\", e le canzoni per coro maschile.\nLa sua ispirazione si prosciug\u00f2 lentamente, anche se si dice che uno spartito completo di una quarta sinfonia sia andato perduto quando la sua borsa venne rubata in una stazione ferroviaria di Parigi nel 1938.\nMentre stava componendo un concerto per violino, mor\u00ec all'et\u00e0 di 60 anni, a causa della stanchezza, dello stress e di malattie cardiache.\nNella cultura di massa.\nUn estratto del terzo e quarto movimento della Sinfonia n\u00ba 3 di Madetoja si pu\u00f2 ascoltare nel film finlandese \"L'uomo senza passato\"."}
{"id": "4408719", "revid": "124548557", "url": "https://it.wikipedia.org/wiki?curid=4408719", "title": "J. B. Smoove", "text": "\u00c8 conosciuto principalmente per aver interpretato il ruolo di Kenny Westchester nella serie televisiva \"Til Death - Per tutta la vita\" e per il ruolo ricorrente di Leon Black nella serie televisiva \"Curb Your Enthusiasm\".\nBiografia.\nJ. B. Smoove nasce a Plymouth nella Carolina del Nord, ma cresce a Mount Vernon nello Stato di New York. Durante i suoi studi ha frequentato la Norfolk State University di Norfolk in Virginia.\nCarriera.\nLa carriera d'attore di Smoove inizia nel 1997, anno in cui recita in un piccolo ruolo nel film diretto da William DeVizia \"Lesser Prophets\". L'anno successivo recita nuovamente in un film, \"Tomorrow Night\" diretto da Louis C.K. e partecipa per la prima volta ad una serie televisiva, recitando nell'episodio \"L'esca\" della nona stagione di \"Law &amp; Order - I due volti della giustizia\". Da quel momento in poi inizi\u00f2 ad apparire in numerose produzioni sia cinematografiche che televisive.\nNel 2002, dopo essere apparso nei film \"Pootie Tang\" e \"Mr. Deeds\", entra a far parte del cast principale della serie televisiva \"Cedric the Entertainer Presents\" in cui recita fino al 2003 per un totale di diciassette episodi. Sempre nel 2003 inizia ad apparire in alcuni sketch del \"Saturday Night Live\", con il quale collabora fino al 2007 anche nel ruolo di sceneggiatore.\nTra il 2007 e il 2008 recita in nove episodi della terza stagione della serie televisiva \"Tutti odiano Chris\", nel ruolo ricorrente del barbiere Manny e sempre nel 2007 entra a far parte del cast di \"Curb Your Enthusiasm\" nel ruolo ricorrente di Leon Black, che interpreta fino al 2011 per un totale di sedici episodi.\nNel 2008 ottiene il ruolo per cui \u00e8 maggiormente conosciuto dal grande pubblico, ossia quello di Kenny Westchester della serie televisiva \"Til Death - Per tutta la vita\". Entrato a par parte del cast come personaggio ricorrente durante la seconda stagione, venne promosso a regular durante la terza, per poi essere nuovamente tolto dal cast principale durante la quarta. Tra il 2008 e il 2010 l'attore \u00e8 apparso nella serie per un totale di ventisei episodi.\nDal 2010 in avanti inizia il periodo pi\u00f9 prolifico della sua carriera. Recita nei film \"Notte folle a Manhattan\" (2010), \"Libera uscita\" (2011), \"La mia vita \u00e8 uno zoo\" (2011), \"Lo spaventapassere\" (2011), \"Think Like a Man\" (2012), \"Il dittatore\" (2012), \"Comic Movie\" (2013), \"Ghost Movie\" (2013) e partecipa nel ruolo di Clem alla serie televisiva di breve durata \"Bent\".\nJ. B. Smoove ha avuto anche alcune esperienze come doppiatore, si pu\u00f2 infatti sentire la sua voce in un episodio di \"Glenn Martin DDS\", de \"I Simpson\" e di \"Robot Chicken\", in quattro di \"American Dad!\" e nei film \"Hell &amp; Back\" e \"I Puffi 2\".\nDoppiatori italiani.\nNelle versioni in italiano dei suoi film \u00e8 stato doppiato da:\nDa doppiatore \u00e8 sostituito da:"}
{"id": "4408723", "revid": "599013", "url": "https://it.wikipedia.org/wiki?curid=4408723", "title": "Rofin", "text": "Della sua opera ci restano alcune \"tenzone\", una delle quali \u00e8 rivolta a una certa Domna H. Il nome serve senz'altro a nascondere la vera identit\u00e0, forse per modestia o anche per discrezione, considerata l'arditezza e la \"scabrosit\u00e0\" del tema toccato nel \"partimen\" in cui \u00e8 coinvolta. N\u00e9 Domna H. n\u00e9 Rofin sono stati identificati con certezza, ma probabilmente si tratta di una donna italiana e di uno \"joglar\".\nDomna H. propone un tipico dilemma della lirica trobadorica, dove il primo \"contendente\" inizia il \"partimen\" offrendo una doppia alternativa, mentre il secondo sceglie quella che deve difendere, lasciando al primo l'obbligo di difendere l'altra rimasta. Domna H. chiede dunque quale amante \u00e8 pi\u00f9 nobile: uno che mantiene la sua promessa per ottemperare ai desideri della dama o l'amante che non \u00e8 di parola e la prende con la forza? Qual che sia la scelta, ne risulta sempre che essa \u00e8 provocatoria, poich\u00e9 nel caso in cui Rofin scelga di difendere il violentatore, si troverebbe spiazzato a fare la parte del fellone, cosa inammissibile, almeno teoricamente, nell'ambito di un'\"alta societ\u00e0\" di mentalit\u00e0 cortese. Viceversa se scegliesse, come d'altronde fa, di prendere le parti del leale amante, si troverebbe nella condizione di lasciare la difesa del violentare nelle mani, o meglio, alle parole di Domna H. Optando dunque per l'amante irreprensibile, Domna H. \u00e8 obbligata, in base alle regole del gioco, ma con un'audacia che sorpassa la spregiudicatezza, a difendere la posizione del violentatore.\nDomna H. propone:\nTra ,le altre risposte, Rofin gli fa questa:\nDi rofin abbiamo un'altra tenso composta insieme al \"fratello\" Izarn al quale dice:"}
{"id": "4408725", "revid": "56234319", "url": "https://it.wikipedia.org/wiki?curid=4408725", "title": "Rofian", "text": ""}
{"id": "4408726", "revid": "125595685", "url": "https://it.wikipedia.org/wiki?curid=4408726", "title": "Bristol 404 e 405", "text": "La 404 e la 405 sono due modelli di autovettura prodotti dalla Bristol, complessivamente, dal 1953 al 1958. I modelli appartenevano alla categoria delle vetture sportive con finiture lussuose, e sostituirono la 403.\nStoria.\nLa 404 e la 405 erano due modelli di autovettura estremamente simili, ma che si differenziavano per molte peculiarit\u00e0. La 404 possedeva un passo estremamente corto (2.438 mm), e fu offerta dal 1953 al 1955 solo in versione coup\u00e9. La 405, invece, era dotata di un passo pi\u00f9 lungo (2.896 mm), e fu commercializzata dal 1954 al 1958 in versione berlina e cabriolet.\nLa 405 venne prodotta, appunto, in due versioni. Quella pi\u00f9 comune (265 esemplari su 308) possedeva una carrozzeria berlina quattro porte costruita su un telaio standard che derivava da quello dei modelli Bristol precedenti. La versione cabriolet (che era conosciuta come \"405 Drophead\" o \"405D\"), invece venne prodotta in 43 esemplari con un corpo vettura realizzato dalla Abbott.\nPer i modelli erano disponibili due motori, entrambi a sei cilindri in linea e a valvole in testa. Differivano per la cilindrata che era, rispettivamente, di 1.971 e di 2.216 cm\u00b3. Questi motori, rispetto a quelli dei modelli Bristol precedenti, avevano un rapporto di compressione maggiore (8,5:1 contro 7,5:1). Qualche esemplare di 405 aveva installato una versione potenziata del motore da 2.216 cm\u00b3, che sarebbe stato poi montato anche sulla 406.\nRispetto alla 403, la 404 e la 405 avevano in dotazione un cambio a quattro rapporti migliorato e con leva pi\u00f9 corta, che agevolava la cambiata. Solo sulla 405 era offerto, tra l'equipaggiamento standard, l'overdrive. I freni a disco, sempre per la 405, erano disponibili tra gli \"optional\". Di serie erano invece installati dei freni a tamburo.\nEsternamente, la peculiarit\u00e0 pi\u00f9 importante collegata alla 404 e alla 405 fu l'abbandono dello stile della calandra di ispirazione BMW che caratterizzava i modelli precedenti. La 404 e la 405 furono le prime vetture Bristol ad avere la ruota di scorta posizionata su uno dei due parafanghi anteriori. La 405 fu l'unico modello costruito dalla Bristol a essere a quattro porte. Inoltre, la sua linea influenz\u00f2 i modelli della casa automobilistica citata fino agli anni sessanta.\nIl motore era installato anteriormente, mentre la trazione era posteriore.\nI due modelli furono assemblati a Filton, nel Regno Unito.\nLa 405 nei media.\nUna 405 \u00e8 protagonista del film \"An Education\" di Lone Scherfig. Il modello, che nella pellicola ricopre una parte di primo piano, \u00e8 protagonista di un ruolo ambientato nel 1961 nei sobborghi di Londra."}
{"id": "4408727", "revid": "56234349", "url": "https://it.wikipedia.org/wiki?curid=4408727", "title": "Rufian", "text": ""}
{"id": "4408728", "revid": "56234385", "url": "https://it.wikipedia.org/wiki?curid=4408728", "title": "Domna H.", "text": ""}
{"id": "4408729", "revid": "126257", "url": "https://it.wikipedia.org/wiki?curid=4408729", "title": "Bristol 404", "text": ""}
{"id": "4408731", "revid": "126257", "url": "https://it.wikipedia.org/wiki?curid=4408731", "title": "Bristol 405", "text": ""}
{"id": "4408732", "revid": "126257", "url": "https://it.wikipedia.org/wiki?curid=4408732", "title": "Bristol 405D", "text": ""}
{"id": "4408733", "revid": "126257", "url": "https://it.wikipedia.org/wiki?curid=4408733", "title": "Bristol 405 Drophead", "text": ""}
{"id": "4408738", "revid": "1573940", "url": "https://it.wikipedia.org/wiki?curid=4408738", "title": "Myotis planiceps", "text": "Myotis planiceps () \u00e8 un pipistrello della famiglia dei Vespertilionidi endemico del Messico.\nDescrizione.\nDimensioni.\nPipistrello di piccole dimensioni, con la lunghezza totale tra 76 e 85\u00a0mm, la lunghezza dell'avambraccio tra 26,5 e 27,9\u00a0mm, la lunghezza della coda tra 25 e 37\u00a0mm, la lunghezza del piede tra 7 e 8\u00a0mm, la lunghezza delle orecchie tra 10 e 11\u00a0mm e un peso fino a 4\u00a0g.\nAspetto.\nLa pelliccia \u00e8 lunga e setosa. Le parti dorsali sono bruno-rossastre, mentre le parti ventrali sono giallo-brunastre. La base dei peli \u00e8 ovunque pi\u00f9 scura. Le ali sono attaccate posteriormente alla base delle dita dei piedi, i quali sono piccoli. La coda \u00e8 lunga ed inclusa completamente nell'ampio uropatagio. Il calcar \u00e8 fornito di un piccolo lobo di rinforzo. Il cranio \u00e8 notevolmente appiattito, mentre il rostro si restringe anteriormente.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 80-90\u00a0kHz e finale di 40-42\u00a0kHz\nBiologia.\nComportamento.\nSi rifugia nei crepacci.\nAlimentazione.\nSi nutre di insetti.\nRiproduzione.\nNel mese di giugno sono stati osservati maschi attivi sessualmente e femmine che allattavano. \nDistribuzione e habitat.\nQuesta specie \u00e8 conosciuta soltanto negli stati messicani nord-orientali di Coahuila, Nuevo Le\u00f3n e Zacatecas.\nVive nelle foreste montane.\nStato di conservazione.\nLa IUCN Red List, considerato che sono stati censiti soltanto 250 individui adulti all'interno di un areale limitato, classifica \"M.planiceps\" come specie in pericolo (EN)."}
{"id": "4408741", "revid": "2730", "url": "https://it.wikipedia.org/wiki?curid=4408741", "title": "Reichardia", "text": "Reichardia \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome generico (\"Reichardia\") \u00e8 stato dato in onore al medico naturalista di Francoforte J.J. Reichard (1743 - 1782)\nIl nome scientifico di questo genere \u00e8 stato proposto per la prima volta dal fisico e botanico germanico Albrecht Wilhelm Roth (1757 - 1834) nella pubblicazione \"Botanische Abhandlungen und Beobachtungen\" del 1787.\nDescrizione.\nHabitus. La forma biologica \u00e8 emicriptofita scaposa (\"H scap\") oppure terofita scaposa (\"T scap\"), ossia sono piante a ciclo biologico perenne/annuale, con gemme svernanti al livello del suolo e protette dalla lettiera o dalla neve, spesso sono dotate di un asse fiorale eretto e privo di foglie.\nFusto.\nFoglie. Le foglie lungo il caule sono disposte in modo alterno e sono variabili: si possono avere foglie lobate con lamina a contorno pi\u00f9 o meno lanceolato, oppure sono lineari con diversi lobi sporgenti per lato, oppure la lamina \u00e8 decisamente pennatosetta, oppure lirata o anche continua appena sinuata oppure i margini sono dentati e terminano con un mucrone cartilagineo (sono quasi spinose). Pu\u00f2 essere presente una rosetta basale e alcune lacinie laterali. Le foglie cauline sono poche e spaziate; in genere sono progressivamente ridotte. In alcune specie le foglie hanno una consistenza pi\u00f9 carnosa.\nInfiorescenza. Le infiorescenze sono composte da capolini isolati con peduncoli che si espandono verso l'alto. I capolini sono formati da un involucro a forma piriforme alla base e cilindrico in alto composto da brattee (o squame) disposte in modo embricato su 1 - 2 serie all'interno delle quali un ricettacolo fa da base ai fiori tutti ligulati. Il ricettacolo \u00e8 nudo, senza pagliette a protezione della base dei fiori. Le squame possono essere scariose. \nFiore. I fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti. I frutti sono degli acheni con pappo. Gli acheni sono troncati all'apice (senza becco), ristretti alla base, striati e con 4 coste; in alcune specie sono inoltre dimorfici: quelli dei fiori pi\u00f9 esterni sono di colore scuro con la superficie ricoperta da grossi bitorzoli allineati (acheni tubercolati), quelli dei fiori pi\u00f9 interni hanno un colore pi\u00f9 chiaro con superficie liscia. Il pappo \u00e8 formato da peli semplici connati alla base (facilmente si staccano tutti assieme).\nDistribuzione e habitat.\nLa distribuzione di questo genere \u00e8 Eurasiatica: Europa del Sud, Asia (Vicino Oriente fino al Subcontinente indiano), Africa mediterranea; alcune specie si trovano anche in Australia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Hyoseridinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Hyoseridinae fa parte del \"quarto\" clade della trib\u00f9; in questo clade \u00e8 in posizione \"basale\" vicina alla sottotrib\u00f9 Lactucinae. \nI caratteri pi\u00f9 distintivi per questa sottotrib\u00f9 (e quindi per i suoi generi) sono:\nIn base alle ultime ricerche di tipo filogenetico sul DNA, di alcune parti della pianta, questo genere attualmente \u00e8 descritto all'interno della sottotrib\u00f9 Hyoseridinae e risulta formare un \u201cgruppo fratello\u201d con i generi \"Sonchus\" e \"Launeae\" (questi due ultimi generi rappresentano il \"core\" della sottotrib\u00f9). Tradizionalmente, in precedenza, questo genere era descritto all'interno della sottotrib\u00f9 \"Sonchinae\" (nuova sottotrib\u00f9 definita dal botanico Bremer nel 1997, alcuni generi della quale attualmente sono confluiti in Hyoseridinae).\nUn recente studio sempre di analisi di tipo filogenetico sul DNA dei cloroplasti ha permesso di stabilire le relazioni interne tra alcune delle specie di questo genere. Il genere risulta diviso in due cladi principali: \"Reichardia intermedia\" e \"Reichardia picroides\" da un lato e \"Reichardia tingitana\", \"Reichardia gaditana\", \"Reichardia ligulata\" e \"Reichardia crystallina\" dall'altro. \u00c8 stato stimato inoltre che il tempo di divergenza dal genere vicino \"Launeae\" \u00e8 di circa 28 milioni di anni (pi\u00f9 o meno a met\u00e0 Oligocene).\nI caratteri distintivi per le specie di questo genere sono:\nIl numero cromosomico delle specie di questo genere varia: 2n = 14, 16 e 18.\nSpecie spontanee italiane.\nIn Italia sono presenti le seguenti specie di questo genere:\nLe specie seguenti fanno parte del \"Complesso di \"R. picroides\"\" caratterizzato da piante perenni, dalle ligule esterne con una banda rosata, dalle foglie profondamente lobate o incise, dalle foglie verdi o glauche, dalle brattee involucrali con un margine scarioso di 0,1 - 0,5 mm e dagli acheni dimorfi (solamente gli esterni sono tubercolati).\nSandro Pignatti nella pubblicazione \"Flora d'Italia\", all'interno del \"Complesso di \"R. picroides\"\", elenca anche la specie Reichardia crassifolia , che altre checklist considerano un sinonimo di \"R. picroides\". Questa pianta \u00e8 caratterizzata da un portamento suffruticoso (legnosa alla base) con foglie a consistenza carnosa, colorazione glauca e un mucrone cartilagineo all'apice dei dentelli delle foglie. L'altezza varia da 1 a 3 dm; il ciclo biologico \u00e8 perenne; la forma biologica \u00e8 camefita suffruticosa (\"Ch suffr\"); il tipo corologico \u00e8 \"Centro-Mediterraneo\"; l'habitat tipico sono le rupi marittime e le scogliere dei litorali; la distribuzione sul territorio italiano \u00e8 relativa alla Sicilia e Lampedusa fino ad una altitudine di 10 - 100 .\nSpecie della zona alpina.\nDelle 4 specie spontanee della flora italiana solo una vive sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine..\nSpecie Euro-Mediterranee.\nIn Europa e nell'areale del Mediterraneo sono presenti le seguenti specie (a parte quelle della flora spontanea italiana):\nElenco completo delle specie del genere.\nIl genere comprende le 10 seguenti specie:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nGeneri simili.\nUn genere simile a quello di questa voce \u00e8 \"Hieracium\" , ma \"Reichardia\" si distingue per gli acheni striati e bitorzoluti e per il pappo formato da setole connate alla base (in genere si staccano tutte assieme). \nAltri generi simili a \"Reichardia\" sono:"}
{"id": "4408746", "revid": "15756", "url": "https://it.wikipedia.org/wiki?curid=4408746", "title": "Visconte Dillon", "text": "Visconte Dillon, di Costello-Gallen nella contea di Mayo, \u00e8 un titolo fra i Par\u00eca d'Irlanda. Fu creato nel 1622 per Theobald Dillon, Lord President of Connaught. I Dillon erano una famiglia di proprietari terrieri Hiberno-Normanna dal XIII secolo in una parte della Contea di Westmeath chiamata 'Dillon's Country'. Il suo bisnipote, il settimo Visconte, fu un sostenitore del cattolico Re Giacomo II d'Inghilterra e fu bandito dopo la gloriosa rivoluzione. Fond\u00f2 il 'Dillon Regiment' della Brigata irlandese nell'esercito francese, che era sostenuto dalle oche selvatiche e raggiunse il successo a Fontenoy nel 1745.\nTuttavia, suo figlio, l'ottavo Visconte, riusc\u00ec ad ottenere una revoca della messa al bando nel 1694 e successivamente serv\u00ec come Lord Luogotenente della Contea di Roscommon. A suo nipote, il decimo Visconte, fu dato il titolo francese di \"Conte Dillon\" nel 1711 e fu anche creato \"Conte di Dillon\" da Giacomo Francesco Edoardo Stuart, il pretendente giacobita al trono. Suo fratello minore, l'undicesimo Visconte, fu un Colonnello nell'esercito francese, ma il Dillon Regiment fu sciolto nel 1793 a causa dei tumulti della rivoluzione francese.\nSuo figlio, il dodicesimo Visconte, rappresent\u00f2 in particolare Westbury in Parlamento e si conform\u00f2 all'Anglicanesimo nel 1767. Suo figlio, il tredicesimo Visconte, fu deputato per Harwich e la Contea di Mayo. Il suo bisnipote, il diciannovesimo Visconte, fu Brigadiere nell'esercito. Attualmente la viscontea \u00e8 detenuta dal bisnipote di quest'ultimo, il ventiduesimo Visconte, che \u00e8 succeduto a suo padre nel 1982.\nVisconti Dillon (1622).\nL'erede presuntivo \u00e8 lo zio dell'attuale detentore, Richard Arthur Louis Dillon (n. 1948)\nIl legittimo erede dell'erede presunto \u00e8 suo figlio Thomas Arthur Lee Dillon (n. 1983)\nIn Francia.\nEssendo di origine straniera, i Dilloni necessitavano di essere \"\"reconnus nobles en France\" come \"noblesse d'origine etrangere\" e \"maintenus nobles\"\". Furono \"maintenus nobles\" nel 1759.\nInoltre, furono riconosciuti come \"extraction chevaleresque\" (nobilt\u00e0 molto antica), essere stati nobile dal 1347, e quindi autorizzati agli dai Re di Francia nel 1750, 1769, 1770, 1775, 1777, 1785 e 1788."}
{"id": "4408747", "revid": "125882592", "url": "https://it.wikipedia.org/wiki?curid=4408747", "title": "Franco Cassano (sociologo)", "text": "Professore ordinario di Sociologia e Sociologia dei Processi culturali e comunicativi all'Universit\u00e0 degli Studi di Bari Aldo Moro, all'attivit\u00e0 accademica affianca quella di saggista ed editorialista. Tra le sue opere pi\u00f9 note \"Il pensiero meridiano\" (1996) e \"L'umilt\u00e0 del male\" (2011). Alle elezioni politiche del 2013 viene eletto deputato della XVII legislatura della Repubblica Italiana nella circoscrizione XXI Puglia per il Partito Democratico.\nBiografia.\nFrequenta il Liceo classico Q. Orazio Flacco di Bari.\nInizia la carriera universitaria nel 1970 come professore incaricato all'Universit\u00e0 di\nMessina. Dal 1971 \u00e8 assistente ordinario di Filosofia del diritto all'Universit\u00e0 di Bari dove, nel 1980, diventa professore ordinario di Sociologia della conoscenza. Dal 1991 al 1993 ha diretto la Rassegna Italiana di Sociologia.\nParte integrante del gruppo di giovani studiosi riuniti intorno alla sezione universitaria del PCI e alle case editrici Laterza e De Donato che negli anni '70 si impegnarono a Bari in una proposta di riforma in senso democratico e partecipativo delle forme di organizzazione politica ispirate al marxismo, negli anni '80 Cassano intraprende una critica della modernit\u00e0 fondata sulla decostruzione dei suoi integralismi: l'etnocentrismo, il culto del progresso, la velocit\u00e0, il primato del mercato.\nNel 1996, la sua opera pi\u00f9 nota \"Il pensiero meridiano\" (tradotto in francese, inglese, tedesco e giapponese) rinnova il dibattito sulla questione meridionale, rivendicando per il Sud il ruolo di \"soggetto di pensiero\" ovvero il diritto dei Sud del mondo ad emanciparsi da valutazioni precostituite che li confinano nella cornice dell'arretratezza, per promuovere una visione autonoma che, lungi dall'indulgere all'autoassoluzione, sappia identificare i contributi originali che la prospettiva meridionale pu\u00f2 apportare ad una ridefinizione dei modelli economici e politici dominanti. A cominciare da un riequilibrio del processo di integrazione europea che sappia contemplare il contributo portato in dote dai popoli affacciati sul Mediterraneo. Il mar Mediterraneo, infatti, \"mare tra le terre\" e mai confine invalicabile, per Cassano rappresenta un valido modello storico di rapporto con l'Altro, segnato da misura, contaminazione e rispetto delle differenze.\nNel 2011 grande dibattito ha suscitato la tesi contenuta ne \"L'umilt\u00e0 del male\", nel quale l'autore proponendo una rilettura innovativa della Leggenda de Il grande inquisitore esorta la sinistra ad abbandonare l'\"aristocratismo etico\" in cui si sarebbe rifugiata negli ultimi anni.\nMalato da tempo, \u00e8 morto nel febbraio 2021 all'et\u00e0 di 77 anni.\nPolitica.\nNel 2003 fonda e presiede nel primo anno d'attivit\u00e0 l'associazione barese di cittadinanza\nattiva Citt\u00e0 Plurale. L'attivit\u00e0 associativa e i saggi contenuti in \"Homo Civicus\" sulla\nriscoperta della cittadinanza attiva e dell'importanza dei beni comuni, da molti osservatori sono ritenuti elementi fondativi della cosiddetta \"primavera pugliese\", stagione di affermazioni elettorali del centrosinistra in Puglia che ha in Michele Emiliano e Nichi Vendola gli esponenti pi\u00f9 noti.\nNel 2013 \u00e8 eletto alla Camera dei deputati in quanto capolista per la circoscrizione Puglia nelle file del Partito Democratico per le Elezioni politiche italiane del 2013."}
{"id": "4408757", "revid": "56235180", "url": "https://it.wikipedia.org/wiki?curid=4408757", "title": "Giampiero Bognetti", "text": ""}
{"id": "4408758", "revid": "290351", "url": "https://it.wikipedia.org/wiki?curid=4408758", "title": "J.B. Smoove", "text": ""}
{"id": "4408761", "revid": "1573940", "url": "https://it.wikipedia.org/wiki?curid=4408761", "title": "Myotis ruber", "text": "Myotis ruber () \u00e8 un pipistrello della famiglia dei Vespertilionidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 48 e 50,6\u00a0mm, la lunghezza dell'avambraccio tra 39 e 40,8\u00a0mm, la lunghezza della coda tra 38 e 46,6\u00a0mm, la lunghezza del piede tra 7,8 e 9\u00a0mm e la lunghezza delle orecchie tra 13,6 e 15\u00a0mm.\nAspetto.\nLa pelliccia \u00e8 corta e setosa. Le parti dorsali sono fulvo-ocra, pi\u00f9 scure sul muso e sul mento, mentre le parti ventrali sono giallo-brunastre, con la base dei peli marrone scuro. Le orecchie sono lunghe e ben separate tra loro. Le ali sono attaccate posteriormente alla base delle dita dei piedi, i quali sono grandi. La coda \u00e8 lunga ed inclusa completamente nell'ampio uropatagio. Il calcar \u00e8 lungo e provvisto di un piccolo lobo all'estremit\u00e0.\nBiologia.\nComportamento.\nSi rifugia solitariamente nelle cavit\u00e0 degli alberi, fessure nelle rocce e in costruzioni umane. In Uruguay \u00e8 stato osservato insieme ad individui di pipistrelli dalla coda libera messicani e \"Histiotus montanus\".\nAlimentazione.\nSi nutre di insetti catturati in volo, in particolare di ditteri e coleotteri.\nRiproduzione.\nMaschi sessualmente attivi sono stati catturati nei mesi di dicembre in Argentina e febbraio in Brasile. Una femmina in allattamento \u00e8 stata catturata in Argentina nel mese di novembre.\nDistribuzione e habitat.\nQuesta specie \u00e8 diffusa negli stati brasiliani orientali di Bahia e Pernambuco e in quelli sud-orientali di Esp\u00edrito Santo, Rio de Janeiro, Minas Gerais, San Paolo, Paran\u00e1, Santa Catarina e Rio Grande do Sul, Paraguay sud-orientale, Argentina nord-orientale e in una localit\u00e0 dell'Uruguay.\nVive nelle foreste primarie, margini forestali e in alcune foreste urbane.\nStato di conservazione.\nLa IUCN Red List, considerato che questa specie, sebbene abbia un vasto areale, \u00e8 dipendente da un habitat altamente fragile e in declino significativo a causa del popolamento umano e della conversione ambientale, classifica \"M.ruber\" come specie prossima alla minaccia (NT)."}
{"id": "4408763", "revid": "2184720", "url": "https://it.wikipedia.org/wiki?curid=4408763", "title": "Catacombe ebraiche di Venosa", "text": "Le catacombe ebraiche di Venosa sono un complesso archeologico che documenta la presenza di una fiorente comunit\u00e0 ebraica locale tra la tarda antichit\u00e0 e alto Medioevo. La loro datazione, su base epigrafica, permette di collocarle in uso tra il III e il VII secolo.\nDescrizione.\nSi presentano come una serie di corridoi scavati sulla collina della Maddalena, in una zona periferica di Venosa, lungo i quali sono collocate le sepolture, adorne di iconografie ed epigrafie ebraiche.\nFurono scoperte nel 1853 e divennero oggetto di studio sistematico solo a partire dal 1974, grazie anche all'opera di Cesare Colafemmina.\nIn totale, hanno restituito una settantina di epigrafi, con epitaffi in latino, greco ellenistico ed ebraico, una delle quali datata esattamente al 521 d.C.\nComunit\u00e0 ebraica di Venosa.\nCostituiscono un'importante testimonianza archeologica dal momento che, secondo l'ebraista Giancarlo Lacerenza, forniscono il \"miglior spaccato della societ\u00e0 ebraica meridionale\" di quei secoli e documentano il livello di integrazione e di partecipazione della comunit\u00e0 ebraica nella vita pubblica locale. Il grado di integrazione \u00e8 testimoniato anche dalla \"contaminazione\" con l'onomastica della societ\u00e0 non ebraica e dal livello sociale relativamente elevato occupato da alcune famiglie ebraiche di Venosa.\nAccanto a tali catacombe, vi \u00e8 un'altra struttura che ospita quelle cristiane, una prossimit\u00e0 che fornisce una testimonianza tangibile del clima di convivenza pacifica e tollerante tra ebrei e cristiani.\nQuesto sepolcreto tardo antico pu\u00f2 essere messo in rapporto a un'altra necropoli ebraica venosina di IX secolo: in quest'ultimo caso, si nota la frattura consumatasi in questi secoli, testimoniata anche dalla quasi totale sparizione del latino e del greco in favore dell'ebraico."}
{"id": "4408770", "revid": "124759412", "url": "https://it.wikipedia.org/wiki?curid=4408770", "title": "X (azienda)", "text": "X \u00e8 una struttura semi-segreta gestita da Alphabet, che si occupa di sviluppare importanti innovazioni tecnologiche. Fondata nel 2010 da Google Inc., era nota coi nomi Google X Lab e Google X. Si trova a Mountain View, poco pi\u00f9 a nord della sede principale dell'azienda.\nIl lavoro in laboratorio \u00e8 supervisionato da Sergey Brin, uno dei co-fondatori di Google, mentre il ricercatore e imprenditore Astro Teller dirige le attivit\u00e0.\nTeller ha dichiarato che aspirano a migliorare la tecnologia di un fattore 10, e a sviluppare \"soluzioni che sanno di fantascienza\".\nIl laboratorio nasce nel 2010 con lo sviluppo di un'automobile a guida automatica. Il 10 agosto 2015 Google ha annunciato il progetto di far passare il controllo degli X Labs da Google Inc. ad Alphabet, in base ad una ristrutturazione aziendale.\nSecondo il New York Times, si tratta di un \"fantomatico\" laboratorio di ricerca avanzata, dove vengono studiati progetti futuristici, tra cui lenti a contatto che monitorano gli occhi e sistemi di intelligenza artificiale neuronale per il riconoscimento visivo e la computer vision.\nProgetti.\nI progetti di Google X sono spesso chiamati \"moonshots\". Non tutti i \"moonshots\" fanno parte di Google X, vi sono altri progetti, come Calico o il progetto di robotica di Google, che sono considerati \"moonshot\" ma non fanno parte di Google X.\nA met\u00e0 del 2014, Google ha dichiarato che vi sono otto progetti in sviluppo al Google X. I progetti resi pubblici includono:\nAutomobile a pilota automatico.\nGoogle sta progettando la Google driverless car, un'automobile controllata totalmente da un computer. Il progetto \u00e8 guidato dall'ingegnere Sebastian Thrun, direttore dello Stanford Artificial Intelligence Laboratory e co-inventore di Google Street View. Il gruppo di Thrun ha sviluppato a Stanford il veicolo Stanley, vincitore del DARPA Gran Challenge del 2005, e il relativo premio di 2 milioni di dollari del Dipartimento della Difesa degli Stati Uniti.\nAl progetto lavorano 15 ingegneri, tra cui Chris Urmson, Mike Montemerlo e Anthony Levandowski.\nLo stato nordamericano del Nevada ha passato una legge nel giugno del 2011 riguardo agli esperimenti di auto senza pilota. La licenza \u00e8 stata rilasciata per una Toyota Prius modificata con la tecnologia sperimentale di Google.\nAd agosto 2012 la squadra ha annunciato che l'automobile ha percorso 300.000 miglia senza alcun incidente.\nProject Wing.\nProject Wing (\"Progetto Ala\") \u00e8 un progetto che punta a fornire spedizioni rapide in citt\u00e0 utilizzando veicoli volanti, simili al progetto Amazon Prime Air. Quando il progetto \u00e8 stato svelato il 28 agosto 2014, esso era stato gi\u00e0 sviluppato segretamente nei laboratori Google per circa due anni, con test effettuati in Australia. I droni decollano verticalmente, poi ruotano in una posizione orizzontale per il volo. Alla fine del trasporto, vi \u00e8 un piccolo circuito elettronico che rileva se il pacco ha toccato terra, lo rilascia e poi viene riposizionato nel corpo del veicolo. Il lancio del carico o l'atterraggio si sono rilevati metodi non realizzabili perch\u00e9 avrebbero potuto compromettere la sicurezza degli utenti.\nProject Glass.\nProject Glass \u00e8 un programma di ricerca di Google per sviluppare occhiali dotati di realt\u00e0 aumentata.\nL'obiettivo di Project Glass \u00e8 quello di fornire le informazioni attualmente disponibili sugli smartphone senza l'utilizzo delle mani, e consentire l'interazione con Internet attraverso comandi vocali.\nAltri progetti.\nVi sono anche dei progetti che Google X ha considerato ma respinto, compreso un elevatore spaziale, considerato attualmente irrealizzabile, un hoverboard, troppo costoso in confronto ai benefici sociali, un jetpack utilizzabile da chiunque, considerato essere troppo rumoroso e poco efficiente dal punto di vista energetico, e il teletrasporto, che viola le leggi della fisica."}
{"id": "4408772", "revid": "438678", "url": "https://it.wikipedia.org/wiki?curid=4408772", "title": "Canoa (disambigua)", "text": ""}
{"id": "4408773", "revid": "287204", "url": "https://it.wikipedia.org/wiki?curid=4408773", "title": "Kupa e Shqip\u00ebris\u00eb 1998-1999", "text": "La Coppa d'Albania 1998-1999 \u00e8 stata la 47\u00aa edizione della competizione. Il torneo \u00e8 cominciato nell'agosto 1998 ed \u00e8 terminato il 22 maggio 1999. La squadra vincitrice si qualifica per il primo turno della Coppa UEFA 1999-2000. Il ha vinto il trofeo per la nona volta.\nSedicesimi di finale.\nLe partite si sono giocate in agosto e settembre 1998. I risultati delle partite sono sconosciuti.\nOttavi di finale.\nLe partite si sono giocate nel gennaio 1999.\nQuarti di finale.\nLe partite di andata si sono giocate il ?, quelle di ritorno il ?.\nSemifinali.\nLe partite di andata si sono giocate il ?, quelle di ritorno il ?."}
{"id": "4408778", "revid": "767487", "url": "https://it.wikipedia.org/wiki?curid=4408778", "title": "Coppa Italia Dilettanti (Fase Eccellenza) 1992-1993", "text": "La fase Eccellenza della Coppa Italia Dilettanti 1992-1993 \u00e8 un trofeo di calcio cui partecipano le squadre militanti nell'Eccellenza 1992-1993. Questa \u00e8 la 12\u00aa edizione, la seconda con questo nome. La vincitrice si qualifica per la finale della Coppa Italia Dilettanti 1992-1993 contro la vincitrice della fase C.N.D..\nBreve regolamento.\nLe compagini della Eccellenza 1992-1993 e della Promozione 1992-1993 (rispettivamente 1\u00ba e 2\u00ba livello regionale, ovvero 6\u00ba e 7\u00ba nazionale) competono nelle coppe regionali.\nLe 19 vincitrici accedono alla fase nazionale e, attraverso gironi triangolari e sfide dirette, due di esse approdano in finale."}
{"id": "4408782", "revid": "298229", "url": "https://it.wikipedia.org/wiki?curid=4408782", "title": "Nazionale di calcio del Sahara Occidentale", "text": ""}
{"id": "4408783", "revid": "267975", "url": "https://it.wikipedia.org/wiki?curid=4408783", "title": "Attilio Amalteo", "text": "Biografia.\nNacque da Marietta Melchiori Tomasi e da Girolamo Amalteo, medico e professore dell'universit\u00e0 di Padova. Gli Amalteo erano un'illustre famiglia locale che aveva dato importanti personalit\u00e0 in ambito culturale.\nAnche Attilio studi\u00f2 all'ateneo patavino e vi consegu\u00ec la laurea in diritto civile e canonico. Entr\u00f2 poi nel clero secolare e concluse gli studi di teologia al Collegio Romano. L'Amalteo era stato infatti chiamato a Roma prima del 1573 dallo zio Giambattista, funzionario della curia, il quale gli aveva procurato l'incarico di segretario del cardinale Tolomeo Gallio. Nel 1583 venne nominato segretario della Cifra da papa Gregorio XIII, mentre l'anno successivo diveniva referendario delle Due Segnature e quindi prosegretario di Stato.\nNell'aprile 1592 part\u00ec alla volta della Transilvania quale nunzio straordinario: qui papa Clemente VIII intendeva porre un freno al dilagare dell'eresia, spronato dall'iniziativa del principe Sigismondo B\u00e1thory. Il 27 giugno giunse a Gyulafeh\u00e9rv\u00e1r e illustr\u00f2 a Sigismondo i propositi del pontefice: che fossero richiamati in Transilvania i gesuiti, non avvenissero alleanze con i Turchi e che lo stesso principe sposasse una cattolica. Sigismondo diede garanzia della sua buona volont\u00e0, ma invit\u00f2 il nunzio a lasciare la Transilvania per non fomentare le reazioni degli eretici.\nL'Amalteo si spost\u00f2 quindi nel regno di Polonia, dove consegn\u00f2 un breve pontificio a re Sigismondo III Vasa, per poi tornare a Roma.\nNel 1596, scoppiata la Lunga Guerra, fu inviato presso l'imperatore Rodolfo II in qualit\u00e0 di supremo commissario pontificio alla guerra. L'anno successivo - forse - era a Parigi per mediare tra Enrico IV di Francia e Carlo Emanuele I di Savoia, in conflitto per il marchesato di Saluzzo.\nNel 1600 fu nominato protonotario apostolico.\nIl 14 agosto 1606 papa Paolo V lo nomin\u00f2 arcivescovo titolare di Atene; ricevette l'ordinazione episcopale a Roma il 20 agosto seguente dal cardinale Roberto Bellarmino.\nIl 1\u00ba settembre successivo fu inviato a Colonia per presiedere alla locale nunziatura apostolica. La circoscrizione comprendeva la Germania settentrionale e i Paesi Bassi e la sua popolazione era quasi completamente passata al protestantesimo, tuttavia sussistevano alcune minuscole comunit\u00e0 cattoliche di cui si ignorava la consistenza e, spesso, l'esistenza. Nel 1607, quindi, l'Amalteo affid\u00f2 ai gesuiti un'inchiesta tuttora importante fonte per capire la situazione religiosa nella Germania settentrionale dell'epoca. Dal rapporto emerse che nelle diocesi di Verden, Halberstadt, Magdeburgo, Brema e Lubecca il cattolicesimo era quasi del tutto scomparso; a Osnabr\u00fcck e Minden esso costituiva ancora una forte minoranza ma stava declinando, mentre a M\u00fcnster e Paderborn i luterani erano ancora in minoranza. In base ai risultati, l'Amalteo organizz\u00f2 un'assidua opera per il sostegno delle circoscrizioni pi\u00f9 svantaggiate, che termin\u00f2 il 26 aprile 1610 quando fu richiamato a Roma e sostituito con Antonio Albergati.\nDa questo momento fu costantemente impegnato in curia, ma non ricopr\u00ec cariche rilevanti. Dopo il 1623 fu nominato primo assistente alla cappella pontificia da papa Urbano VIII.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4408785", "revid": "648716", "url": "https://it.wikipedia.org/wiki?curid=4408785", "title": "HD 178175", "text": "HD 178175 (HR 7249) \u00e8 una stella bianco-azzurra di sequenza principale nella costellazione del Sagittario. \u00c8 una stella variabile del tipo Gamma Cassiopeiae, con magnitudine visuale che varia fra 5,34 e 5,60. Come molte variabili di questa classe \u00e8 anche una stella Be in rapida rotazione su se stessa. Ha una massa pari a e, considerando la radiazione ultravioletta che una stella cos\u00ec calda emette (), la sua luminosit\u00e0 \u00e8 .\nDista anni luce dal Sistema solare, e si muove attraverso la nostra Galassia ad una velocit\u00e0 di rispetto al Sole. La sua orbita galattica porta questa stella a una distanza fra e anni luce dal centro della Via Lattea.\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione planetaria, da parte di Venere, avvenne il 20 febbraio 1867.\nL'ultima occultazione lunare, invece, si \u00e8 verificata il 7 marzo 2013."}
{"id": "4408789", "revid": "110157", "url": "https://it.wikipedia.org/wiki?curid=4408789", "title": "Il lanciatore di giavellotto", "text": "Il lanciatore di giavellotto \u00e8 un romanzo di Paolo Volponi pubblicato da Einaudi nel 1981.\nL'azione si svolge a Fossombrone, paese marchigiano, negli anni '30, durante il fascismo.\nIl titolo.\nQuando Dam\u00ecn diventa primatista regionale del lancio col giavellotto il preside entra in classe complimentandosi con lui: \u00abPrimato regionale, forse nazionale(...)L'emulazione di Omero, l'empito classico versato nel latin sangue gentile. O acontist\u00e8s... cos\u00ec in greco \u00e8 detto il lanciatore di giavellotto. O acontist\u00e8s, che vuole dire anche lanciatore di dardi, lanciatore di sguardi, lanciatore di desideri, lanciatore di se stesso\u00bb. Anche se proviene da un personaggio negativo il nomignolo con cui il preside definisce Dam\u00ecn \u00e8 quanto mai azzeccato: non per\u00f2 in base allo sport, ma \u00e8 una definizione della situazione adolescenziale, caratterizzata da un percorso di crescita e di formazione, e dal \"lancio di se stessi\" nelle prospettive del futuro adulto.\nTemi pi\u00f9 importanti.\nIl romanzo di formazione.\n\u00abRestava a sentirlo parlare ogni volta convinto, toccato da una verit\u00e0, sia pure piccola, diversa e lontana dalla sua\u00bb\nSi tratta di un romanzo di formazione che ha come protagonista un giovane chiamato Dam\u00ecn, soprannome affibbiatogli dal nonno Damiano Possanza. Si potrebbe parlare nel caso di Dam\u00ecn di un percorso di formazione alla rovescia, o incompleto: infatti, se inizialmente il ragazzo sembra vivere in modo sereno la sua adolescenza, a partire da quando \u00e8 spettatore del tradimento della madre diventa sempre pi\u00f9 turbato e angosciato, fino al suo suicidio. Tuttavia pare che in un primo momento gli insegnamenti somministrati a Dam\u00ecn dal calzolaio Occhialini gli rendano la realt\u00e0 pi\u00f9 chiara e leniscano la sua angoscia. Infatti il calzolaio Occhialini attraverso le sue chiacchierate con i ragazzini \u00e8 orgoglioso di aver istituito una vera scuola in contrasto con quella ufficiale asservita al fascismo.\nIl fascismo secondo Volponi.\nLo sfondo storico del fascismo compare nel romanzo sia attraverso la presentazione di eventi storici da parte dell'autore, soprattutto la campagna d'Etiopia del 1936, sia attraverso i numerosi personaggi e ambienti tipici del fascismo: il gerarca fascista Marcacci, amante della madre Norma e responsabile del gruppo sportivo di atletica; il gruppo sportivo, incalzato e premiato da Marcacci in modo brutale e diseducativo: le prestazioni sportive sono premiate portando i giovani adolescenti in un postribolo; l'ambiente scolastico e i maestri ingiusti, che dimostrano di apprezzare soltanto i compiti dei ragazzi provenienti da una famiglia di alta estrazione sociale, infatti quando Dam\u00ecn acquista prestigio nel mondo dello sport e simpatia presso il gerarca i maestri cambiano la propria opinione sul suo tema in classe. Inoltre i maestri di scuola presentano gli argomenti di studio in modo semplicistico e strumentale, e assegnano la maggior parte dei compiti su temi che ne rivelano lo scopo: magnificare il fascismo e il Duce.\nLa malinconia giovanile.\nLa malinconia caratteristica del giovane Dam\u00ecn \u00e8 un complesso Edipico non risolto, che inizia a sviluppare quando vede che sua madre \"tradisce tutta la famiglia e il mondo intero\" facendo l'amore con il gerarca fascista Marcacci. Da quel momento Dam\u00ecn sviluppa un'idea totalmente colpevole e impura della madre, contrapposta alla purezza della sorella, pi\u00f9 giovane di lui. Inoltre fin dall'inizio Dam\u00ecn sente suo padre come un estraneo e in alcuni momenti immagina di ucciderlo in modo cruento.\nLo stile.\nLo stile di Paolo Volponi si presenta in questo romanzo molto evocativo e metaforico, caratteristica apprezzata soprattutto dai critici Giudici e Raboni.\nBibliografia.\n\"Il lanciatore di giavellotto,\" Paolo Volponi, Mondadori, 1981"}
{"id": "4408794", "revid": "1782831", "url": "https://it.wikipedia.org/wiki?curid=4408794", "title": "Volare - La grande storia di Domenico Modugno", "text": "Volare - La grande storia di Domenico Modugno \u00e8 una miniserie televisiva italiana di due puntate, diretta da Riccardo Milani e prodotta da Rai Fiction. La fiction racconta la storia del cantautore pugliese Domenico Modugno, interpretato da Giuseppe Fiorello. La fiction \u00e8 andata in onda il 18 e 19 febbraio 2013 su Rai 1.\nLa fiction \u00e8 stata presentata ufficialmente al pubblico dall'attore protagonista Giuseppe Fiorello, in occasione della seconda serata della 63\u00aa edizione del Festival di Sanremo, dove l'attore era ospite. Il film ha vinto il Premio Regia Televisiva 2013 come miglior fiction.\nTrama.\nPrima puntata.\nTramite una serie di flashback, l'ormai affermato cantante Domenico Modugno (Giuseppe Fiorello), racconta gli inizi della sua carriera alla platea di un suo concerto versiliese. Fin da giovane, Mimmo, come viene da tutti chiamato, ha il sogno di diventare un attore, ma nel suo paese d'origine, Polignano a Mare, non ha nessuna speranza di sbocco. Si fa allora prestare 60.000 lire da suo cugino e si trasferisce a Roma, per frequentare il centro di cinematografia e tentare la carriera d'attore. Al secondo anno conosce Franca Gandolfi (Kasia Smutniak), di cui finisce per innamorarsi, e alcuni amici che lo accompagnano anche fuori dall'accademia.\nDurante una comparsata per un film di guerra, Domenico passa per caso davanti a una saletta di proiezione, in cui Vittorio De Sica (Michele Placido) sta guardando alcune scene del suo film \"Miracolo a Milano\". Avendo sognato di incontrarlo fin da piccolo, Modugno lo aspetta all'uscita ma non fa in tempo a fermarlo ed il regista sale in macchina e si allontana. Riesce per\u00f2 a scoprire il suo indirizzo e va a bussare alla sua porta, per cercare di convincerlo a concedergli una parte in qualche suo film. De Sica lo dirige da un suo amico che potrebbe avere del lavoro per lui, ma anzich\u00e9 nel cinema, Domenico finisce a lavorare in radio. In un provino per una trasmissione radiofonica viene per\u00f2 scartato, perch\u00e9 scrive solo canzoni in dialetto meridionale. Poco tempo dopo viene contattato dalla RAI per cantare un brano in siciliano in onore delle origini meridionali di Frank Sinatra, a cui la rete ammiraglia sta dedicando una puntata.\nGrazie alla radio comincia a lavorare sempre pi\u00f9 spesso, conduce anche una trasmissione musicale che parla d'amore, accompagnato da Franca, con cui lega sempre di pi\u00f9. In alcune serate intrattiene musicalmente anche diversi membri altolocati della buona societ\u00e0, e in un'occasione conosce il principe Raimondo Lanza di Trabia. Mentre Franca diventa sempre pi\u00f9 famosa grazie al teatro, Modugno cerca nuovamente di inserirsi nel mondo della recitazione, per stare pi\u00f9 vicino a lei. Ma alla fine di uno spettacolo, mentre si trova in camerino in compagnia di una ragazza, Domenico viene scoperto da Franca che era venuta a trovarlo in segreto dietro le quinte. Franca, ferita, scappa a Messina, sua citt\u00e0 natale, ma Modugno corre a riconquistarla, fanno pace, e insieme vanno ad intrattenere il pubblico di un piccolo paesino pugliese. In questo modo Domenico ha modo di mostrare Polignano, suo paese natale, e San Pietro Vernotico, a Franca, ed insieme, sul mare, vivono un meraviglioso tramonto.\nSeconda puntata.\nUna volta tornati a Roma, Domenico e Franca decidono di andare a vivere insieme e si sposano in Campidoglio. Durante la convivenza cominciano i primi diverbi, complice lo stress per la carriera che non accenna a decollare, e dopo l'ennesima lite, Franca decide di allontanarsi. Per decantare il suo amore e riconquistare Franca, Domenico scrive \"Resta cu'mme\", che ha un discreto successo. Le cose cominciano ad andare di nuovo bene e le note di \"La donna riccia\" vengono incise nel primo 45 giri di Domenico Modugno per la RCA, con la quale ha appena firmato un contratto. Il grande successo per\u00f2 non si decide ad arrivare. Intanto, l'improvviso suicidio del principe Lanza scuote la citt\u00e0, e Domenico, interpretando il suo gesto come la disperata ricerca di una libert\u00e0 sempre cercata e mai ottenuta, trae ispirazione per la canzone Vecchio frac; suonandola a Franca, in una piazzetta di notte, viene anche apprezzato e incoraggiato dall'attrice Anna Magnani che passava casualmente in macchina nei pressi della piazza.\nSempre per caso, durante una passeggiata in centro, Modugno incontra il suo vecchio amico Franco Migliacci, disegnatore, con cui comincia a collaborare per scrivere una canzone, per partecipare come autori al Festival di Sanremo. La giusta ispirazione arriva a Migliacci a seguito di una sbornia, grazie ad un bizzarro sogno di voli fantasiosi e sensazioni di libert\u00e0. Comincia cos\u00ec a scrivere un abbozzo che fa vedere all'amico Domenico, che dopo un iniziale tentennamento, dimostra di apprezzare. Vengono cambiate alcune parole, aggiustate le strofe e creata la musica, ne esce cos\u00ec fuori un brano che parla di sogni che svaniscono e di realt\u00e0 d'amore: nasce Nel blu dipinto di blu. I due autori portano il pezzo a Sanremo, ma nessuno \u00e8 disposto a cantare la canzone perch\u00e9 considerata troppo all'avanguardia. Il manager Giuseppe Gramitto propone a Modugno di fare lui stesso da interprete, e dopo molte esitazioni, Domenico accetta portando dentro anche un giovane Johnny Dorelli, che aveva conosciuto durante un concerto in Canada. Gramitto \u00e8 cos\u00ec poco fiducioso sulla riuscita della canzone che fa una scommessa: se la canzone superer\u00e0 la selezione vincendo il Festival, lui camminer\u00e0 in giro per Sanremo in mutande. \u00c8 il 1958, e la prima serata del Festival accoglie Domenico Modugno, in camicia bianca e giacca azzurra. La canzone, considerata una sconfitta in partenza per gli addetti ai lavori, si dimostra ben presto apprezzata dal pubblico in sala, mentre i televisori di tutta Italia mostrano il suo pi\u00f9 importante esordio. La canzone passa la selezione e viene ammessa alla seconda serata, mentre vengono gi\u00e0 stampate 5.000 copie di vinile da mettere in vendita. Prima di andare al turno successivo della competizione, Franca annuncia al marito di aspettare un figlio. Felice per la notizia, Modugno partecipa sereno alla serata finale e si ritrova inaspettatamente vittorioso; mentre Domenico, Franca, Migliacci e Dorelli festeggiano attorniati dalla gente dietro le quinte, Gramitto, dovendo onorare la scommessa, se ne va in giro in mutande, ma ovviamente soddisfatto.\nA questo punto si torna al presente, e Modugno, ancora sul palco a raccontare la sua carriera ad un pubblico sempre pi\u00f9 interessato, ringrazia tutti e racconta un ultimo aneddoto : il ritorno al paese natio e il saldo del debito fatto anni prima con il cugino, al quale regala una Fiat Seicento.\nNella scena finale si vede Modugno su un taxi americano, durante un suo tour oltreoceano. Tutte le stazioni ricevute dall'autoradio mandano in onda le note di \"Nel blu dipinto di blu\", con grande incredulit\u00e0 e disappunto del tassista.\nProduzione.\nLa miniserie \u00e8 una coproduzione tra Cosmo Production S.r.l., Rai Fiction, Europroduzione S.r.l. e il sostegno di Apulia Film Commission. La post-produzione \u00e8 stata effettuata da Reset VFX S.r.l..\nLocation.\nLa miniserie \u00e8 stata girata a Roma, Polignano a Mare, Bitonto, Pilone, San Pietro Vernotico e Montalbano."}
{"id": "4408797", "revid": "767487", "url": "https://it.wikipedia.org/wiki?curid=4408797", "title": "Paperino e la miniera d'oro", "text": "Paperino e la miniera d'oro, noto anche come La miniera d'oro di Paperino (\"Donald's Gold Mine\"), \u00e8 un film del 1942 diretto da Dick Lundy. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 24 luglio 1942, distribuito dalla RKO Radio Pictures.\nTrama.\nPaperino sta scavando nella sua miniera d'oro, trovando perlopi\u00f9 delle pietre scure. Quando poi il piccone si impiglia nei vestiti di Paperino, lui cerca di liberarsi della punta metallica, che gli rimane attaccata addosso, con molte improbabili acrobazie. Alla fine ci riesce, scagliando la punta contro il soffitto della miniera e cos\u00ec facendo riempie inaspettatamente il suo carrello con un carico di oro puro. L'asinello di Paperino traina il carrello fino a un frantoio, dove scarica l'oro e senza volerlo anche Paperino. L'asinello resta in pena, osservando il papero che scampa per un pelo a tutti i settori della macchina. Alla fine il papero finisce dentro una macchina per la fabbricazione di lingotti d'oro. Vedendo il berretto di Paperino su un lingotto da 24 carati, l'asino si dispera credendo che quello sia ci\u00f2 che rimane del suo padrone. Subito dopo, per\u00f2, Paperino esce illeso dalla macchina, anche se ricoperto d'oro.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "4408804", "revid": "116396828", "url": "https://it.wikipedia.org/wiki?curid=4408804", "title": "A.V.S. Fratellanza Popolare di Peretola", "text": "L'Associazione Volontaria Soccorso - Fratellanza Popolare di Peretola, \u00e8 un'associazione di volontariato senza fini di lucro\nFondata nel 1900, fa parte dell'Associazione nazionale delle pubbliche assistenze, ed \u00e8 legata alla vita sociale del quartiere dove opera; Peretola. La sua sede \u00e8 in via di Peretola 68 a Firenze.\nStoria.\nAssistenza nel comune di Brozzi.\nNel Medioevo si hanno notizie di piccoli ospedali, organizzati all'interno delle parrocchie o in edifici collegati ad esse gestiti da compagnie religiose: come nella chiesa di Santa Maria a Novoli citata per il 1162; da Marsilio Ficino nel 1473, del 1188 \u00e8 la notizia di un nosocomio presso la chiesa di Santo Stefano in Pane di Rifredi. Nel 1253, come scrive il Carocci, venne aperto un ospedale presso il convento di Santa Croce all'Osmannoro gestito dagli eremitani con la protezione di Alessandro IV e pi\u00f9, nel 1305 la famiglia Spini allarg\u00f2 lo spedale per accogliervi pi\u00f9 pellegrini e passanti colpiti da febbre. Del 1309 \u00e8 la notizia di un ospedale gestito dalla chiesa di San Biagio a Petriolo.\nA San Donnino vi erano istituzioni benefiche come: l'oratorio di Giovanni Battista al Santuccio, la Compagnia di san Jacopo la quale aveva un piccolo nosocomio dedicato a san Jacopo e Filippo.\nA Brozzi esistevano due ospedali: uno nell'oratorio di santa Lucia del quale si ha notizia verso il XV Secolo, l'altro, pi\u00f9 importante, intitolato a san Luca fu eretto dalla famiglia Cavalcanti, esiliata da Firenze per ragioni politiche, l'ospedale pass\u00f2 ai capitani di parte guelfa. Altre notizie si hanno verso il 1641 quando ospedalingo all'ospizio fu eretto Bartolomeo fu Benedetto Fei per susseguirsi membri della famiglia Vescovini gestendolo a proprie spese pagandone l'affitto all'ufizio del Bigallo diventandone infine proprietari.\nUna delle strutture ospedaliere maggiori di Firenze Santa Maria Nuova nel 1449 prese il patronato della chiesa di Santa Maria a Peretola ma a livello assistenziale non port\u00f2 beneficio alcuno nella zona: servi solo da amministrazione dei possedimenti che l'arcispedale aveva nel circondario fiorentino.\nFrancesco Redi, nella novella \"Il gobbo di Peretola\" ironizza sull'ignoranza del popolo nell'essere ancora curato con metodi legati alla superstizione o alla stregoneria anche all'interno degli ospizi stessi.\nLa famiglia Pasquali, proprietari del Torrione e curatori della famiglia granducale medicea non riversarono sul territorio questa illustre presenza. Solo in presenza di grandi epidemie si presentavo i magistrati della sanit\u00e0 che esercitavo esclusivamente in citt\u00e0. Nell'anno 1854 durante un'epidemia di colera che travolse la Toscana alcuni medici svolsero servizio per la popolazione secondo le direttive del Granduca Leopoldo II, l'epidemia duro fino alla fine del 1856, aggravata in quel periodo dal ristagno delle acque dell'Arno dopo un'alluvione.\nUna pubblicazione diffusasi durante l'epidemia di Roma nel 1837 rileva una terapia di: s\"pirito di canfora, coverture calde, leggeri strofinazioni di spirito canforato all'estremit\u00e0. Bibite semplici e qualche pezzetto di neve.\"\nIl 23 febbraio del 1896 fu eretto, da religiosi, l'ospizio di Peretola. Il quale il 7 giugno del 1903 sospese il servizio e venne esaminato da una commissione d'inchiesta voluta dal comune di Brozzi (26 luglio 1903) per via del cattivo stato dei locali, degli ospiti e delle finanze. Giungendo con delibera comunale alla chiusura dell'opera pia per mancanza di fondi.\nAssociazionismo e la fondazione dell'S.V.S..\nAl fine dell'Ottocento la concezione d'assistenza medica cambi\u00f2 sfuggendo alle antiche compagnie religiose lasciando spazio alle nuove istituzioni laiche fondate da anarchici e socialisti. Fu in questo contesto storico che s'inserisce la fondazione della Societ\u00e0 Volontaria Soccorso di Peretola (1900).\nDalla ricchezza delle tante associazioni di natura cattolica nel territorio ramificata in una popolazione progressista e orgogliosa positivamente gi\u00e0 dal Medioevo, all'inizio del XX secolo si contavano gi\u00e0 due associazioni per il mutuo soccorso di natura repubblicana e simpatizzanti al socialismo nella zona: Societ\u00e0 Corale di Mutuo Soccorso di Peretola, Petriolo e Quaracchi e la Societ\u00e0 di Mutuo Soccorso di Peretola, Petriolo e Quaracchi. \nCol decreto prefettizio nel 1878 vengono chiuse ed arrestati i componenti, in quanto anarchici, della Sezione Internazionale di Peretola - Brozzi, nel 1898, l'11 maggio, vengono diffidate le sezioni: Associazione elettorale socialista di Peretola e del Gruppo Repubblicano di Petriolo - Brozzi.\nIn questi anni il comune di Brozzi era in difficolt\u00e0 per quanto riguarda il trasporto dei malati agli ospedali cittadini, vi era un servizio di trasporto effettuato dal Comune di Campi Bisenzio; ma i tempi per i soccorsi erano troppo lunghi. Nel 1897 il comune dispone l'acquisto di un carro lettiga da affidare ad una delle due associazioni che operavano nel territorio: una laica e l'altra clericale, che lavoravano in concorrenza. La maggior parte dei comitati popolari dell'epoca chiedevano contributi verso l'associazione laica, che il consiglio comunale decise di dotarla del carro lettiga.\nIl 24 settembre 1900 venne inaugurata la Societ\u00e0 Volontaria Soccorso di Peretola, i soci fondatori furono:\nAdesione della popolazione.\nLa prima sede della nuova societ\u00e0 fu in via di Peretola 112 (all'epoca denominata Strada Regia Pratese) al \"fabbricone\", probabilmente il vecchio 0spizio, ove veniva pagato un affitto di lire 30 all'anno.\nNotevole fu l'adesione della popolazione, le quote associative (10 centesimi per uomo e 5 centesimi per donna) avevano cadenza mensile. Il primo problema fu quello del trasporto delle persone ammalate e inferme agli ospedali cittadini, il primo carro lettiga affidato dal comune di Brozzi era ormai insufficiente al numero di richieste cos\u00ec, la societ\u00e0 elarg\u00ec azioni a fondo perduto per l'acquisto si un nuovo carro lettiga costituendo al suo interno il Comitato per il carro lettiga di San Cristofano, Peretola, Petriolo e Quaracchi. Da l\u00ec a breve venne acquistato il nuovo carro lettiga dalla ditta Trinci di Pistoia per lire 1500, che venne inaugurato il 26 novembre 1909, la concezione laica dell'associazione si scontra con la realt\u00e0 cattolica locale. In occasione della inaugurazione del nuovo carro lettiga si pone il problema se benedirlo o no. La richiesta di benedizione \u00e8 di don Martini rappresentante della societ\u00e0 cattolica, da parte della presidenza e del consiglio vi fu, per statuto, il volere d'estraniare la politica e la religione dalla societ\u00e0, quindi il carro non venne benedetto.\nAlla luce delle esperienze pratiche sul servizio d'assistenza scatur\u00ec la necessit\u00e0 di tutelare i militi addetti al servizio e soccorso, a tale proposito nel 1904 venne redatto uno statuto che, prevedendo una cassa mutua, garantiva contro eventuali infortuni durante le prestazioni volontarie.\nNel 1905 la societ\u00e0 cre\u00f2 due distaccamenti mediante squadre di militi a Brozzi e a San Donnino, mentre nel 1907 in via dei Vespucci 255 per la spesa di lire 2000 venne acquistata una casa per aprire la nuova sede della S.V.S.\nLa situazione sanitaria di Brozzi non era delle migliori: la miseria economica che affliggeva gran parte della popolazione, lo sfruttamento dei lavoratori con turni anche di dodici ore senza alcuna assistenza, intere famiglie soffrivano di tubercolosi e a queste costanti si aggiungevano periodicamente epidemie mal combattute con mezzi di allora. L'associazione all'epoca svolgeva il servizio di trasporto solo con mezzi trainati a mano, tanto che in breve tempo riusc\u00ec ad avere a disposizione tre carri lettiga e finalmente uno a cavalli, nel 1921, il 20 ottobre, fu l'anno dell'avvento a Peretola del primo automezzo.\nDurante il fascismo.\nDurante il ventennio fascista si cre\u00f2 un vuoto nell'attivit\u00e0 sociale; nel 1930 infatti quelle associazioni dedite all'assistenza pubblica prive di personalit\u00e0 giuridica vennero soppresse e i beni incamerati nella Croce Rossa Italiana, nell'ambito cittadino si salv\u00f2 quella di Peretola che dovette comunque sopportare l'intromissione del fascismo. Il 2 maggio 1938 i fascisti prendono il controllo dell'associazione con la nomina di Elio Cecchi, noto fascista di Petriolo nominato dal segretario fascista locale Ugo Ducci, \nIl 7 maggio 1938 il Cecchi sciolse le sottosezioni di Brozzi e San Donnino, l'associazione si limit\u00f2 a svolgere i soli lavori di manutenzione e del pronto soccorso. Il 24 ottobre il Cecchi relazion\u00f2 con un lungo discorso la nuova politica della S.V.S. Con gi\u00e0 sciolte la societ\u00e0 corale e la banda musicale Giuseppe Verdi di Peretola e l'insediamento dei fascisti della fratellanza popolare s'impover\u00ec la vita associativa della zona la quale si era spostata tutta quasi interamente alla casa del fascio.\nSeconda guerra mondiale.\nPer adempiere alle urgenze, i militi si spingevano oltre al coprifuoco mettendo a repentaglio la propria incolumit\u00e0. Nel 1944 vi furono i drammi maggiori: da Peretola fino a San Donnino dove le truppe tedesche in ritirata si scontrarono con gli angloamericani appostati sulla riva sud dell'Arno.\nIl 9 agosto i tedeschi minarono il campanile della chiesa di Sant'Andrea a Brozzi distruggendo gran parte della struttura ecclesiale, il 12 agosto stessa sorte per Santa Lucia alla Sala, intanto gli alleati dall'altra parte del fiume cannoneggiavano l'intera fascia dei borghi creando gravi danni alla popolazione e agli edifici. La chiesa di Peretola venne colpita da cinque cannonate, a Quaracchi fu colpita la chiesa di San Pietro e completamente distrutto il convento delle suore francescane e furono distrutte tantissime abitazioni del borgo. I tedeschi minarono il ponte alle Mosse e quello di San Donnino, la passerella all'Indiano non che i ponti del Fosso macinante e del Mugnone isolando completamente la zona dal resto della citt\u00e0. Dalla Liberazione di Firenze, l'11 agosto del 1944 si inizi\u00f2 la conta delle vittime e il soccorso dei feriti, nella riconquistata sede della S.M.S. I volontari organizzarono un ospedale e con i pochi mezzi disponibili cercano d'assicurare il trasporto dei malati e la ricerca dei medicinali.\nIl 30 agosto un gruppo di peretolini con una bandiera bianca decise di attraversare l'Arno per avvisare gli americani che l'area era gi\u00e0 sgombra dai tedeschi, il gruppo fu accolto con diffidenza e trattenuto, cos\u00ec un altro gruppo gli fece seguito e, con bandiera bianca, travers\u00f2 l'Arno per confermare la situazione.\nNel settembre del 1947 La Societ\u00e0 Volontaria di Soccorso di Peretola, che aveva assunto un ruolo importante nella lotta per la liberazione, venne insignita della medaglia garibaldina.\nDal dopoguerra alla fine del XX secolo.\nA partire dal 1945 si ricostru\u00ec il servizio della Fratellanza Popolare di Peretola con la sua sede divenuta casa del popolo ospitando altre associazioni come: Associazione Nazionale Partigiani Italiani, Democrazia Cristiana, Partito Socialista Italiano, Partito Comunista Italiano, Unione Donne Italiane. Nel 1947, a partire dall'11 marzo viene composta la commissione elettorale per la formazione del nuovo consiglio, si inaugura una nuova autoambulanza (20 giugno) e sempre nello stesso anno l'associazione riceve dal comune di Firenze un piccolo immobile in via San Biagio a Petriolo dove vengano allestiti degli studi medici.\nIl 1950 \u00e8 il 50\u00ba anniversario della fondazione, al quale partecipano con le loro ambulanze e gonfaloni le associazioni consorelle della provincia di Firenze. Nel 1955 viene acquistata una nuova autoambulanza chiamata dai militi Canarona, sempre nello stesso anno la fratellanza acquista un'ex fabbrica in via di Peretola 68, dove realizza la sua nuova e attuale sede. Con l'acquisto del terreno circostante si ebbe un facile accesso sulla via Pratese, col tempo l'associazione pot\u00e9 cos\u00ec aumentare i propri servizi ambulatoriali e di soccorso con nuovi corsi, disponendo di un grande resede adatto alla manifestazioni e spettacoli popolari. Con atto notarile del 25 ottobre del 1957 si sancisce il titolo all'associazione di Fratellanza Popolare Associazione Volontaria di Soccorso, scatenando non poche polemiche in quanto interpretata come espressione di sinistra.\nNotevole fu l'assistenza nell'area di Brozzi e Peretola durante i giorni dell'alluvione di Firenze del 4 novembre 1966, dove in alcuni punti delle Sciabbie l'acqua ristagn\u00f2 per diversi giorni. Vennero effettuati servizi di salvataggio e di emergenza medica, presso la sede venne organizzata la distribuzione generi alimentari, farmaci, reti, materassi, stufe a cherosene ed altro utile agli alluvionati.\nAttivit\u00e0.\nComprende essenzialmente servizi di pronto soccorso, ma anche collegati ad attivit\u00e0 di protezione civile e sociali.\nPer molti decenni una delegazione della Fratellanza Popolare ha reso omaggio, ogni 25 aprile, all'assassinio di Bruno Cecchi da parte dei fascisti al masso della Gonfolina. Ogni anno all'A.N.P.I. di Peretola l'associazione mette a disposizione un pulmino per partecipare ai raduni commemorativi nei luoghi significativi per la lotta alla liberazione: monte Giovi, Pian d'Albero, La Futa ed altri.\nDal 1999 la Fratellanza Popolare di Peretola Impresa Sociale dispone di un poliambulatorio medico per visite specialistiche e di base in via Caduti di Cefalonia, a Novoli, e nella sede di Peretola, presso le sedi sono attivi servizi per iniezioni e flebo.\nGruppo protezione civile.\nL'associazione fa parte del Dipartimento della protezione civile facente capo al Ministero dell'interno e gestita tra le amministrazioni regionali, provinciali e comunali. L'associazione viene chiamata dai rispettivi enti per l'adempimento sia di servizi di natura ordinaria in base alle stagioni: aiuto agli automobilisti durante gli esodi estivi e supporto alle autobotti per incendi estivi, rimozione rami con motoseghe o acqua tramite idrovore dalle sedi stradali durante i mesi piovosi e spalare la neve, spargere il sale e aiutare gli automobilisti finiti fuori strada nei mesi particolarmente freddi.\nI volontari svolgono regolarmente un servizio di supporto allo stadio A. Franchi di Firenze per le partite casalinghe della Fiorentina ed altre manifestazioni sportive annuali cittadine come: maratona, Corri la vita, oltre altre manifestazioni di qualsiasi tipo che l'ente amministrativo ne chieda supporto e servizio. Il gruppo di Protezione Civile della Fratellanza Popolare di Peretola dispone di una jeep 4x4 Land Rover Defender, una barca a remi, un gommone a motore (ormeggiato sul lago di Bilancino), una cucina da campo, una torre faro, motoseghe, idrovore e un gruppo energetico. Pu\u00f2 disporre di autoambulanze o mezzi attrezzati del comparto sanitario dell'associazione per maxi-emergenze.\nGruppo donatori di sangue.\nNel 1972 si organizza all'interno dell'associazione un gruppo di donatori di sangue affiliato all'AVIS, per favori la convenzione con il centro trasfusionale di Careggi e di Torregalli, istituzione laica, oggi l'associazione \u00e8 legata all'A.N.P.A.S.\nNel 1990 il gruppo, presso la sede, realizz\u00f2 un piccolo centro trasfusionale attrezzato su autoemoteca per prelievi, successivamente venne attrezzato un ambulatorio, dove ogni seconda domenica del mese vengono effettuati i prelievi in accordo diretto con il Nuovo Ospedale di San Giovanni di Dio.\nAi donatori che superano le quaranta donazioni, l'associazione, quale riconoscimento all'opera benemerita, conferisce una medaglia d'oro.\nSettore sanitario ed emergenza sanitaria territoriale.\nGi\u00e0 noto il servizio di trasporto malati con carri lettiga: prima condotti a mano e pi\u00f9 in la a cavalli per poi arrivare alle autoambulanze. La Fratellanza Popolare si \u00e8 sempre adoperata in questo, anche prima della sua fondazione come associazione di mutuo soccorso nel portare gli indigenti dalle proprie abitazioni e viceversa.\nNel 1985 85\u00ba anniversario della fondazione, dalla sede di Peretola inizio il suo servizio d'emergenza la S.P.A.M.U., un'ambulanza con medico a bordo 24 su 24, 7 giorni su 7, che interveniva, da prima su richiesta del cittadino alla singola chiamata, poi nel 1986 dal servizio comunale di smistamento per servizi d'emergenza - Urgenza di Via della Loggetta, fino al 1992 quale divenne Centrale Operativa 118 Firenze Soccorso, sito in lungarno Santa Rosa, adoperando il numero unico per l'emergenza sanitaria 118.\nDall'anno 2000 la centrale operativa decise l'inserimento di infermieri addestrati e formati (area critica, disaster manager) su alcune postazioni occupate dai medici per il servizio d'emergenza, una di questa fu Peretola che per qualche mese ruot\u00f2 con il servizio da parte dei medici durante giorno e degli infermieri durante la notte, fino a che questi ultimi ebbero la totalit\u00e0 di copertura del servizio, denominando l'ambulanza da S.P.A.M.U. (Servizio Pubbliche Assistenza Medico Urgente, per la centrale operativa detta Alpha) a \"India 4\" (dove \"india\" nel alfabeto fonetico NATO significa I, quindi infermieristica). L'unit\u00e0 mobile di soccorso \"India 4\" \u00e8 operativa 24 ore su 24 tutti i giorni dell'anno.\nAssociazioni derivate.\nFratellanza Popolare Valle del Mugnone.\nNel 1946 viene creata una Societ\u00e0 di trasporto ammalati di Caldine, che per\u00f2 di fatto non faceva altro se non coordinare il servizio che veniva materialmente effettuato dalla Misericordia di Firenze e dalla Fratellanza Militare.\nNel 1965 si decide di fondare una associazione autonoma, con la disponibilit\u00e0 solidale della Fratellanza Militare e della Fratellanza Popolare di Peretola, con il nome di Associazione trasporto ammalati, poi presto mutato in Fratellanza Popolare Valle del Mugnone alle Caldine.\nFratellanza Popolare di San Donnino.\nIl 24 maggio 1973 la Fratellanza Popolare di Peretola lascia il servizio locale alla squadra di San Donnino, la quale acquisisce la propria autonomia economica e direzionale. Alla sede di San Donnino venne lasciata la propriet\u00e0 dell'immobile dotata di sala da ballo costruita dai militi ed un'autoambulanza."}
{"id": "4408807", "revid": "122290254", "url": "https://it.wikipedia.org/wiki?curid=4408807", "title": "Finanziamento illecito ai partiti", "text": "La locuzione finanziamento illecito ai partiti individua un reato, contemplato da alcuni ordinamenti giuridici, che consiste in quelle forme di finanziamento ai partiti politici che violano quanto previsto dalla rispettiva legge nazionale.\nItalia.\nIn Italia il \"finanziamento illecito ai partiti\" consiste in quelle forme di finanziamento ai partiti che violano quanto previsto dalla (anche chiamata Legge Piccoli) che vieta i finanziamenti ai partiti da parte di:\nLe pene prevedono la reclusione da \"6 mesi\" a \"4 anni\" e una multa fino al triplo delle somme versate.\nProposte di modifica.\nLa dichiarazione pubblica, resa da tutti i magistrati del \"pool\" milanese che si occupava dell'inchiesta Mani pulite, fu il primo atto di denuncia di un possibile tentativo di depenalizzazione del finanziamento illecito di partiti: lo si individu\u00f2 nel decreto-legge firmato dal ministro Conso - recependo quanto approvato dalla Commissione affari costituzionali del Senato sul finanziamento dei partiti - ed approvato il 5 marzo 1993 dal governo Amato, ma di cui poi il presidente della Repubblica Scalfaro rifiut\u00f2 la firma: il testo fu ribattezzato il \"colpo di spugna\" cio\u00e8 un tentativo di fermare le inchieste in corso.\nIl 25 luglio 2013 il Pdl deposit\u00f2 alla Camera dei deputati un emendamento al disegno di legge \"del fare\" del Governo Letta. Nella norma il Popolo della Libert\u00e0 proponeva di depenalizzare il reato, cancellando i 4 anni di pena per il finanziamento illecito ai partiti e sostituendoli con una sanzione amministrativa pecuniaria pari al triplo. L'articolo 10-bis che compariva nell'emendamento, se fosse passato a Montecitorio, avrebbe rimpiazzato il terzo comma dell'articolo 7 della legge 195 del 1974 e avrebbe fatto cadere il terzo pilastro, dopo concussione e falso in bilancio, che aveva reso possibile l'inchiesta di Mani pulite. L'emendamento non fu approvato.\nUn nuovo allarme fu lanciato nel 2016 sulla ricaduta delle nuove norme che impattano sulla trasparenza dei finanziamenti ai partiti: si \u00e8 lamentato che esse facciano venire meno la bilateralit\u00e0 donante/donatario nella dichiarazione alla Presidenza della Camera, anche se \"la legge 659 del 1981, sempre in vigore, impone le \u201cdichiarazioni congiunte\u201d da inviare a Montecitorio\"."}
{"id": "4408810", "revid": "641838", "url": "https://it.wikipedia.org/wiki?curid=4408810", "title": "Calciatori dell'Associazione Calcio Milan", "text": "Qui di seguito sono riportati i calciatori dell'Associazione Calcio Milan, societ\u00e0 calcistica italiana per azioni con sede a Milano.\nHall of Fame.\nDi seguito l'elenco dei 54 calciatori inseriti nella \"Hall of Fame\" sul sito ufficiale del Milan. Tra parentesi viene indicato il periodo di militanza in prima squadra, i giocatori contrassegnati con un asterisco (*) hanno fatto parte anche delle giovanili del club.\nRecord.\nClassifica assoluta presenze e reti in partite ufficiali.\nDi seguito l'elenco dei primatisti di presenze e di gol con la maglia del Milan. I giocatori in grassetto e contrassegnati con un asterisco (*) sono ancora in attivit\u00e0 nel Milan.\n\"Dati aggiornati al 9 gennaio 2022.\"\nPresenze per competizione.\nDi seguito l'elenco dei primatisti di presenze con la maglia del Milan nelle varie competizioni nazionali e internazionali. I giocatori in grassetto e contrassegnati con un asterisco (*) sono ancora in attivit\u00e0 nel Milan.\nReti per competizione.\nDi seguito l'elenco dei primatisti di reti con la maglia del Milan nelle varie competizioni nazionali e internazionali.\nTitoli di capocannoniere.\nIl Milan detiene il record come numero di titoli di capocannoniere conquistati da un proprio giocatore nel campionato di Serie A a girone unico: 17 titoli. A questi se ne aggiungono 8 conquistati in Coppa Italia, 4 in Coppa dei Campioni/UEFA Champions League, uno in Coppa delle Coppe e un altro titolo nel campionato di Serie B, per un totale di 31 titoli di capocannoniere. Gunnar Nordahl detiene il record come maggior numero di titoli conquistati (5) e il record come capocannoniere per 3 stagioni consecutive (record ottenuto nei campionati di Serie A con oltre 16 squadre).\nCalciatori premiati.\nNella presente sezione vengono solo citati i calciatori vincitori di riconoscimenti calcistici durante la loro militanza nel Milan.\nRiconoscimenti.\nInserimenti in liste stagionali ed annuali.\nSono qui riportati i nominativi dei calciatori militanti nel Milan consegnati da riconoscimenti conferiti da organizzazioni sportive internazionali:\nInserimenti in liste secolari o storiche.\nSono qui riportati i nominativi dei calciatori che militarono nel Milan e sono stati indotti in liste di carattere storico (principalmente a livello secolare) redatte da organizzazioni sportive internazionali:\nFIFA e Mondiali di calcio.\nNelle squadre storiche vengono riportati solo i giocatori che hanno disputato uno o pi\u00f9 Mondiali di calcio con la propria nazionale durante il periodo di militanza nel Milan.\nInserimenti in Hall of Fame.\nNel 2000 la Federazione Italiana Giuoco Calcio e la Fondazione Museo del Calcio di Coverciano istituirono per la prima volta una \"Hall of Fame\" con l'obiettivo di riconoscere la vita e la carriera di diverse personalit\u00e0 del calcio in Italia. In quell'anno furono riconosciuti tredici personalit\u00e0 in sei categorie diverse, tra le quali quattro calciatori. Tale iniziativa fu riadottata da entrambe le istituzioni dieci anni dopo con la presentazione della Hall of Fame del calcio italiano a Firenze.\nNel 1998, durante la consegna del \"FIFA World Player of the Year\" 1997, la FIFA e l\"'International Football Hall of Champions\" (IFHOC), un'organizzazione non a scopo di lucro inglese, presentarono l\"International Hall of Champions\", in cui furono inseriti un totale di 21 calciatori.\nOnorificenze.\nDi seguito le onorificenze ricevute dai giocatori del Milan nel corso del loro periodo di militanza in rossonero."}
{"id": "4408811", "revid": "56236548", "url": "https://it.wikipedia.org/wiki?curid=4408811", "title": "Finanziamenti illeciti ai partiti", "text": ""}
{"id": "4408814", "revid": "1452073", "url": "https://it.wikipedia.org/wiki?curid=4408814", "title": "Semialdeide succinica", "text": "La semialdeide succinica \u00e8 una molecola che deriva dalla deaminazione ossidativa dell'acido \u03b3-amminobutirrico (GABA) ad opera dell'enzima GABA transaminasi (GABA-T). In vivo la SSA viene ossidata ad acido succinico, metabolita intermedio del ciclo di Krebs. Il composto \u00e8 solubile in acqua, etanolo, benzene e dietiletere."}
{"id": "4408815", "revid": "709406", "url": "https://it.wikipedia.org/wiki?curid=4408815", "title": "Succinato semialdeide", "text": ""}
{"id": "4408816", "revid": "56236723", "url": "https://it.wikipedia.org/wiki?curid=4408816", "title": "Pellicce", "text": ""}
{"id": "4408817", "revid": "633110", "url": "https://it.wikipedia.org/wiki?curid=4408817", "title": "Hayate (cacciatorpediniere)", "text": "Lo , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, nona e ultima unit\u00e0 della classe Kamikaze. Fu varato nel marzo 1925 dal cantiere navale della Ishikawajima a Tokyo. Fu affondato l'11 dicembre 1941 dal fuoco di batterie costiere statunitensi all'inizio della battaglia dell'Isola di Wake e divenne cos\u00ec la prima nave di superficie giapponese a essere perduta nel corso del conflitto.\nCaratteristiche.\nLo \"Hayate\" presentava una lunghezza fuori tutto di 102,56 metri, una larghezza massima di 9,14 metri e un pescaggio di 3,05 metri; il dislocamento era di tonnellate, la stazza a pieno carico raggiungeva le tonnellate. L'impianto propulsore era composto da quattro caldaie Kampon, due turbine a ingranaggi a vapore Parsons, due alberi motore dotati di elica: sviluppava una potenza di \u00a0shp e consentiva una velocit\u00e0 massima di 37,2 nodi. La scorta di carburante era di 420 tonnellate di olio combustibile, che garantiva un'autonomia massima di miglia alla velocit\u00e0 di 14 nodi (circa chilometri a 26,6\u00a0km/h). L'armamento, distribuito lungo l'asse longitudinale dello scafo, era composto da quattro cannoni Type 3 da 120\u00a0mm lunghi 45 calibri (L/45), piazzati su piedistalli e con propria scudatura, e da tre impianti binati di tubi lanciasiluri Type 6 da 533\u00a0mm a brandeggio elettrico. Erano poi disponibili due mitragliatrici leggere Lewis da 7,7\u00a0mm, 20 mine, un apparato di sminamento e, a differenza degli altri esemplari, anche due lanciatori di bombe di profondit\u00e0 Type 81 ai lati della poppa. L'equipaggio contava 148 uomini.\nNel 1939 lo \"Hayate\" sub\u00ec l'unica modifica prima della guerra: imbarc\u00f2 a poppa altri due apparati Type 81 (uno per lato) assieme a diciotto ordigni.\nServizio operativo.\nIl cacciatorpediniere \"Hayate\" fu ordinato nell'anno fiscale edito dal governo giapponese nel 1923, inizialmente indicato come \"cacciatorpediniere Numero 13\" (in lingua giapponese \"13-G\u014d kuchikukan\"). La sua chiglia fu impostata nel cantiere navale della Ishikawajima, a Tokyo, gi\u00e0 l'11 novembre 1922 e il varo avvenne il 23 marzo 1925; fu completato il 21 novembre dello stesso anno e il 1\u00ba agosto 1928 assunse il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri.\nTra il 1940 e il 1941 lo \"Hayate\", allora al comando del capitano di corvetta Monoru Takatsuka, fu assegnato alla 29\u00aa Divisione cacciatorpediniere con i gemelli \"Oite\" (nave ammiraglia), \"Asanagi\" e \"Yunagi\"; la divisione dipendeva dalla 6\u00aa Squadriglia del contrammiraglio Sadamichi Kajioka, che a sua volta era agli ordini della 4\u00aa Flotta (Dai-yon Kantai) del viceammiraglio Shigeyoshi Inoue.\nOperativo alla grande baseo aeronavale di Truk dal novembre 1941, il 21 del mese, nell'imminenza dello scoppio della guerra nel teatro del Pacifico, lo \"Hayate\" ebbe ordini che lo destinarono alla squadra navale giapponese incaricata di catturare l'Isola di Wake, piccolo possedimento statunitense nel Pacifico centrale. Il 29 novembre lo \"Hayate\" segu\u00ec la divisione d'appartenenza e il resto dello squadrone da Truk sino alla rada dell'atollo Kwajalein, raggiunta il 3 dicembre: qui si assembl\u00f2 la forza d'invasione, dalla quale furono esclusi lo \"Asanagi\" e lo \"Yunagi\" dirottati alle isole Gilbert. L'8 dicembre la formazione, alla guida del contrammiraglio Kajioka, lasci\u00f2 Kwajalein e si present\u00f2 la mattina dell'11 dicembre dinanzi all'isola da sud-ovest: mentre tre incrociatori aprivano il fuoco, i cacciatorpediniere si disposero intorno a essa per prepararsi ad appoggiare i reparti da sbarco nipponici. Rimaste in silenzio per far avvicinare maggiormente le unit\u00e0 giapponesi, intorno alle 06:15 le batterie costiere statunitensi aprirono il fuoco sul nemico; a una distanza dalla costa di metri lo \"Hayate\" si ritrov\u00f2 sotto il tiro di due cannoni da 127\u00a0mm dislocati sull'isolotto di Wilkes e, verso le 06:52, fu centrato dalla terza salva verso poppa, molto probabilmente ai tubi lanciasiluri carichi: il cacciatorpediniere esplose fragorosamente e si inabiss\u00f2 nel giro di due minuti, senza superstiti tra l'equipaggio eccettuato un solo marinaio. Gli altri 167 uomini e il comandante Takatsuka perirono nel disastro.\nLo \"Hayate\" fu poi cancellato dai registri navali giapponesi il 15 gennaio 1942."}
{"id": "4408820", "revid": "2250", "url": "https://it.wikipedia.org/wiki?curid=4408820", "title": "Gli sguardi, i fatti e Senhal", "text": ""}
{"id": "4408823", "revid": "155634", "url": "https://it.wikipedia.org/wiki?curid=4408823", "title": "Nick Daniels", "text": "Biografia.\nDaniels fece il suo esordio in gare FIS il 15 agosto 2006, giungendo 11\u00ba nello slalom gigante disputato a Coronet Peak. Debutt\u00f2 in Nor-Am Cup il 2 dicembre 2008, partecipando allo slalom speciale disputato a Loveland e classificandosi 31\u00ba, e in Coppa Europa il 17 gennaio 2010 nello slalom gigante di Kirchberg in Tirol, che non port\u00f2 a termine. Il 12 dicembre 2012 conquist\u00f2 il suo primo podio in Nor-Am Cup, nella supercombinata tenutosi nella localit\u00e0 canadese di Panorama, giungendo secondo alle spalle del connazionale Ryan Cochran-Siegle. Il 10 febbraio seguente ottenne la sua prima vittoria nel circuito continentale nordamericano aggiudicandosi il supergigante disputato ad Apex; nello stesso anno, il 23 febbraio a Garmisch-Partenkirchen, debutt\u00f2 in Coppa del Mondo, classificandosi 57\u00ba in discesa libera.\nIl 14 dicembre 2013 colse a Copper Mountain in supergigante la sua ultima vittoria, nonch\u00e9 ultimo podio, in Nor-Am Cup; pochi giorni dopo, il 20 dicembre in Val Gardena, ottenne il suo miglior piazzamento in Coppa del Mondo: 43\u00ba in supergigante. La sua ultima gara nel massimo circuito internazionale fu la discesa libera di Bormio del 29 dicembre successivo, che non port\u00f2 a termine, mentre fu per l'ultima volta in carriera al cancelletto di partenza in occasione della supercombinata di Mont-Sainte-Anne del 14 febbraio 2014, anche in questo caso senza concludere la gara. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante"}
{"id": "4408826", "revid": "2194416", "url": "https://it.wikipedia.org/wiki?curid=4408826", "title": "Legge 20 luglio 2004, n. 189", "text": "La legge 20 luglio 2004, n. 189 (\"Disposizioni concernenti il divieto di maltrattamento degli animali, nonch\u00e9 di impiego degli stessi in combattimenti clandestini o competizioni non autorizzate\") \u00e8 una legge ordinaria della Repubblica italiana emanata per la tutela degli animali.\nContenuto.\nAttivit\u00e0 di vigilanza zoofila.\nL'articolo 6 della legge 20 luglio 2004, n. 189, ai comma 1\u00b0 e 2\u00b0 dispone:\nIl D.M. del 23 marzo 2007 ha stabilito, che in via prioritaria, le attivit\u00e0 di prevenzione dei reati di cui alla legge 189/2004 sono demandate alle forze di polizia italiane e, nell'ambito territoriale di appartenenza ed in quello funzionale dei rispettivi ordinamenti ed attribuzioni, ai corpi di polizia municipale e provinciale.\nLa legge, oltre che modificare l'impianto normativo e sanzionatorio afferente agli atti di maltrattamento degli animali, attribuisce alle guardie zoofile dipendenti o volontarie degli enti con finalit\u00e0 di Protezione Ambientale e Animale, riconosciute dal Ministero dell'Ambiente, la vigilanza zoofila."}
{"id": "4408827", "revid": "56237089", "url": "https://it.wikipedia.org/wiki?curid=4408827", "title": "Legge 189/2004", "text": ""}
{"id": "4408829", "revid": "56237093", "url": "https://it.wikipedia.org/wiki?curid=4408829", "title": "Legge 189/04", "text": ""}
{"id": "4408833", "revid": "1573940", "url": "https://it.wikipedia.org/wiki?curid=4408833", "title": "Myotis dominicensis", "text": "Myotis dominicensis () \u00e8 un pipistrello della famiglia dei Vespertilionidi diffuso nei Caraibi.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 35,4 e 40\u00a0mm, la lunghezza dell'avambraccio tra 34 e 36\u00a0mm, la lunghezza della coda tra 29,9 e 34\u00a0mm, la lunghezza del piede tra 6 e 8\u00a0mm e la lunghezza delle orecchie tra 10 e 11,4\u00a0mm.\nAspetto.\nIl colore generale del corpo \u00e8 bruno-cannella. Le membrane alari sono bruno-nerastre e attaccate posteriormente alla base delle dita dei piedi, i quali sono piccoli. La coda \u00e8 lunga ed inclusa completamente nell'ampio uropatagio.\nBiologia.\nComportamento.\nSi rifugia all'interno delle grotte in colonie di diverse centinaia di individui.\nAlimentazione.\nSi nutre di insetti.\nRiproduzione.\nFemmine gravide sono state catturate nella prima met\u00e0 di aprile sull'isola di Dominica.\nDistribuzione e habitat.\nQuesta specie \u00e8 conosciuta soltanto sulle isole caraibiche della Dominica e di Guadalupa.\nStato di conservazione.\nLa IUCN Red List, considerata la diminuzione della popolazione in atto e l'areale limitato, classifica \"M.dominicensis\" come specie vulnerabile (VU)."}
{"id": "4408834", "revid": "287204", "url": "https://it.wikipedia.org/wiki?curid=4408834", "title": "Incantesimo e magia", "text": "Incantesimo e magia \u00e8 un saggio storiografico ed etnografico di Arturo Castiglioni che verte sull'analisi del misticismo, della superstizione e della medicina antica. La prima edizione risale al 1934, pubblicata in lingua italiana e si compone di ventisette capitoli ulteriormente suddivisi in paragrafi di numero variabile a seconda della vastit\u00e0 dell'argomento.\nL'opera.\n\"Incantesimo e magia\" \u00e8 un saggio che si prefigge di ripercorrere l'evoluzione storica della magia e del misticismo nelle sue forme pi\u00f9 variegate, a partire dall'epoca preistorica sino ad arrivare alla contemporaneit\u00e0 dell'autore. Arturo Castiglioni \u00e8 stato un uomo sempre affascinato dall'Oriente, come lo dimostra il suo soggiorno di due mesi in India nel 1930, nonch\u00e9 intrigato da quanto la superstizione e la magia ancora permeassero il mondo medico in tempi relativamente moderni. Questo appare chiaro dalle sue considerazioni in merito alla visita al centro di guarigioni miracolose di Kiev, in occasione della sua partecipazione al Congresso nazionale medico di Mosca nel 1897. L'autore ci offre la possibilit\u00e0 di svolgere un viaggio nel tempo dagli albori della nostra civilt\u00e0 sino ai primi anni del 1900.\nEtimologia.\nLa parola \"magia\" \u00e8 stata spiegata da tanti, ma Hegel e Schopenhauer riescono a coglierne il senso primo, definendola come l'oggettivazione di un desiderio in uno stato d'incantesimo, permanente o transitorio, in una concezione del mondo dove non c'\u00e8 confine tra il reale e l'irreale, la cui premessa necessaria \u00e8 l'assenza del senso critico o nesso causale.\n\u00c8 un complesso di azioni e contemporaneamente una connessione di idee con molteplici interferenze, tant'\u00e8 vero che furono considerati maghi i guerrieri, i ciarlatani, i mistici, i filosofi, i medici e i poeti. La magia per essere efficace ha bisogno, principalmente, di un intermediario e di uno stato d'incantesimo. La parola incantesimo \u00e8 legata al termine latino \"carmen\", stando a indicare infatti la necessit\u00e0 di servirsi di parole, musiche, canti e talvolta perfino di sostanze stupefacenti al fine di suggestionare il collettivo e di creare uno stato d'animo speciale.\nDescrizione.\nPossiamo affermare che la storia dell'incantesimo e della magia, per quanto con innumerevoli sfaccettature, attraversa due macrofasi: \"la fase prelogica\" e \"la fase storica\".\nL'uomo primitivo, dotato di una viscerale sensibilit\u00e0 ma senza alcuno spirito critico, si sentiva intimamente parte della terra che abitava, tanto da stabilire tra s\u00e9 e il mondo circostante un continuo rapporto di \"appartenenze\" e tanto da temere, al contempo, qualsiasi essere o fenomeno che poteva minacciare la sua vita. Nonostante ci\u00f2 non aveva paura della morte, che egli vedeva come una trasformazione. Visse in un cerchio magico, seguendo il suo istinto e le suggestioni che la natura gli offriva. Le sue prime azioni magiche erano rivolte alla difesa e alla solidariet\u00e0; inoltre, il mago poteva essere un qualunque uomo appartenente al clan. Solo in un secondo momento il mago venne identificato come un eletto e quindi anche la casta dei maghi inizi\u00f2 a organizzarsi.\nCon la formazione dell'io critico e il delinearsi dei limiti dell'individualit\u00e0, la nascita della famiglia, delle leggi, dello stato e l'avanzamento della ricerca scientifica, la magia si evolve. Essa comincia a rappresentare il compromesso fra gli istinti ancestrali e la razionalit\u00e0 derivante dalla conoscenza, la sintesi fra cosciente e incosciente, insomma, l'unico modo per l'uomo di vivere e reagire irrazionalmente alle sue angosce e alle sue paure. D'ora in poi il mago rappresenter\u00e0 l'autorit\u00e0 massima, il capo del villaggio o il re dello stato.\nCon il formarsi dell'idea religiosa, la magia viene vista come una nemica pericolosa, che mina alle fondamenta le costruzioni religiose monoteistiche. Queste ultime tenteranno di distruggere la concezione magica con un riordinamento delle tradizioni e il delineamento di leggi etiche e morali. In particolare con l'avvento del Cristianesimo, il collettivo si rivolger\u00e0 a un unico ideale mistico: quello della sofferenza e del dolore. La magia sar\u00e0 ridotta solo a \"superstizione\" o \"stregoneria\".\nIl fiorire della filosofia e dell'arte favoriranno la riscoperta della bellezza e l'esaltazione della stessa provveder\u00e0 a circondare nuovamente di magia e incantesimo la vita dell'uomo. La magia, dunque, si esprimer\u00e0 nell'io dell'individuo e solo in un secondo momento verr\u00e0 oggettivata nelle sue forme esteriori per poi incantare anche tutta la collettivit\u00e0.\nQuanto pi\u00f9 l'uomo riesce a spiegare, tanto pi\u00f9 perde la sua capacit\u00e0 empatica con la natura, la sensibilit\u00e0 viene compensata da un acuto senso critico. Quest'ultimo gli permetter\u00e0 di non rimanere invischiato in sistemi arcaici e paralizzanti, ma allo stesso tempo gli dar\u00e0 modo di oggettivare la magia, costruendo qualsiasi tipo di tecnologia e rendendo reale quasi ogni pensabile desiderio.\nTrama.\nConcetti e fenomeni alla base dell'ideazione magica.\nI capitolo: Origini e vicende dell'ideazione nell'individuo e nella collettivit\u00e0 - L'anima del primitivo.\nArturo Castiglioni ritiene che sia di fondamentale importanza interrogarsi sul fenomeno dell'ideazione, ossia sulla genesi delle idee che convivono nella mente umana dopo secoli di evoluzione, perch\u00e9 solo in questo modo si pu\u00f2 apprezzare la portata storica di un'idea. Dobbiamo partire dal presupposto che i nostri antenati possedevano le nostre stesse facolt\u00e0 e modalit\u00e0 di ragionamento, per quanto poi il pensiero ultimo venisse condizionato da fattori come il contesto storico, religioso e scientifico. Lucien L\u00e9vy-Bruhl ha asserito che le caratteristiche dell'anima del primitivo sono determinate dal \"grado di sviluppo\" dell'individuo, dalle \"condizioni di vita esterna\" e \"dall'ambiente\". Conoscere, dunque, l'individualit\u00e0 psichica dell'uomo preistorico \u00e8 necessario al fine di comprendere quanto egli fosse impressionabile. Basti pensare che alcune impressioni, derivanti da percezioni visive e\\o uditive, hanno lasciato una traccia cos\u00ec indelebile nella psiche umana, tanto da dare origine a tradizioni mitologiche come quella dell'androgino, dei ciclopi o delle sirene. Sulla base di queste considerazioni potremmo anche affermare che l'anima del primitivo risulta essere molto simile a quella di un bambino, la cui personalit\u00e0 \u00e8 profondamente determinata dalle esperienze vissute nell'infanzia e ancor prima da quelle vissute in via indiretta nell'utero della mamma. Naturalmente maggiori sono le sovrastrutture, pi\u00f9 nascoste saranno le ideazioni arcaiche e istintuali nel \"grembo primigenio della vita\". Inoltre, quella che noi chiamiamo anima \u00e8 stata per il primitivo ente materiale e immateriale, visibile, riconoscibile in tutti gli oggetti e la natura che lo circondavano, ma anche a volte sfuggente. Quest'ultima \u00e8 un'anima \"bipresente e multipresente\", vive e d\u00e0 la vita. Proprio per questo il primitivo crede nella continuit\u00e0 dell'esistenza e nella morte come semplice trasferimento del principio vitale, il mana, da un essere all'altro. Egli si attacca al suo gruppo con il quale sente un legame particolare e al tempo stesso ricerca la sua individualit\u00e0. L'io e il proprio corpo non vengono considerati un limite alla propria persona, perch\u00e9 essa abbraccia tutto ci\u00f2 che la circonda. Una prova di tale concezione nell'antichit\u00e0 \u00e8 la vicenda di Sansone, che perse tutto il proprio potere una volta privato da Dalila della sua chioma; ne possiamo dedurre che ogni parte del corpo \u00e8 permeata dal mana, come la propria immagine riflessa e il proprio nome. Non ci dovrebbe stupire il fatto che il proprio riflesso allo specchio venga considerato parte dell'individuo; ecco perch\u00e9 la rottura di uno specchio, che a noi pu\u00f2 sembrare una banale superstizione o un semplice accidente, per l'uomo dell'antichit\u00e0 \u00e8 fonte di disgrazia e di smarrimento. Dunque, l'io si completa nel gruppo nel quale ricerca la propria individualit\u00e0 senza riconoscerne alcun limite; forse l'unico limite sta nello scoprire l'esistenza di altri clan differenti dal proprio, con i quali non si condivide alcuna tradizione.\nII capitolo: La concezione della vita e della morte - Incantesimo e magia.\nNel primitivo \u00e8 diffusissima la concezione preanimistica secondo la quale l'individuo non si ritiene n\u00e9 superiore n\u00e9 inferiore rispetto a tutta la realt\u00e0 che lo circonda, quindi affronta la vita come se fosse un dramma eterno e continuo e la morte il disfacimento del corpo, ma pur sempre il rinnovarsi della comunione dell'io con la terra, riconfermando la sua infinita rete di appartenenze. Anche il bene e il male sono parte della vita dell'uomo e della natura e assumono la consistenza di entit\u00e0 materiali, favorendo lo sviluppo di una concezione deistica (entit\u00e0 benevole) e demonistica (entit\u00e0 malevole). Dal momento in cui l'origine di una malattia intestinale viene ricondotta a un parassita, ogni patologia intestinale sar\u00e0 dovuta a un essere demoniaco. A questo proposito la magia si configura come una fonte di difesa dell'individuo e di protezione della specie. Il Seill\u00e8re ritiene che l'esigenza predominante dell'azione magica sia quella di ottenere la benevolenza di entit\u00e0 superiori anche malevole, non quella di vincere e assoggettare tali demoni. La premessa per far s\u00ec che ci\u00f2 avvenga \u00e8 quella di creare uno stato di incantesimo. Il primitivo in ci\u00f2 \u00e8 aiutato dalla natura, dalla sua armonia, dai suoi profumi, dai suoi colori, dal canto degli animali, dalle sue manifestazioni antitetiche di meraviglia e terrore. Una strada per creare tale stato d'incantesimo \u00e8 quella di adottare la magia imitativa, definita da James George Frazer anche magia omeopatica, la quale imita le cause per cercare di ottenere effetti noti. \u00c8 anche imitativa in senso lato perch\u00e9 crea le sue ideazioni sulla base dell'interdipendenza di tutti gli elementi del cosmo. Un esempio di medicina imitativa viene riportato da Plinio quando spiega che si riteneva che mangiando il fegato della vipera si potesse essere immuni dagli effetti tossici del suo veleno; come il cibarsi della beccaccia(che ha gli occhi gialli) per guarire l'ittero. Come afferma il Frazer, queste cure magiche potevano anche essere dirette al medico del malato per curare quest'ultimo; infatti il medico curante recitava il ruolo del malato, gettandosi a terra e facendosi fasciare e deporre al suolo come un cadavere, per poi venir liberato solo qualche giorno dopo, sperando di aver guarito il suo paziente avendone \"imitato\" le condizioni e la guarigione. Infine, scopo principale della magia era garantire la conservazione della specie e la difesa da paure coscienti o incoscienti.\nIII capitolo: L'evocazione magica.\nNell'uomo primitivo la concezione della morte \u00e8 in evidente relazione con l'idea della continuit\u00e0 della vita, con la mistica credenza delle \"appartenenze\" e con l'inevitabile trasferimento del principio vitale. Ci\u00f2 non significa, come affermano William Grubb e Bronis\u0142aw Malinowski, che la morte non rappresenti un episodio sconvolgente nella vita del clan, essa lo \u00e8 al punto che \u00e8 accompagnata dalla paura del contagio e da innumerevoli riti apotropaici. Consiste nel passaggio del \"mana\" di un uomo in un oggetto o in un altro uomo tramite la sua ombra, la sua immagine o il suo sangue. Dunque, come sottolinea Lucien Levy-Br\u00fchl, non si deve pensare all'anima come immortale, che sopravvive al corpo, ma semplicemente come l'essenza dell'individuo che gli d\u00e0 vita e che prima o poi lo abbandoner\u00e0. Per gli Egizi tale principio vitale si chiamava \"ka\" ed esso garantiva la reincarnazione di ciascun essere in un altro. Anche \"gli assenti di corpo\" hanno una forte autorit\u00e0, per questo nel primitivo tutti gli spiriti diventano attori e testimoni della vita del vivente. In ci\u00f2 sta la sacralit\u00e0 degli antenati e l'esigenza di evocarli, per entrare in comunicazione con queste forze superiori e per sentirli ancora come parte attiva della propria esistenza. Ecco anche perch\u00e9 il \"nome\" risuona della stessa sacralit\u00e0 dell'immagine o della vita; \u00e8 parte dell'individuo e invocarlo diventa l'unico modo per oggettivare il desiderio di una relazione diretta tra il proprio io e il proprio passato. L'evocazione, dunque, necessita di un intermediario, di uno stato di incantesimo, durante il quale la volont\u00e0 critica sia assente, e di un rituale che leghi l'io cosciente del mago con l'io incosciente del collettivo.\nIV capitolo: La divinazione.\nLa pratica della divinazione risulta, dagli studi del Castiglioni, stimolata dal desiderio della difesa, dal sentimento dell'angoscia e della speranza, ma soprattutto dalla dura lotta per la vita combattuta dal primitivo. L'uomo tenta quotidianamente di vincere l'angoscia della morte cercando di rivivere il passato oppure prevedendo il futuro. Alcuni individui hanno mostrato nel corso dei secoli una particolare sensibilit\u00e0 nel cogliere e interpretare segni e presagi del mondo circostante. Per questo esistono tre tipi di divinazione: del \"passato\", del \"presente\" e del \"futuro\". In virt\u00f9 della multipresenza dell'anima, un mago pu\u00f2 conoscere il futuro analizzando le cause presenti e tramite l'evocazione interrogare i morti sul passato; questo \u00e8 possibile perch\u00e9 egli era, \u00e8 e sar\u00e0 sempre parte della natura che abita anche se in forme differenti. in realt\u00e0 egli non prevede o evoca ma sente ci\u00f2 che ha vissuto in un'altra vita o ci\u00f2 che ancora gli deve accadere. Charles Richet ritiene che il primitivo interpreti sensazioni indecise oppure oscuri ricordi in modo intelligente, fattori definiti criptestetici. L'intermediario in questo caso \u00e8 un mago esperto, un acuto osservatore, un medico molto ricettivo e molto sensibile. L'incantatore si serviva del fuoco, dell'acqua, degli specchi, del volo degli uccelli, dei fenomeni atmosferici, di sintomi precoci in un malato, etc.. Si pu\u00f2 affermare senza dubbio che questa sensibilit\u00e0 o anche capacit\u00e0 criptestetica era molto sviluppata nell\"homo divinans\", l'uomo primitivo privo di sovrastrutture, mentre appare quasi del tutto assente nell\"homo faber\", nel quale lo sviluppo dell'attivit\u00e0 muscolare e della tecnica ha fatto scemare tale facolt\u00e0.\nV Capitolo: L'incantatore e la sua personalit\u00e0.\nUn intermediario nei riti magici \u00e8 fondamentale. \u00c8 colui il quale tesse \"la congiunzione fra le forze che vivono nel cosmo e il gruppo\", come afferma Arturo Castiglioni. Di sicuro egli possiede una qualit\u00e0 speciale, che sta nell'essere un acuto osservatore, un medico esperto, conoscitore della musica e molto intuitivo o semplicemente risiede nella capacit\u00e0 di sapersi imporre nel gruppo grazie alla convinzione di possedere un potere speciale. Il potere segreto dell'incantatore consiste nella capacit\u00e0 di creare uno stato di incantesimo, con profumi, vesti, maschere e oggetti stravaganti, ossia di suggestionare il gruppo, che ripone una cieca fede in lui e di autosuggestionarsi a sua volta. Questo meccanismo prende il nome di suggestione dinamica. Ne sono un lampante esempio le guarigioni collettive che gi\u00e0 ai tempi di Esculapio venivano effettuate durante il sonno o la guarigione tramite il \"toccamento del re\". Naturalmente di tale arte si possono servire anche impostori e ciarlatani, ecco perch\u00e9 diventa necessaria la creazione di una casta, che decreti ancor pi\u00f9 fermamente l'inavvicinabilit\u00e0 del mago e l'inviolabilit\u00e0 degli oggetti appartenenti al culto magico. Con la formazione della casta il mago diventa il dominatore del gruppo. Hermann Graf Keyserling infatti afferma che non c'\u00e8 nessun uomo che nella sua vita non abbia desiderato almeno una volta di essere un mago, ossia di possedere la capacit\u00e0 di relazionare le forze immanenti del cosmo al suo gruppo. Proprio per la loro netta superiorit\u00e0, come afferma il Frazer, i maghi venivano uccisi da chi voleva ereditarne il nome e le virt\u00f9. Quindi il profilo di questo potente intermediario delineatosi nei secoli \u00e8 il seguente: abile incantatore, convinto assertore della sua infallibilit\u00e0, essere speciale e determinato al successo: costruttore per Kant, superuomo per Goethe e Nietzsche.\nVI Capitolo: L'ambiente magico.\nIl fattore che nel corso dei secoli ha determinato l'evoluzione dell'ambiente magico \u00e8 stato di sicuro la parallela evoluzione dell'uomo. Arturo Castiglioni afferma che l'uomo dapprima si sente parte della terra(\"concezione preanimistica\"), poi se ne distacca quando comincia a servirsi delle sue mani come strumento di difesa, offesa e lavoro. In un'epoca successiva l'uomo si stacca dalle sue abitudini animali, pi\u00f9 tardi si differenzia dal suo gruppo e mira a formare la sua individualit\u00e0; solo infine verranno la morale, l'etica e la giustizia. Man mano che si avanza nei secoli le sovrastrutture aumentano e diventa sempre pi\u00f9 difficile creare il cosiddetto \"ambiente magico\", perch\u00e9 esso in realt\u00e0 coincide con le persone del gruppo che attendono l'azione del mago, ma pi\u00f9 gli individui sono provvisti di senso critico, meno sono suggestionabili. \u00c8 pur vero che proprio in ci\u00f2 sta l'abilit\u00e0 del mago, come afferma l'assioma buddhista la grandezza dell'uomo sta nella capacit\u00e0 di trasformare i propri desideri in volont\u00e0 e la volont\u00e0 in realt\u00e0. Proprio per questo il mago agisce sulla massa nella quale il singolo perde la sua personalit\u00e0 cosciente diventando, come afferma Gustave Le Bon, un automa vulnerabile al contagio della suggestione. Anche il Freud afferma che nella massa manca la censura derivante dalla critica e quindi ogni membro del gruppo riesce a suffragare il potere del mago. Dunque possiamo concordare con gli antichi trattatisti nell'affermare che il massimo potere del mago si pu\u00f2 esplicare solo nel circolo magico, ossia all'interno di quella catena creata dal mago, ma costituita da coloro i quali si attendono la sua azione.\nVII Capitolo: I mezzi magici-Amuleti, talismani, feticci.\nLa magia \u00e8 la principale fonte di offesa e di difesa per l'uomo primitivo; serve a varcare quello che \u00e8 il confine tra naturale e soprannaturale. L'incantatore si serve quindi di strumenti magici suddivisibili in due categorie: 1) quelli che hanno poteri apprezzabili e un effettivo valore, come le erbe; 2) quelli che hanno un potere solo nelle rappresentazioni mentali del mago e del gruppo. Nella prima categoria rientrano tutte le erbe con effetti medicamentosi che grazie alla forma e i segni caratteristici venivano associate alla cura di una determinata malattia. L'arte di identificare dall'aspetto delle foglie il segno della loro efficacia prendeva il nome di arte della segnatura. Ne erano un esempio la polmonaria usata per curare le malattie dei polmoni, perch\u00e9 ricordava la loro forma; la mandragora, usata come sonnifero o sedativo, che in seguito si \u00e8 scoperto contenere una sostanza simile all'atropina; il vischio, una pianta parassitaria rampicante con carattere apotropaico, perch\u00e9 in grado di scongiurare la morte dell'uomo. Insieme alle erbe ritroviamo i minerali come l'oro che sempre accompagnava i cadaveri e il ferro, il materiale di cui erano fatte le armi; nella modernit\u00e0 entreranno lo zinco, l'antimonio e il mercurio. L'acqua veniva considerata uno dei mezzi pi\u00f9 potenti: si credeva che le acque del Giordano curassero la lebbra e che quelle del Gange fossero anch'esse un mezzo purificatore. Il fuoco aveva la stessa valenza mistica per i popoli antichi: infatti le fiaccole precedevano l'esercito, mentre presso gli antichi romani i parti venivano protetti dalla dea candelifera, per evitare che i demoni si avvicinassero al bambino. Alla seconda categoria appartengono gli amuleti, la cui etimologia si riteneva derivasse dal verbo latino \"amoliri\" che significa allontanare (il male), mentre pi\u00f9 tardi si ritenne derivasse da \"amma\" o \"amula\" che significa nodo, parola che anticamente stava ad indicare i vasi che venivano legati al collo del bambino per allontanare i demoni. Dagli amuleti vanno distinti i talismani, il cui nome, come sostiene anche Siegfried Seligmann, deriva dall'arabo \"tamina\" che significa oggetto magico. Entrambi sono considerati le medicine del medico primitivo, lo \"shaman\", il quale le distribuisce a tutto il gruppo. Un esempio di amuleti sono i tatuaggi, che consistevano nell'introdurre sostanze organiche sotto la pelle a scopo protettivo. Naturalmente il potere dei mezzi magici sta nel riuscire a trovare un nesso causale tra l'amuleto e un evento, che apparentemente non hanno alcuna correlazione reciproca. A tal proposito citiamo la leggenda secondo la quale accendere tre sigarette con un solo fiammifero porti sfortuna: la storia narra che un soldato anglo-boera avesse attirato l'attenzione dell'esercito nemico con quel fugace bagliore scatenando l'attacco del fronte opposto. L'amuleto e talismano per antonomasia \u00e8 la verga magica come quella miracolosa di Mos\u00e8 o la bacchetta di Esculapio intorno alla quale \u00e8 attorcigliato un serpente.\nVIII Capitolo: Le pratiche, le formule, i riti, i simboli.\nLe pratiche magiche sono molteplici, ma tutte hanno lo stesso intento, quello di ammaliare. La magia si serve di gesti, colori vivaci, musica molto ritmata, formule incomprensibili, danze rituali che poi daranno vita al dramma; ne sono un esempio le danze degli eschimesi che cercano di imitare il volo degli uccelli. L'uso della parola \u00e8 subentrato solo successivamente, in quanto \u00e8 caratteristico dell'uomo, ma non della natura; infatti anche le formule sono il risultato di un processo di condensazione durato secoli. I simboli rivestono un ruolo fondamentale. Ricordiamo la croce, sintesi del dualismo e della bipolarit\u00e0, che \u00e8 il risultato dell'incrocio di due linee: una orizzontale, che rappresenta la quiete e la stabilit\u00e0, e una verticale, che rappresenta il movimento e la nascita. Il cerchio simbolo della legge ciclica della vita e dell'infinito; l'esagramma che troviamo rappresentato nei fiori e nei fiocchi di neve; il pentagramma, emblema dell'umanit\u00e0. Nell'era del simbolismo della magia, il mago \u00e8 l'unico interprete di formule e riti; ci\u00f2 naturalmente comporta un ulteriore irrigidimento del circolo magico sino alla formazione di rituali chiusi. Il potere dai simboli pian piano passa nelle mani di chi ne conosce il significato, tanto da aprire le porte a un processo di antropomorfizzazione della magia. L'uomo animato dalla sua esigenza incessante di ordine, affida un ruolo a ciascun simbolo e rito: si vengono a determinare le idee religiose che rifiutano il misticismo e la concezione demonologica. Cos\u00ec si denotano la magia bianca, tollerata dalle leggi religiose, e la magia nera, nella quale si cristallizzano gli interessi individuali, antisociali e antireligiosi.\nIX Capitolo: Le societ\u00e0 segrete magiche e le loro leggi-totem e tab\u00f9.\nL'organizzazione in caste dei maghi porta ben presto alla formazione di confraternite, di cui Arturo Castiglioni cita alcuni esempi interessanti: l'Aeroi, societ\u00e0 diffusa in tutta l'area polinesiana fino alle isole Hawaii, derivata secondo Hutton Webster, da un'antica associazione melanesiana; oppure le confraternite degli indiani del nord America, che davano spesso vita a una drammatizzazione tipica dei primitivi. Alla base di queste societ\u00e0 segrete vige la religione del totem, studiata da molti psicologi e sociologi di cui citiamo il Reina. Egli afferma che il codice del totemismo si basi sulla completa devozione nei confronti dell'animale totem: quest'ultimo deve essere rispettato, non si possono mangiare le sue carni, si deve aver fede nel fatto che protegger\u00e0 tutti i membri del gruppo, il suo nome deve coincidere con quello del gruppo, la sua immagine \u00e8 il simbolo del vessillo del gruppo e le sue pelli servono per adornarsi. Il Frazer aggiunge che il totem \u00e8 di sicuro un essere materiale e non un animale singolo come il feticcio, ma tutta la specie verso la quale il gruppo prova una fede superstiziosa e profonda. Il totemismo era una forma di ordine sociale che consisteva di due leggi principali: il divieto di unione sessuale con membri dello stesso gruppo, infatti era favorita l'esogamia, ossia l'unione con membri di altri gruppi e il divieto assoluto di uccisione dell'animale totem, pena la morte. William Robertson Smith sottolinea che solo in occasione del banchetto totemico l'animale totem poteva essere ucciso e il gruppo poteva cibarsi del suo sangue e delle sue carni. Con questo rito tutto il clan si assumeva la responsabilit\u00e0 della sua morte e in questo modo le virt\u00f9 dell'animale sacro si trasferivano nel gruppo, cementando la loro reciproca appartenenza. Strettamente collegata alla legge del totem vi \u00e8 la legge del tab\u00f9. Per gli antichi tale termine significava la cosa sacra e terribile al contempo: \u00e8 ci\u00f2 che non si pu\u00f2 avvicinare n\u00e9 nominare, la cui proibizione deriva dalla cosa in s\u00e9 e non da una legge morale, inesistente a quei tempi, la cosa santa e temibile. Wilhelm Wundt definisce la legge tabuistica come \"l'oggettivazione della paura della potenza demoniaca che ha sede nella persona o nell'oggetto in s\u00e9\"; sembra quasi di parlare della paura del contatto, \"d\u00e9lire de toucher\" menzionato da Freud. Dunque la magia, in questo contesto, si connota come l'unico spiraglio per il primitivo di eludere proibizioni e divieti, attuando quei desideri inconsci o consci che siano, ma pur sempre temuti.\nLe civilt\u00e0 magiche.\nX Capitolo: La civilt\u00e0 magica indiana.\nIl Castiglioni sottolinea fin dall'inizio che l'India forse \u00e8 il paese magico per eccellenza. La vita del popolo indiano appare scandita dalla paura dell'invisibile e l'angoscia dell'ignoto; basti pensare all'antica religione Veda, al bramanesimo, al giainismo e poi al buddismo e all'induismo. Al centro dell'antica mitologia di questo popolo vi \u00e8 \"Indra\", dio del sole e della guerra, minaccioso e terribile e \"Varuna\", dio della luna che regola tutti i tempi e gli avvenimenti, insieme a tanti altri demoni. Le danze sono di sicuro ci\u00f2 che di pi\u00f9 ci sia, sempre corredate da maschere, quasi dal carattere ingenuo e fiabesco. Anche la medicina \u00e8 di ispirazione magica: essa prende il nome di Ayurvedica, perch\u00e9 trae i suoi insegnamenti dagli antichi Veda e riconosce il suo testo classico nel libro di \"Susruta\" di antichissima ispirazione; ancora oggi insegnata ufficialmente nelle facolt\u00e0 di medicina indiana e legittimata con decreti dal governo inglese. La civilt\u00e0 indiana crede nella compresenza delle cose e della natura negli uomini: l'albero, \"aswatta\" o anche \"banyana\" da \"banyan\" che significa commerciante, \u00e8 sacro, cos\u00ec tanto che uno dei suoi nomi deriva dal fatto che i commercianti riposano sotto la sua ombra e che prende parte alle cerimonie nuziali. Anche gli animali vengono adorati come sacri dalla vacca, al serpente, al \"garuda\" ossia l'aquila. La religione magica \u00e8 ancora molto diffusa infatti il nome bramani deriva da \"brahman\" che significa cosa magica. Tutti i precetti del bramanismo sono votati alla cura dell'anima: esso si fonda principalmente sul sacrificio e la vita ascetica. Inoltre \u00e8 diffusa la fede nella trasmigrazione delle anime, che come meta ultima ha il Nirvana. Molte sono le analogie con la credenza delle appartenenze dell'uomo primitivo, come d'altronde la necessit\u00e0 di creare il giusto stato d'animo affinch\u00e9 l'anima venga preservata per la sua prossima vita. A questo scopo \u00e8 deputata la dottrina dello yoga, termine derivante dalla radice \"juja\", che significa unire, che \u00e8 la stessa del latino \"jug\", giogo, che si prefigge lo scopo di rendere l'anima libera dalla materia al fine di arrivare all'oggetto delle proprie ricerche. Il dottor V. G. Rele ha compiuto uno studio scientifico su un particolare tipo di yoga, il \"kundalini\" o \"laya\": lo yoga \"laya\" ha lo scopo di insegnare il controllo del sistema nervoso centrale, del vago e del simpatico, presupponendo pi\u00f9 che una superficiale conoscenza. La parola \"kundalini\" significa infatti centro di tutte le energie, normalmente dormiente, che dovrebbe risiedere nel cervello; quindi scopo dello yoga \"kundalini\" \u00e8 di sopprimere il centro delle sensazioni e delle eccitazioni, ossia, secondo il Rele, controllare e gestire coscientemente il vago. In altre parole vuole creare uno stato di incantesimo. Per tali motivi il Castiglioni arriva a concludere che la civilt\u00e0 e la mentalit\u00e0 indiane siano fondate sul \"sistema di misticismo trascendentale pi\u00f9 perfetto che noi conosciamo\".\nXI Capitolo: La magia babilonese.\nLa magia babilonese si sviluppa come magia sacerdotale e scienza occulta. La sua evoluzione seguir\u00e0 il rapido progresso culturale del suo popolo; avr\u00e0 una particolare influenza sui Persiani e sugli Ebrei, nonch\u00e9, alcune delle sue concezioni confluiranno nella cultura magica egizia e greca. Il popolo babilonese \u00e8 costantemente in lotta con la morte per la salvezza agli occhi del divino e per la conquista dell'immortalit\u00e0: tutte le tribolazioni di questo popolo sono riassunte nell'epopea di Gilgamesh, essere per un terzo uomo e per due terzi dio. Il pantheon delle divinit\u00e0 si compone principalmente di una trinit\u00e0: \"Anu\" il dio del cielo, \"Bel\" il dio della terra e \"Ea\" il dio delle acque; accanto alle divinit\u00e0, risulta anche molto sviluppata la concezione demonologica. Dunque il mago \u00e8 anche il sacerdote, che invoca la protezione degli dei e scongiura il pericolo dei demoni, ma \u00e8 anche il medico che somministra formule per allontanare le malattie demoniache. Mentre la magia benefica e guaritrice si concentra nelle mani della casta dei sacerdoti, che hanno ereditato il sommo potere dai maghi dei primitivi, si sviluppa parallelamente anche una magia antisociale che non vuole attenuare l'azione dei demoni, ma mira a favorire il loro potere a scopi maligni e personali. Questo \u00e8 il primo esempio di magia nera, che rappresenta un tentativo di ribellione all'autorit\u00e0 costituitasi. Con il progresso della cultura, le concezioni religiose si evolveranno e anche quelle magiche. L'uomo, pi\u00f9 esperto, si occuper\u00e0 dell'astrologia e della mantica, affascinato dalla possibilit\u00e0 di prevedere il futuro osservando il volo degli uccelli o le viscere degli animali.\nXII Capitolo: La magia egiziana.\nLa concezione magica domina tutta la vita dell'antico Egitto; ha un carattere \"predinastico e preistorico\"; si evolve assieme alla religione egizia e serve a spiegare due fondamentali problemi della metafisica egiziana: quello della creazione del mondo, che trova la sua espressione nella dottrina eliopolitana e quello della vita e della morte, risolto dalla dottrina di Osiride. La rappresentazione degli esseri superiori deriva dall'idea totemistica, come il falco di \"Horus\", il cane di \"Anubis\", l'ibis di \"Thot\", la vacca di \"Hathor\", inoltre ritroviamo i totem anche nei monumenti. Dopo la riunificazione dell'Egitto, le divinit\u00e0 tendono a corrispondere alle forze della natura e acquisiscono un significato cosmogonico, ma i riti vengono fedelmente conservati, come il culto di Osiride. Esso esalta la morte e tutto il cerimoniale che prepara il corpo del defunto al passaggio in un'altra vita (purificazione, fasciatura, ricostituzione del cadavere, ascensione al dio e presentazione delle offerte). La cultura egizia non teme la morte; Fran\u00e7ois Lexa afferma che la vita dopo la morte \u00e8 quasi pi\u00f9 importante della prima vita, ecco spiegata l'importanza delle pratiche di imbalsamazione che sopravviveranno alle evoluzioni della cultura egizia. Siamo, quindi, in grado di capire perch\u00e9 evocare i morti \u00e8 un evento mistico e potente, e quanto sia pericoloso pronunciare il loro nome invano. I simboli sono fondamentali, come lo \"scarabeo\", la cui forma ricorda il cuore e perci\u00f2 viene seppellito al posto del cuore stesso nei corpi imbalsamati, i quali venivano privati di tutte le viscere. Tutti questi riti sono conservati nei libri dei morti, ma in essi e nei papiri medici sono scritte anche tante formule adoperate per scacciare i demoni dai bambini come dai defunti. La medicina magica egiziana \u00e8 sempre accompagnata dalla medicina empirica; il malato si affida al medicamento e allo scongiuro del medico, come citato nel papiro di Ebers. I riti servono a liberarsi dai demoni, che provocano le malattie, come servono anche a liberarsi dai nemici. Nell'epoca alessandrino-ellenistica, che precede il Cristianesimo, la magia subisce una sistematizzazione tale da dare origine al mistero, di cui si possiede scarsa documentazione.\nXIII Capitolo: La magia giudaica.\nNell'epoca premonoteistica, la cultura magica era molto diffusa tanto da trovare posto nei testi sacri, poi in seguito purificati. Il Castiglioni afferma che si pu\u00f2 infatti ammettere che nella Bibbia convivano due concetti antitetici che si ascrivono a due correnti differenti: quella \"eloista\", di origine sumerica, che fa ritenere che in epoche lontane fosse diffusa la credenza negli dei e nei demoni, e quella \"iahwista\" che afferma l'idea monoteistica. Un altro esempio di ambivalenza \u00e8 dato secondo il Goldberg dalla denominazione di Dio, \"El Schadaj\", la cui radice etimologica significa fecondit\u00e0 e anche distruzione. Altre interferenze magiche sono: l'uso della verga, il tab\u00f9 di non poter toccare l'arca, i miracoli, i sacrifici di animali e riti iniziatici. Infatti, il sacrificio, inizialmente umano, offriva a Dio il sangue, che era ritenuto sede dell'anima e il grasso, uno dei centri della forza vitale. Esso ricalca il sacrificio di sangue e la concezione totemica degli uomini primitivi. Come rito iniziatico citiamo la circoncisione dell'ottavo giorno, che rende tutto il popolo dei circoncisi un popolo di eletti, quindi a differenza della concezione magica egiziana, la conoscenza non \u00e8 circoscritta a un numero limitato di adepti. Inoltre la potenza del nome \u00e8 evidente tanto che esso non pu\u00f2 essere pronunciato da nessuno se non dal Sommo Sacerdote nel tempio di Gerusalemme dinanzi all'Arca. L'avvento dell'idea religiosa monoteistica richiede una purificazione del culto; gli intellettuali prendono le distanze dalle pratiche magiche e cercano di interpretare tutte le lettere e i numeri contenuti nei testi sacri per dare un senso alle parole dell'antico testamento. Tale arduo studio confluir\u00e0 in una tradizione orale che prende il nome di Kabala; i metodi cabalistici sono molteplici, ma tutti permeati da una valenza mistica.\nXIV Capitolo: La magia dell'America precolombiana.\nCome ci dice il Preuss, un illustre etnologo moderno, la concezione religiosa americana si basa su una societ\u00e0 chiaramente matriarcale, dove la dea suprema, \"Hava Sibalaneuman\", \u00e8 la madre di tutti gli uomini e tutte le razze, ma anche su di una concezione dualistica, secondo la quale le donne sono sue dirette discendenti, mentre gli uomini derivano da un ente soprannaturale di sesso maschile. Da questa concezione, secondo la quale un sesso era tab\u00f9, cio\u00e8 sacro, per l'altro sesso nella stessa trib\u00f9, si pu\u00f2 dedurre l'origine della legge dell'esogamia nel culto totemico: gli uomini dovevano unirsi a donne di altri clan per non violare la loro sacralit\u00e0 e viceversa. Le civilt\u00e0 degli Aztechi e dei Maya si sono influenzate reciprocamente, infatti la magia di entrambi \u00e8 di natura sistematica ed \u00e8 rivolta a scopi pratici come la fecondit\u00e0 della terra e l'agricoltura. Essi mostrano un interesse vivissimo per i calendari e la suddivisione dei giorni in fasti e nefasti, suggerita dalle condizioni meteorologiche e dalla produttivit\u00e0 del suolo. Gli Incas peruviani erano divisi in clan e in ciascuno di essi vi era un sacerdote che era anche il mago; erano fedeli al dio sole, come al totemismo. La medicina magica sfruttava talismani, piante guaritrici, strumenti propiziatori, come i rami di selce nelle operazioni chirurgiche e aveva un animale prediletto: un uccello dalle piume variopinte. Era viva la credenza di poter perdere l'anima tanto che nei passaggi pericolosi anche il solo calpestare un ramo fresco poteva privartene. Insomma grazie alla sua estrema fantasia e sistematicit\u00e0, la magia precolombiana \u00e8 sopravvissuta nelle credenze popolari nonostante le incursioni occidentali.\nXV Capitolo: La magia cinese.\nLa magia cinese si fonda su una concezione dualistica che vede lo scontro di due forze avverse: lo Yang, la forza maschile e attiva, e lo Yin, femminile e passiva. D'altro canto ripercorre molto la magia del Pacifico, ossia quella precolombiana: prevede la stessa sistematicit\u00e0, conferisce un grande valore ai numeri, agli animali, ad esempio la tartaruga viene usata come strumento per le previsioni, e ai calendari. Le due religioni, il confucianesimo e il taoismo, risentono della tradizione magica: nella prima gli eventi magici sono molteplici soprattutto nella vita di Confucio, mentre nella seconda vive ancora una tesi dualistica in merito alla natura dell'anima; quest'ultima partecipa di due essenze \"P\u00e8\" \u00e8 la vita vegetativa e \"Hon\" \u00e8 la vita spirituale. La sistematicit\u00e0 la evinciamo dal fatto che tutte le pratiche magiche sono raccolte in un libro di 64 capitoli, lo Yi-King; possiamo dedurre che la parola scritta assume un'importanza straordinaria, infatti uno scongiuro potente non \u00e8 orale ma scritto su pergamena. Il mago \u00e8 un intellettuale, colto e molto rispettato, ma \u00e8 anche il medico che crede nei riti apotropaici. Vi \u00e8 una particolare usanza citata dal Castiglioni, secondo la quale al moribondo viene sempre tolta la cintura perch\u00e9 in cinese tale parola (\"tai-tse\") ha la stessa pronuncia del termine rubare o portare via i bambini (\"t'ai-tse\"), dunque per scongiurare il pericolo che venga pronunciata, il morente viene privato direttamente dell'oggetto.\nXVI Capitolo: La magia nell'antica Grecia.\nAnche in una civilt\u00e0 cos\u00ec evoluta e fiorente come quella greca, ritroviamo tracce della concezione magica nel simbolo del serpente sulla bacchetta di Esculapio, nella croce, nelle figure geometriche e nel labirinto. Inoltre nell'epoca omerica, era data enorme importanza al culto dei morti, infatti i defunti venivano seppelliti spesso con delle maschere (in Tessaglia e in Arcadia), come a quello divinatorio e alla concezione demonologica. La magia divinatoria era nettamente religiosa e ordinata in Grecia: l'oracolo di Delfi di Apollo, quello di Giove a Dodona e la Pizia, sono un esempio della sacralit\u00e0 delle comunicazioni con l'oracolo e dell'influenza che essi rivestivano anche negli affari dello stato. Altre forme di divinazione sono l'aruspicio, ossia l'interpretazione degli astri, l'esame delle viscere e la negromanzia, o profezia tratta dall'evocazione dei morti. La magia si spiritualizza poi nei misteri, come i misteri eleusini, festeggiati a Eleusi ogni cinque anni. Naturalmente la ritualit\u00e0 fa uso del mito, che, secondo \u00c9douard Dujardin, non solo \u00e8 una rappresentazione del sacro, ma \u00e8 anche una risposta a un desiderio collettivo. Un ruolo importante era rivestito dallo stato d'animo: sia i \"mysti\", gli iniziati nella celebrazione dei misteri, che le sacerdotesse nelle consultazioni dell'oracolo vivevano un vero e proprio stato d'estasi, indotto da sostanze afrodisiache o droghe. La magia primitiva quindi si evolve verso il misticismo estatico, ma in epoca alessandrina, a causa dell'evoluzione del ragionamento e la necessit\u00e0 di critica, nonch\u00e9 la costituzione di un assetto politico ben strutturato, la magia subisce la sua prima sconfitta. In medicina l'empirismo acquista maggiore importanza e tutte le conoscenze del tempo vengono raccolte nel Corpus Hippocraticum. La nuova forma di suggestione \u00e8 rappresentata dalle parole dell'oratore, mentre il desiderio di immortalit\u00e0 viene appagato aspirando alla gloria nelle arti e nella letteratura, che renderanno eterno il proprio nome. L'antica magia sopravvive solo tra il popolo. Con il decentramento della cultura su Alessandria, le contaminazioni orientali si miscelano con le tradizioni greche.\nXVII Capitolo: La magia nei popoli dell'Italia antica.\nLe origini del popolo etrusco sono tuttora discusse, ma in merito alla concezione magica, molte sono le somiglianze con la tradizione assiro-babilonese: il culto demoniaco e quello degli antenati, dimostrato dalle numerose raffigurazioni di banchetti sulle tombe dei defunti, e la divinazione, che prediligeva l'analisi del fegato, infatti non a caso la parola aruspice proviene dal termine caldaico che significa fegato. Molto importanti erano anche i libri sibillini, considerati dai romani libri magici, contenenti oscure profezie. Si ritiene che la magia a Roma sia una discendente della medicina e che solo in un secondo momento essa si sia distaccata da quest'ultima, sviluppandosi autonomamente. Nell'antica Roma era essenzialmente magico il rito del \"mundus\": esso consisteva nello scavare al di sotto della propria casa una fossa, gettandovi della terra della propria patria, invitando cos\u00ec i morti ad abitare le regioni sotterranee della citt\u00e0 e a proteggere i vivi. Da ci\u00f2 deduciamo che la terra, tab\u00f9 per il primitivo, era sacra anche per i romani. Altri caratteri della magia dell\"'Urbs\" erano: l'importanza data ai numeri; la sacralit\u00e0 dei boschi, tanto che ogni pianta rappresentava una divinit\u00e0; la pratica della lustratio, la purificazione dell'anima e del corpo per mezzo dell'acqua; la divinazione e i responsi degli oracoli. Anche i letterati discorrevano di magia; Plinio ad esempio riteneva fosse stata fondata in Persia da Zoroastro. Per concludere, la tendenza ordinatrice latina subordiner\u00e0 la magia alle leggi e al potere dello stato, dunque solo quando lo stato decadr\u00e0, la magia antisociale rinascer\u00e0.\nLa progressiva decadenza della magia ancestrale e la nascita della magia naturale.\nXVIII Capitolo: Magia e misticismo.\nDiversi sono i fattori che resero pi\u00f9 rapida la decadenza della magia: l'organizzazione in caste dei maghi, nonch\u00e9 l'eccessiva cristallizzazione dei riti non pi\u00f9 adattabili alle mutate condizioni temporali e non meno importante la nascita del Cristianesimo, che rifiutava la superstizione e la combatteva aspramente. La magia si evolve in misticismo e il primo dei mistici \u00e8 Plotino, perch\u00e9 si interroga su come l'anima salga a Dio e su come Dio scenda nel mondo. Egli congiunge la mistica cristiana con la magia mistica, fondando la dottrina della contemplazione. Il complesso di visioni e sensazioni sull'al di l\u00e0 vanno a formare un vero e proprio sistema: la gnostica, che esalta simboli e formule. Un esempio di gnostici sono Simone Mago e Cipriano d'Antiochia. Lo sviluppo rigido del Cristianesimo permetter\u00e0 alla magia popolare di sopravvivere, conquistando l'appellativo di diabolica. Agostino d'Ippona, uno dei padri della Chiesa, distinguer\u00e0 tra cristianesimo e magia, perch\u00e9 il Cristo era stato accusato di aver convertito i popoli con un incantesimo; inoltre affermer\u00e0 che esiste una magia diabolica detta \"goetia\" e una magia bianca, \"teurgia\" deputata alla purificazione dell'anima. Non stupisce che il popolo in preda a una crisi di coscienza o anche il fedele, nella quotidiana lotta per la salvezza ceda ai riti apotropaici per scacciare i demoni e veneri amuleti e immagini sacre. Una conseguenza del necessario ordinamento della fede cattolica,sar\u00e0 la mistica religiosa e ascetica, che impone precetti al fedele al fine di esaltare la vita dello spirito, denigrare gli istinti della carne e sopprimere ogni capacit\u00e0 di giudizio. A questo scopo doveva essere creato un particolare stato psichico tramite esercizi fisici, come la forma di autoipnosi della setta degli \"esicasti\" raggiunta grazie all'uso di stupefacenti che dava allucinazioni d'ogni tipo. Conclude il Castiglioni, affermando, che una parte della magia cos\u00ec \u00e8 confluita in una religione universale, che ne ha saggiamente disciplinato i fatti e i procedimenti.\nXIX Capitolo: La magia diabolica e la stregoneria.\nSecondo la definizione di Jean Bodin la stregoneria \u00e8 \"l'arte con la quale si tenta di ottenere scientemente qualcosa con mezzi diabolici\". Rappresenta la diretta conseguenza della concezione demonologica, secondo la quale alcuni degli eventi pi\u00f9 importanti della vita sono dovuti ai demoni, che si tenta di allontanare o di cui si cerca il concorso per arrecare danno ai propri nemici. Tommaso d'Aquino riteneva che la magia fosse frutto del demonio e per questo che fosse reale. La stregoneria consiste nel contaminare preghiere sacre o nell'adorare oggetti osceni e si basa sul concetto del contrasto; la magia diabolica invece \u00e8 di natura imitativa. Entrambe sono contrastate dalla chiesa, a causa dell'esistenza di troppe sette eretiche; tutte queste pratiche confluiranno nella stregoneria medioevale, che avr\u00e0 perfino aspetti criminosi. Parallelamente al Cristianesimo si va attuando una chiarificazione delle idee: il pensiero scientifico si va formando in medicina e ne \u00e8 un esempio la Scuola medica salernitana, inoltre viene inaugurato il metodo sperimentale da Pietro Ispano. Alcune tra le figure pi\u00f9 importanti della scienza medioevale che si pronunceranno sul tema della magia sono: Alberto Magno e Arnaldo da Villanova. Il primo crede nei demoni, ma cerca di spiegare tutti i miracoli dei maghi con fenomeni naturalistici; il secondo rinnega completamente la magia e ritiene i maghi dei ciarlatani. Inoltre la stregoneria porter\u00e0 con s\u00e9 anche tutta la tradizione delle streghe e le sette in cui esse si riunivano, i sabba. Alla stregoneria \u00e8 legata anche la possessione diabolica, originata dall'antico concetto secondo cui ogni malattia deriva da un demone, accentuata in malattie come l'isteria e l'epilessia; un caso famoso \u00e8 quello dei fratelli Burner, i quali molto probabilmente soffrivano di convulsioni.\nXX Capitolo: Le scienze occulte-L'astrologia e l'alchimia.\nL'astrologia e l'alchimia si possono considerare il primo caso in cui risultati esatti venivano utilizzati a scopi magici. L'astrologia studia la posizione e l'incontro degli astri e giudica come la relazione esistente tra il macrocosmo e il microcosmo influenzi le vicende terrene. L'alchimia esamina i rapporti tra i metalli e gli astri traendo importanti conclusioni per la medicina: organizza i suoi studi in ricerche ed esperimenti mirati a ritrovare la pietra filosofale oppure a trasformare i metalli in oro. L'astrologia sembra essere di origini egiziane o assiro-babilonesi; nell'epoca alessandrina si passer\u00e0 allo studio dell'astronomia di cui uno dei massimi rappresentanti fu di sicuro Tolomeo il quale cre\u00f2 la dottrina del cosmo confluita in un libro il Tetrabiblos. Lo stesso Tolomeo afferma che lo studio dell'astronomia \u00e8 importante perch\u00e9 la natura fisica e morale dei popoli dipende dalla posizione rispetto al sole nella quale il paese da essi abitato si trova: ad esempio i popoli pi\u00f9 meridionali hanno una carnagione pi\u00f9 \"abbruciata dal sole\" e i loro capelli sono pi\u00f9 scuri. Plotino e il neoplatonismo, invece, combatteranno gli gnostici e la tirranide che essi attribuiscono agli astri: ritengono che come i venti possono scuotere una nave, cos\u00ec gli astri possono influire sull'anima, ma la loro azione occulta deve sempre conciliarsi con il libero arbitrio. L'astrologia sar\u00e0 avversata anche dalla chiesa, infatti, Sant'Agostino ne proclamer\u00e0 la falsit\u00e0, sostenendo che il mondo \u00e8 retto solo dalla divina volont\u00e0; mentre San Tommaso ne ammise la totale nobilt\u00e0, sempre per\u00f2 affermando che il primo motore del cosmo fosse Dio. Arnaldo da Villanova, il pi\u00f9 grande astrologo del tempo, credeva che la conoscenza dell'astrologia fosse fondamentale per il medico; anche Bacone era dello stesso parere, perch\u00e9 riteneva che le stelle avessero una notevole influenza sulla salute del malato. Dunque, l'astrologia si connota come un'arte magica, perch\u00e9 cerca di oggettivare il desiderio dell'uomo di conoscere il proprio futuro, ma in realt\u00e0 lo guida verso lo studio approfondito della natura. L'alchimia si ritiene abbia anch'essa origini egizie, probabilmente dalle pratiche degli orefici egizi che sperimentavano le varie leghe. La parola alchimia deriva dal nome dell'Egitto, \"Kamt\" o \"Qemt\", che vuol dire nero e si riferisce al fango del Nilo, parola poi applicata anche alle combinazioni ottenute con il mercurio. Anche l'alchimia ha alla base della sua ricerca l'esigenza di spiegare le relazioni reciproche degli esseri del cosmo e anche come queste diano vita a reciproche metamorfosi. Eraclito basava la sua filosofia sul concetto del continuo divenire, caratteristico dell'essere, quindi non stupisce che se \u00e8 possibile che la terra diventi acqua e l'argento oro, tutte le cose si trasformeranno in oro alla fine dei tempi. Anche Empedocle credeva nella compenetrazione e congiunzione vicendevole delle sfere, come principio base della vita. Come ci dice il Lehmann, nelle opere antiche di alchimia vi erano solo formule e scongiuri e non ricettari chimici, ma nel Medioevo questa arte sboccia e apre la strada alla biologia. I suoi massimi rappresentanti sono il Geber, esponente dell'alchimia araba naturalista e Paracelso. Per quest'ultimo lo studio dell'alchimia consiste nello studio della chimica medica e delle leggi dell'affinit\u00e0 e delle simpatie, al fine di produrre le cure necessarie per il malato. Infine possiamo concludere che da arte magica egizia, l'alchimia, diventa il modo di oggettivare il desiderio di prolungare la vita, guarendo le malattie e lavorando metodicamente in laboratorio, non pi\u00f9 tentando di svelare la composizione segreta dell'universo o pronunciando scongiuri.\nXXI Capitolo: La magia naturale.\nLa magia naturale si stacca dal sentimento magico come dal sentimento religioso, ma resta attaccata al reale nelle sue osservazioni. Con l'avanzamento delle facolt\u00e0 critiche, l'occultismo e il soprannaturale cedono il posto alla scienza, che nonostante tutto porter\u00e0 con s\u00e9 quel patrimonio di concezioni ancestrali e mnemoniche legate alla magia primitiva, sedimentate nel pi\u00f9 profondo dell'io. I massimi rappresentanti della magia naturale furono: Agrippa di Nettesheim, Paracelso e Giovanni Battista Della Porta. Per comprendere per\u00f2 le loro dottrine dobbiamo dire che esse si fondano su due leggi fondamentali per i naturalisti: la legge della simpatia e l'arte della segnatura. La prima ricerca le infinite connessioni tra le cose reali e il mondo spirituale, il microcosmo e il macrocosmo, la magia e la natura, fondandosi sull'idea della somiglianza di nomi e suoni. La seconda, come gi\u00e0 citato, ha l'intento di identificare le propriet\u00e0 curative degli elementi della natura, in particolare piante, dai loro segni caratteristici.\nXXII Capitolo: Il Rinascimento scientifico e il decadimento della magia.\nCon il Rinascimento rinasce la coscienza della dignit\u00e0 e della personalit\u00e0 umana. Nel Medioevo nessuno era solito firmare la propria opera, mentre nel Rinascimento ogni artista rivendica le proprie creazioni, non perch\u00e9 siano realmente pi\u00f9 grandi di quelle medievali, ma per affermare la propria individualit\u00e0. Emerge la sete di gloria che altro non \u00e8 che l'espressione raffinata ed evoluta del desiderio mistico di appartenenza: \"Omnis non moriar\", non voglio morire interamente, in altre parole voglio anch'io esser parte di questa terra in eterno. Si afferma l'esigenza di ricercare le proprie origini e sentire di appartenere a un popolo come il popolo italiano che si erge a figlio del popolo greco e latino. Di contro l'istinto di conservazione, si sviluppa l'esigenza di andare verso l'ignoto, di ricercare e sperimentare come far\u00e0 Galileo. La magia dell'epoca si connota come semplice superstizione. Rifiorisce l'amore per lo studio della natura, infatti, verranno codificati gli erbari; lo studio scientifico si fonda su di una pi\u00f9 acuta criticit\u00e0 e coscienza individuale. L'uomo del rinascimento tende a oggettivare i suoi desideri non con la magia come faceva l'uomo primitivo, ma attraverso l'arte e la conoscenza. La concezione dell'arte si evolve parallelamente a quella dell'uomo: da \"homo sanctus\", la cui arte trecentesca era imbrigliata da leggi e schemi, a \"homo universalis\", la cui arte \u00e8 una forma pacata di ribellione, umanit\u00e0 e progresso. La magia umana consiste nella rappresentazione delle forme o di un'illusione derivante dalla loro osservazione: l'artista \u00e8 il mago che incanta ricercando l'armonia, perch\u00e9 a sua volta ammaliato dalla bellezza estatica della natura e dell'uomo. Inoltre rispetto alla magia si perfeziona, perch\u00e9 non solo suscita le facolt\u00e0 emotive nel processo di ideazione dell'opera, ma anche quelle critiche nella fase di realizzazione della stessa. La rinascita dei valori individuali e nazionali, la coscienza nell'uomo del proprio valore e del proprio scopo nel mondo permettono il diffondersi di uno smisurato ottimismo. D'ora in poi la magia non potr\u00e0 mai pi\u00f9 arrestare il progresso scientifico e l'evoluzione del libero ragionamento umano.\nXXIII Capitolo: L'idea magica e le sue pratiche nel 1700.\nIl Seicento \u00e8 dominato dal movimento politico e intellettuale, che parte dalla Controriforma e dal metodo sperimentale; il Settecento ne rappresenta la logica evoluzione. \u00c8 un'epoca di reazione politica, \u00e8 attaccato il dogmatismo scolastico e fiorisce un idealismo rivoluzionario che tende a liberare le coscienze. Le concezioni romantiche e mistiche che si diffondono a fine secolo in Germania porteranno alla formazione della dottrina del magnetismo animale o mesmeriano, da Franz Anton Mesmer. La terapia magnetica \u00e8 una terapia ad azione suggestiva; rientrano in questa categoria i metodi di cura omeopatici ideati da Samuel Hahnemann, il quale afferm\u00f2 che le malattie possono essere curate provocando, mediante sostanze medicamentose, fenomeni analoghi a quelli che ne provocano l'inizio. Cos\u00ec egli prescrisse impacchi caldi per medicare le ustioni o l'oppio per guarire la sonnolenza. Il maggiore rappresentante del misticismo del Settecento \u00e8 Emanuel Swedenborg. La sua dottrina \u00e8 esposta nella sua opera \"De coelo et eius mirabilibus et de inferno ex auditis et visis\" stampato a Londra nel 1758. Lo Swedenborg crede nell'esistenza degli spiriti e nel fatto che, dopo la morte le anime attraversino uno stato di transizione per essere preparate al trapasso. Questo intervallo di tempo varia secondo quante colpe devono essere espiate o quanti meriti devono essergli riconosciuti. Gli spiriti mantengono la forma umana e ci si pu\u00f2 mettere in contatto con loro solo in uno stato tra il sonno e la veglia. Verso la fine del secolo occultismo e misticismo si diffonderanno largamente tanto da dare origine a delle societ\u00e0 segrete come la Massoneria. Fra gli avventurieri del Settecento Giuseppe Balsamo, conte di Cagliostro \u00e8 l'ultimo mago nel vero senso del termine: in lui non vi \u00e8 nessuna attivit\u00e0 critica, nessuna legge frena i suoi desideri, n\u00e9 alcuna morale ostruisce la sua volont\u00e0. Possedeva una cieca fede in se stesso e nel suo potere di saper convincere. \u00c8 stato un grande cultore di tutte le arti magiche: dell'alchimia, infatti ne sono una prova i suoi numerosi tentativi di preparare la pietra filosofale. \u00c8 stato un acclamatissimo guaritore e un abile evocatore dei morti: non solo dava voce a ombre e spiriti, ma anche alle \"pupille\", ragazze in uno stato di \"trance\" adagiate al di l\u00e0 di un lenzuolo, le quali dovevano rispondere alle sue domande. Cagliostro era un abile trascinatore e aveva finito per rimanere intrappolato in credenze millenaristiche troppo pi\u00f9 potenti di lui. Il romanticismo del Settecento diede facilmente la possibilit\u00e0 anche a degli impostori di farsi avanti promettendo di svelare misteri che neanche la scienza riusciva a sciogliere pienamente. Questa tendenza mistico-occultistica rappresentava un passo indietro rispetto alla tendenza sperimentale del Rinascimento. In ci\u00f2 si vede confermato il fenomeno dell'oscillazione storica di cui aveva parlato Goethe, fra il polo positivo e il polo negativo, fra il razionale e l'irrazionale. La magia si riconfermava come desiderio di indipendenza dalle leggi umane e di ritorno al cosmo e all'estasi mistica.\nXXIV Capitolo: Le forme moderne della magia - La divinazione.\nSappiamo che l'arte della divinazione nasce dall'esigenza di conoscere il futuro. Negli uomini primitivi si fondava sul concetto delle appartenenze; il mago, che era anche sacerdote e medico, interpretava una confusa sensazione in virt\u00f9 dell'individuo e della circostanza. Ora, invece, il divinatore interpreta in modo fisso gli avvenimenti e i segni, quindi l'azione dello stato d'incantesimo \u00e8 completamente soppressa. L'arte divinatoria moderna pu\u00f2 essere suddivisa in due categorie: la prima \u00e8 quella delle manifestazioni divinatorie, nella quale le sensazioni psichiche, i cosiddetti segni criptestetici di Charles Richet, hanno ancora qualche valenza, mentre la seconda abbraccia quelle che non sono pi\u00f9 forme propriamente magiche ma semplicemente meccaniche. Appartengono alla prima categoria i fenomeni che avvengono nella sfera dell'incosciente e sotto un meccanismo di suggestione come la telepatia, la precognizione e la rabdomanzia. La rabdomanzia \u00e8 di particolare interesse perch\u00e9 sfrutta la verga, dal grande significato simbolico per individuare corsi d'acqua o metalli preziosi nel sottosuolo. Nella seconda rientrano la chiromanzia, la cartomanzia e l'oniromanzia.\nXXV Capitolo: Le forme moderne della magia - Lo spiritismo.\nLo spiritismo \u00e8 animato da due fatti essenziali: la volont\u00e0 di creare uno stato d'incantesimo e l'esigenza di credere nella continuazione della vita. Alla base dello spiritismo vi \u00e8 questa fondamentale concezione: l'anima \u00e8 immortale e continua la sua vita dopo la morte del corpo, subendo delle trasformazioni e dei mutamenti e pu\u00f2 mettersi in comunicazione con i vivi grazie a un medium in uno stato di \"trance\". Andrew Jackson Davis \u00e8 considerato il fondatore dello spiritismo moderno, perch\u00e9 ha descritto i fenomeni da tavolino, ossia il movimento di oggetti che non erano stati toccati da nessuna persona. Nel suo libro \"Delle relazioni con gli spiriti\" afferma che a suo parere gli spiriti sono anime che non hanno ancora raggiunto la perfezione. Dall'America, dove lo spiritismo assume principalmente una tendenza religiosa, quest'ultimo si diffonde anche in Europa assumendo le forme pi\u00f9 varie. Sono famosi gli esperimenti del chimico inglese William Crookes, il celebre scopritore del tallio: aveva registrato con degli strumenti sensibilissimi delle vibrazioni dovute a un fenomeno inspiegabile, quanto innegabile, che poi egli stesso defin\u00ec forza psichica. Anche Alfred Russel Wallace, si dedic\u00f2 a esperimenti simili ammettendo l'esistenza di fatti telecinetici e di comunicazioni con l'al di l\u00e0. Molti sono gli aspetti in comune con la magia: i fatti si sviluppano nell'incosciente e in uno stato d'incantesimo; in questi riti si verificano fenomeni di automatismo, come la scrittura convulsiva; \u00e8 indispensabile la presenza di un intermediario, il \"medium\"; sono presenti sia spiriti benevoli che avversi. Lo spiritismo tenta di ordinare logicamente fenomeni appartenenti alla sfera magica cercando di riallacciarli per dare a essi un unico scopo: insomma rappresenta l'oggetivazione del desiderio al di l\u00e0 del nesso causale.\nXXVI Capitolo: La terapia magica.\nL'effetto della suggestione \u00e8 noto non solo in malattie psichiche, ma anche in patologie fisiche: \u00e8 assodato come un fattore suggestionante possa far alzare la temperatura o far arrestare le mestruazioni; in casi clamorosi ha portato alla comparsa delle stigmate sanguinanti che sono la prova di quanto la psiche possa influenzare il nostro corpo. Tale suggestione di sicuro deriva dalla personalit\u00e0 del medico, nonch\u00e9 dalla prospettiva stessa della guarigione alla vista del farmaco. Questo spiega come una cartomante o un contadino possano riuscire in guarigioni che neanche il pi\u00f9 insigne dei clinici potrebbe ottenere; forse perch\u00e9 in alcune persone lo stato d'animo ha un'importanza maggiore del fattore patologico oggettivo. Con queste premesse si sviluppa il fenomeno dei guaritori, che si manifesta nella storia dopo tutte le grandi guerre o le epidemie, cio\u00e8 quando la criticit\u00e0 delle persone \u00e8 sopita dalle sofferenze, favorendo l'avanzamento dell'emotivit\u00e0 e della suggestionabilit\u00e0. Il metodo dei guaritori si basa: sul contatto tra medico e paziente diretto o tramite una bacchetta, sull'ambiente e sulla suggestione reciproca e dinamica tra il guaritore e le centinaia di malati seminudi, che visitava ogni giorno. La tradizione ricorda vari esempi di guarigione per contatto: Esculapio usava la sua bacchetta sui malati dormienti nel tempio, imponendola sulla parte malata del corpo; mentre Plinio narra di come Pirro, re d'Epiro, toccando la parte malata di un individuo con l'alluce destro lo guariva; addirittura Luigi XVI in occasione della sua incoronazione nel 1775 tocc\u00f2 2400 malati. Un caso eclatante di guarigione \u00e8 ad esempio quello di Valentino Zeileis, il quale fond\u00f2 a Gallspach un vero e proprio villaggio di cura; il professore Lazarus di Berlino analizz\u00f2 i metodi di cura di Gallspach, definendoli del tutto inefficaci. Abbiamo inoltre quello del magnetizzatore Tetter, che esercit\u00f2 la sua arte a Vienna in un sontuoso appartamento; e quello del muratore, oggi profeta e \"Divino Maestro\", Josef Weissenberg, che raccolse centinaia di proseliti in Germania in pochissimi anni. Il guaritore che pu\u00f2 affermare di aver avuto pi\u00f9 successo di tutti \u00e8 stato di sicuro Franz Mesmer: egli riteneva che ogni corpo vivente contenesse un fluido magnetico, che emanava una forza speciale che animava tutta la creazione. Egli riceveva in un grande appartamento, al centro del quale poneva una tinozza con una soluzione d'acqua e acido solforico; dalla tinozza venivano fuori delle spranghe di ferro, dalle quali pendevano degli anelli di metallo ai quali ciascuno dei magnetizzati si poteva legare. Stefan Zweig ha analizzato gli studi di Mesmer nel suo libro \"L'anima che guarisce\", dimostrando come la sua opera rappresenti un inizio del riconoscimento della dinamica e della legge funzionale della vita interiore dell'anima, una sorta di scienza psicologica accessibile a tutti. La scienza moderna ha cercato di sistematizzare e controllare, alla luce del laboratorio, la terapia magica che pu\u00f2 diventare pericolosa per la collettivit\u00e0, perch\u00e9 screditando il medico porta il malato a rivolgersi al guaritore, che nella maggior parte dei casi \u00e8 un impostore. La \"fede che guarisce\" pu\u00f2 essere controllata e guidata alla conoscenza al fine di migliorare la qualit\u00e0 della vita, ma senza illudersi di poter scongiurare l'insorgere di altri disperati tentativi.\nConclusioni.\nXXVII Capitolo: Incantesimo e magia.\nAlla luce delle conoscenze attuali i fenomeni magici possono essere interpretati operando una giusta distinzione tra superstizione, inganni e mistero. La magia nasce dall'esigenza di ordine dell'uomo, dalla necessit\u00e0 di preservare la propria specie e la propria individualit\u00e0; mentre, l'incantesimo possiamo definirlo il leitmotiv di tutta la natura, che prepara la strada alla magia. La magia \u00e8 anche la risposta all'angoscia universale: nasce dal bisogno di difesa, dalla paura, ma anche dall'istinto di ribellione e distruzione. Nel corso dei secoli si \u00e8 trasformata contemporaneamente all'evoluzione della natura e della vita dell'uomo. Si basa sul contrasto senza fine tra Logos, ragionamento, ed Eros, incosciente, tra l'Es e l'Io freudiani; \u00e8 il risultato di una continua lotta tra la carne e lo spirito, tra la legge di conservazione e la legge della distruzione. In queste battaglie l'incantesimo ha sempre rappresentato l'arma principale, supportato dall'intermediario e dalla suggestione dell'io o esterna. Goethe a tal proposito dice: Tale movimento ritmico, che ha origine nella psiche, \u00e8 alla base di tutte le attivit\u00e0 creatrici. Nella modernit\u00e0 ritroviamo la magia nelle promesse di una vita migliore, pi\u00f9 felice e pi\u00f9 durevole; oggi magia e incantesimo si servono di mezzi perfezionati e di una moltitudine di rapporti di causa-effetto, prima ignoti. Ecco perch\u00e9 il telefono ha soppiantato la telepatia, la televisione la divinazione, le r\u00e9clame suggestive l'azione del mago. Anche il cinematografo \u00e8 uno strumento suggestivo, in cui il mito delle immagini ha prevalso su quello della parola. Le scienze come la fisica, la chimica, la biologia e la medicina si sono distaccate dall'approccio meccanicistico per abbracciarne uno vitalistico: indagano sulla natura di questo principio vitale che anima il mondo, consapevoli, per\u00f2, che rimarr\u00e0 sempre incontrollabile. \"La magia fu di tutti i tempi e di tutti i popoli e ci\u00f2 \u00e8 la prova dell'origine comune di molti fenomeni con manifestazioni molto differenti a seconda delle epoche\"."}
{"id": "4408835", "revid": "247222", "url": "https://it.wikipedia.org/wiki?curid=4408835", "title": "Passione (singolo)", "text": ""}
{"id": "4408841", "revid": "599013", "url": "https://it.wikipedia.org/wiki?curid=4408841", "title": "Ademar Pantera", "text": ""}
{"id": "4408843", "revid": "767487", "url": "https://it.wikipedia.org/wiki?curid=4408843", "title": "Paperino paracadutista", "text": "Paperino paracadutista (\"Sky Trooper\") \u00e8 un film del 1942 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions ed uscito negli Stati Uniti il 6 novembre 1942, distribuito dalla RKO Radio Pictures. \u00c8 uno dei cortometraggi che seguono Paperino e Pietro Gambadilegno durante la seconda guerra mondiale.\nTrama.\nPaperino sta pelando le patate, ma vuole disperatamente volare. Il sergente Pietro Gambadilegno scopre la sua ambizione e gli promette di dargli l'opportunit\u00e0 di volare se sbuccer\u00e0 ancora pi\u00f9 patate. Una volta eseguito il compito, Paperino si presenta nell'ufficio di Pietro, che lo sottopone a una serie di esercizi di equilibrio, che il papero finisce per fallire tutti. Il sergente decide di far salire Paperino su un aereo delle truppe paracadutiste; il papero, all'insaputa di ci\u00f2, sale entusiasta sull'aereo. Al momento di scendere, Paperino \u00e8 terrorizzato quando scopre di trovarsi a diverse migliaia di metri da terra, ma Pietro lo obbliga comunque a buttarsi. Il papero per\u00f2 oppone resistenza e continua ad aggrapparsi al sergente, trascinandolo gi\u00f9 di forza. Nel tentativo di aggrapparsi, Pietro afferra una bomba attaccata all'aereo, la quale poco dopo si stacca, facendo precipitare i due. Durante la discesa, i due si passano ripetutamente l'ordigno l'uno all'altro, fino a quando si schiantano sul quartier generale del generale. Cos\u00ec Paperino e il sergente, con diverse bende, devono entrambi pelare le patate.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "4408846", "revid": "371529", "url": "https://it.wikipedia.org/wiki?curid=4408846", "title": "The Black Marble", "text": "The Black Marble \u00e8 un film del 1980 diretto da Harold Becker.\n\u00c8 un film commedia statunitense a sfondo poliziesco con Robert Foxworth, Paula Prentiss e Harry Dean Stanton. \u00c8 basato sul romanzo del 1978 \"The Black Marble\" di Joseph Wambaugh che ha curato anche la sceneggiatura.\nProduzione.\nIl film, diretto da Harold Becker su una sceneggiatura e un soggetto di Joseph Wambaugh (autore del romanzo), fu prodotto da Frank Capra Jr. per la Black Marble Company e girato a Los Angeles in California.\nDistribuzione.\nIl film fu distribuito negli Stati Uniti dal 7 marzo 1980 dalla AVCO Embassy Pictures.\nAlcune delle uscite internazionali sono state:\nCritica.\nSecondo Leonard Maltin nel film \"manca l'ironia che caratterizza il romanzo\".\nPromozione.\nLe tagline sono:"}
{"id": "4408850", "revid": "287204", "url": "https://it.wikipedia.org/wiki?curid=4408850", "title": "Passione (album)", "text": ""}
{"id": "4408851", "revid": "287204", "url": "https://it.wikipedia.org/wiki?curid=4408851", "title": "Omega2 Scorpii", "text": "Omega2 Scorpii (Omega2 Sco / \u03c92 Sco) \u00e8 una stella di magnitudine 4,33 situata nella costellazione dello Scorpione. Condivide la lettera greca \u03c9 con Omega1 Scorpii, dalla quale \u00e8 separata visualmente in cielo da 0,24\u00b0. Le due stelle tuttavia non sono legate gravitazionalmente tra loro, in quanto \u03c9\u00b9 Scorpii \u00e8 molto pi\u00f9 distante dalla Terra di quanto non lo sia \u03c9\u00b2 Scorpii. Assieme alla pi\u00f9 brillante compagna visuale, possiede il nome tradizionale di \"Jabhat al Akrab\", che deriva dall'arabo \u062c\u0628\u0647\u0629 \u0627\u0644\u0639\u0642\u0631\u0628 (jabhat al-caqrab), che significa \"la fronte dello scorpione\".\nOsservazione.\nGrazie alla sua posizione non fortemente australe, pu\u00f2 essere osservata dalla gran parte delle regioni della Terra, sebbene gli osservatori dell'emisfero sud siano pi\u00f9 avvantaggiati. Nei pressi dell'Antartide appare circumpolare, mentre resta sempre invisibile solo in prossimit\u00e0 del circolo polare artico. La sua magnitudine pari a 4,3, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra maggio e settembre; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche fisiche.\nOmega2 Scorpii \u00e8 una gigante gialla di tipo spettrale G7III, distante 290 anni luce dal sistema solare e avente una massa oltre 3 volte quella del Sole. La sua luminosit\u00e0 in luce visibile \u00e8 circa 160 volte quella solare, mentre il suo raggio \u00e8 13-14 volte quello della nostra stella."}
{"id": "4408852", "revid": "525454", "url": "https://it.wikipedia.org/wiki?curid=4408852", "title": "Cavolicello", "text": ""}
{"id": "4408854", "revid": "767487", "url": "https://it.wikipedia.org/wiki?curid=4408854", "title": "Vlatko Lozanoski", "text": "Carriera.\nLa sua prima apparizione pubblica \u00e8 stato al talent show \"Mak Dzvezdi\" (\"Stelle macedoni\") nel settembre del 2007. Un mese dopo ha vinto il Grand Prix al Radio Festival macedone \"Zvezdena Nok\" (\"Notte stellata\") con la canzone \"Vrati me\" che \u00e8 stato anche il suo primo singolo. Il suo secondo singolo fu \"Obicen bez tebe\". Nell'ottobre del 2008 usc\u00ec il suo terzo singolo \"Vremeto da zastane\", il suo quarto singolo \u00e8 stato \"Sonce ne me gree\". Nel febbraio del 2009 ha partecipato alla selezione nazionale macedone per l'Eurovision Song Contest 2009 (lo Skopje Fest) con il suo quinto singolo \"Blisku do mene\" e si \u00e8 classificato quarto.\nIl suo primo album intitolato \"Lozano\" fu pubblicato nel 2010. Nel febbraio del 2010 ha ripartecipato allo Skopje Fest questa volta per rappresentare la Macedonia all'Eurovision Song Contest 2010 con la canzone \"Letam kon tebe\" ma \u00e8 finito nuovamente in quarta posizione.\nIl 28 dicembre 2012 la radio-televisione macedone (MRT) ha annunciato che Lozanoski rappresenter\u00e0 la Macedonia all'Eurovision Song Contest 2013 che si terr\u00e0 a Malm\u00f6 in Svezia assieme a Esma Red\u017eepova."}
{"id": "4408855", "revid": "767487", "url": "https://it.wikipedia.org/wiki?curid=4408855", "title": "Paperino fattorino", "text": "Paperino fattorino (\"Bellboy Donald\") \u00e8 un film del 1942 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 18 dicembre 1942, distribuito dalla RKO Radio Pictures.\nTrama.\nPaperino \u00e8 un fattorino nell'hotel Lofty Manors. Il suo capo, avendo ricevuto molte lamentele sul suo conto, minaccia di licenziarlo e gli d\u00e0 una spilla con scritto che il cliente ha sempre ragione. In quel momento arrivano all'hotel Pietro Gambadilegno e suo figlio. Paperino cerca di portare i bagagli all'interno dell'hotel, ma il ragazzino continua a rendergli il lavoro pi\u00f9 faticoso, fino a fargli rompere una valigia. In seguito Paperino accompagna i due all'80\u00ba piano; una volta arrivati, il ragazzino blocca nella porta dell'ascensore la maglietta di Paperino, la quale scende gi\u00f9 con esso. Paperino riesce a far tornare l'ascensore con il ragazzino all'80\u00ba piano e gli chiede di aprire la porta. Dopo numerose richieste il giovane restituisce a Paperino la maglietta, dopodich\u00e9 lo attira nell'ascensore. Paperino ci entra, ma, ancora prima di toccare a terra, il ragazzino avvia l'ascensore, facendo fluttuare in aria il papero, per poi bloccarlo di colpo una volta arrivati al primo piano. Mentre il ragazzino ride, Paperino scopre che la sua spilla \u00e8 stata appiattita dall'urto e, avendone abbastanza, sfonda la vetrata dell'ascensore. Poi, dopo aver avuto conferma dal capo di essere stato licenziato, sculaccia il ragazzino con un ghigno soddisfatto.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 2\"."}
{"id": "4408857", "revid": "21583", "url": "https://it.wikipedia.org/wiki?curid=4408857", "title": "Valravn", "text": "Nel folklore danese, un valravn (in danese \"corvo dei morti\" ) \u00e8 un uccello mitologico. I \"valravne\" appaiono in tradizionali canti popolari danesi, in cui sono descritti come corvi che consumano i corpi dei morti sul campo di battaglia, oppure in grado di trasformarsi in cavaliere dopo aver consumato il cuore di un bambino, in altri casi ancora viene descritta una creatura per met\u00e0 lupo e met\u00e0 corvo.\nFolklore.\nIn accordo con ci\u00f2 che si pu\u00f2 trovare nel \"Pr\u00f8ver af danske Folkesagn\" (Esempi di Fiabe danesi, pubblicato tra il 1819 e il 1823), ad opera dello storico e scrittore danese Just Mathias Thiele, quando un re o un capo di Stato veniva ucciso in battaglia e non fosse trovato e sepolto, i corvi giungevano per cibarsene. Divenivano, cos\u00ec, \"valravne\", acquisendo la conoscenza umana e la capacit\u00e0 di compiere atti maligni; a causa di questa peculiarit\u00e0 veniva attribuito loro l'appellativo di \"creature malvagie\", atte a deviare gli uomini dalla rettitudine.\nIn un altro resoconto, un \"valravn\", \u00e8 descritto come un'anima senza pace in cerca di redenzione che vola di notte (ma mai giorno) e non pu\u00f2 liberarsi dal suo volto animale se non consumando il sangue di un bambino. Questa versione trova riscontro in un canto popolare danese che racconta come, dopo aver rifiutato delle ricche offerte, il \"valravn\" stringe un accordo con una giovane donna promettendole di farla ricongiungere al suo fidanzato in cambio del primogenito di lei. Stretto il patto, il \"valravn\" vol\u00f2 via; passato del tempo, alla felice coppia nacque un figlio, fu allora che il \"valravn\" si ripresent\u00f2 alla donna, chiedendole se rammentava la promessa fattagli. Il \"valravn\" vol\u00f2 via per la seconda volta, portando con s\u00e9 il bambino; quando la creatura apr\u00ec a forza il petto, divor\u00f2 il cuore e bevve il sangue dell'infante si tramut\u00f2, infine, in cavaliere. Di questa canzone popolare venne fatta una reinterpretazione, nel 1997, dalla band electro-folk Sorten Muld, dal titolo \"Ravnen\".\nNella raccolta di ballate folkloristiche, \"Danske Folkeviser i Udva lg\" pubblicate nel 1910 e tradotte da Axel Olrik e Ida Falbe-Hansen, i \"valravne\" vengono descritti come creature per met\u00e0 lupo e met\u00e0 corvo.\nInterpretazioni e teorie.\nSecondo lo studioso tedesco del XIX secolo, Jacob Grimm, il \" vilde ravn o vilde valravn \"(in danese, \" corvo selvatico o Valravn selvaggio \") prende \"esattamente il posto del diabolico troll\" nelle canzoni popolari danesi. Grimm propose anche un nome, in antico alto tedesco, equivalente al danese \"valravn\": \"walahraban\" ."}
{"id": "4408858", "revid": "686936", "url": "https://it.wikipedia.org/wiki?curid=4408858", "title": "Club delle 300 vittorie", "text": "Il Club delle 300 vittorie (\"300 Wins Club\" in lingua inglese) riunisce i lanciatori che hanno raggiunto o superato le 300 vittorie in carriera nella Major League Baseball (MLB) .\nSono 24 i lanciatori entrati nel club. Il primo a tagliare il traguardo delle 300 vittorie fu Pud Galvin nel 1888, l'ultimo in ordine di tempo \u00e8 stato Randy Johnson nel 2009.\nLa lista pubblicata dalla MLB, aggiornata al termine della stagione 2018, \u00e8 la seguente:"}
{"id": "4408859", "revid": "834", "url": "https://it.wikipedia.org/wiki?curid=4408859", "title": "300 Wins Club", "text": ""}
{"id": "4408860", "revid": "1234826", "url": "https://it.wikipedia.org/wiki?curid=4408860", "title": "Donne nell'ebraismo", "text": "Il ruolo delle donne nell'Ebraismo \u00e8 determinato dalla Bibbia ebraica, dalla Legge Orale (il corpus di letteratura rabbinica), dalla tradizione (\"Minhag\"), e da fattori culturali non religiosi. Sebbene la Bibbia ebraica e la letteratura rabbinica citino vari modelli femminili di comportamento, la Legge religiosa considera la donna differentemente a seconda delle varie circostanze sociali e religiose.\nEra biblica.\nSono relativamente poche le donne menzionate nella Bibbia per nome e ruolo, suggerendo che erano raramente in prima linea nella vita pubblica. Ci sono un certo numero di eccezioni a questa regola, comprese le Matriarche Sara, Rebecca, Rachele e Lia, Miriam la profetessa, Debora il giudice, Culda la profetessa, Abigail che spos\u00f2 Davide, Raab e Ester. Nel racconto biblico queste donne non furono contrastate da opposizione per la loro presenza pubblica.\nSecondo la tradizione ebraica, una alleanza fu formata tra gli Israeliti e il Dio di Abramo sul Monte Sinai. La Torah racconta che sia gli uomini e le donne d'Israele erano presenti al Sinai, tuttavia l'alleanza fu formulata in modo tale che gli uomini vennero obbligati ad eseguirne i dettami garantendo che i membri delle loro famiglie (mogli, figli e servitori) soddisfacessero tali dettami. In questo senso, l'alleanza vincola anche le donne, sebbene indirettamente.\nIl matrimonio e il diritto di famiglia in tempi biblici favorivano gli uomini a scapito delle donne. Ad esempio, un marito poteva divorziare la propria moglie, se cos\u00ec decideva, ma una moglie non poteva divorziare il marito senza il suo consenso. La pratica del levirato si applicava alle vedove di mariti defunti senza figli, ma non ai vedovi delle mogli defunte senza figli. Le leggi che regolano la perdita della verginit\u00e0 femminile non hanno equivalente nel maschile. Queste e altre disuguaglianze di genere presenti nella Torah indicano che le donne furono subordinate agli uomini in tempi biblici, ma indicano anche che la societ\u00e0 biblica reputava come fondamentale la continuit\u00e0, propriet\u00e0 e l'unit\u00e0 della famiglia. Tuttavia gli uomini avevano obblighi specifici che dovevano ottemperare per le loro mogli. Tra questi, la fornitura di indumenti, cibo e rapporti sessuali con le proprie mogli.\nLe donne ebbero un ruolo anche nella vita rituale. Le donne (e gli uomini) erano tenute a fare un pellegrinaggio al Tempio di Gerusalemme una volta all'anno e offrire il sacrificio pasquale. Lo facevano inoltre in occasioni speciali di vita, come per esempio il \"todah\" (\"ringraziamento\") dopo un parto. Partecipavano quindi a molti dei principali ruoli religiosi pubblici, pi\u00f9 degli uomini leviti, anche se meno spesso e in scala leggermente inferiore e generalmente pi\u00f9 discreta.\nLe donne dipendevano dagli uomini economicamente,in genere non possedendo propriet\u00e0, tranne nel raro caso dell'ereditare terra da un padre senza figli maschi. Anche \"in questi casi, le donne erano tenute a risposarsi all'interno della trib\u00f9, in modo da non diminuire i suoi possedimenti terrieri.\"\nEra talmudica.\nLa letteratura rabbinica classica contiene citazioni che possono essere considerate come elogiative e dispregiative delle donne. Il Talmud afferma che:\nMentre poche donne sono menzionate per nome nella letteratura rabbinica e nessuna pare sia nota per aver scritto un'opera rabbinica, coloro che sono menzionate vengono ritratte per aver avuto una forte influenza sui rispettivi mariti, e occasionalmente di esser state rinomate pubblicamente. Tra gli esempi conosciuti si annoverano Bruriah, moglie del rabbino Tanna Rabbi Meir; Rachele, moglie di Rabbi Akiva; Yalta, moglie del saggio Amora Rabbi Nachman. La moglie di Rabbi Eliezer ben Hurcanus (del periodo mishnahico) consigli\u00f2 al marito di assumere la leadership del Sinedrio.\nMedioevo.\nCome la maggior parte delle donne in Europa, le donne ebree nel Medioevo avevano ruoli esclusivamente di tipo domestico e matrimoni combinati; le spose bambine erano comuni. Alle donne ebree era in genere vietata la detenzione di ruoli formali di leadership con autorit\u00e0 sugli uomini. In merito alla comunit\u00e0 ebraica europea, Avraham Grossman ha scritto: \"Per tutto il Medioevo, che dura circa un migliaio di anni, non troviamo neanche una sola donna di importanza tra i saggi di Israele... Inoltre, per un periodo di mille anni, non una sola donna ebrea ha scritto un'opera halakhica, letteraria, teorica, mistica, o poetica, con l'eccezione di una manciata di poesie scritte da donne ebree in Spagna.\" L'Ebraismo mediorientale, invece, ha un'abbondanza di letterati femminili. La Geniza del Cairo \u00e8 piena di corrispondenze scritte (a volte dettate) tra familiari e coniugi. Molte di queste lettere sono pie e poetiche, ed esprimono il desiderio di essere in pi\u00f9 stretti rapporti o in pi\u00f9 frequente contatto con una persona cara che \u00e8 talmente lontana da poter essere raggiunta solo da corrispondenza scritta. Ci sono anche documenti di testamenti e altri documenti legali personali, come anche petizioni scritte ai funzionari nei casi di abuso coniugali o altri conflitti tra i membri della famiglia, scritti o dettati da donne.\nDopo l\"espulsione delle comunit\u00e0 ebraiche dai regni spagnoli e dai loro possedimenti nel 1492, le donne divennero praticamente l'unica fonte di rituale ebraico nel mondo cattolico in base ad un fenomeno noto come Cripto-Giudaismo. Le donne criptogiudaiche macellavano i propri animali e facevano in modo di osservare il maggior numero di leggi alimentari ebraiche e rituali del ciclo di vita, cercando di non destare sospetti. Di tanto in tanto, queste donne venivano perseguite dall'Inquisizione per comportamenti sospetti, come l'accensione delle candele per onorare lo Shabbat o il rifiuto di mangiare carne di maiale quando era loro offerta. L'Inquisizione indagava le donne criptogiudaiche almeno tanto quanto gli uomini criptogiudaici, perch\u00e9 le donne erano accusate di perpetuare la tradizione ebraica, mentre gli uomini semplicemente consentivano alle loro mogli e figlie di organizzare la famiglia in tal modo.\nLegge domestica.\nRabbeinu Gershom promulg\u00f2 un decreto rabbinico (\"takhanah\") che proibiva la poligamia tra gli ebrei aschenaziti. I rabbini istituirono metodi legali per consentire alle donne di presentare petizioni al Tribunale rabbinico (\"Beth Din\") per ottenere un divorzio. Maimonide statu\u00ec che una donna che trovasse il marito \"ripugnante\", poteva ottenere il divorzio, \"perch\u00e9 ella non \u00e8 come una prigioniera, da essere sottoposta a rapporti sessuali con uno che le \u00e8 odioso.\"\nI rabbini inoltre istituirono e rafforzarono i divieti di violenza domestica. Rabbi Peretz ben Elia dichiar\u00f2: \"Il grido delle figlie del nostro popolo \u00e8 stato ascoltato riguardo ai figli d'Israele che alzano le mani per colpire le loro mogli. Ma chi ha dato al marito l'autorit\u00e0 di picchiare la moglie?\" Rabbi Rothberg stabil\u00ec che \"\u00e8 la maniera dei Gentili di comportarsi cos\u00ec, ma il cielo non voglia che anche gli ebrei lo facciano! E uno che picchia la moglie deve essere scomunicato e bandito e a sua volta picchiato.\" Rabbi Rothenberg decret\u00f2 anche che una moglie maltrattata poteva presentare una petizione al Tribunale rabbinico per costringere il proprio marito a concedere il divorzio, con una pena pecuniaria dovuta oltre ai soldi della \"ketubah\" regolare. Queste sentenze si verificavano nel bel mezzo di una societ\u00e0 in cui picchiare la moglie era approvato legalmente e di routine.\nSviluppi religiosi.\nGli sviluppi religiosi di questo periodo inclusero una mitigazione delle proibizioni contro l'insegnamento della Torah alle donne, e l'incremento di gruppi di preghiera tra le donne di Francia e Germania. Questi cambiamenti vennero accompagnati da un aumento di restrizioni pietistiche, compresi i maggiori requisiti di modestia nel vestire (\"tzniut\") e maggiori obblighi durante il periodo delle mestruazioni (\"niddah\"). Allo stesso tempo, ci fu un aumento di interpretazioni filosofiche e midrashiche raffiguranti le donne in una luce negativa, che sottolineavano un dualismo tra materia e spirito in cui la femminilit\u00e0 era associata negativamente con la terra e la materia.\nL'aumento e la crescente popolarit\u00e0 della Cabala, che enfatizzava la \"Shekhinah\" e gli aspetti femminili della presenza divina e il rapporto umano-divino, e che vedeva il matrimonio come un patto sacro tra i partner piuttosto che un contratto civile, ebbe una grande influenza. I cabalisti spiegavano il fenomeno delle mestruazioni come espressioni del carattere demoniaco o peccaminoso della mestruata. Interpretazioni mistiche di ci\u00f2 che accade alle anime degli uomini nell'Aldil\u00e0 e sullo Shabbat, differivano significativamente da quello che si interpretava riguardo alle anime delle donne.\nOggi.\nEbraismo ortodosso.\nL'Ebraismo ortodosso talvolta prescrive ruoli e obblighi religiosi diversi per uomini e per donne. Ci sono opinioni divergenti tra gli ebrei ortodossi relative a tali differenze. La maggior parte sostengono che uomini e donne hanno ruoli complementari, ma diversi nella vita religiosa, con conseguenti obblighi religiosi differenti. Una minoranza all'interno della tradizione ortodossa crede che alcune di queste differenze non siano un riflesso della legge religiosa, ma piuttosto di cause culturali, sociali e storiche. Nel settore dell'istruzione, le donne sono state storicamente esenti da qualsiasi studio oltre ad una comprensione degli aspetti pratici della Torah e delle norme necessarie a mantenere osservante una famiglia ebrea \u2013 che hanno l'obbligo di imparare. Fino al XX secolo, le donne erano spesso scoraggiate dallo studiare il Talmud e altri testi ebraici avanzati. Negli ultimi 100 anni, l'educazione ebraica ortodossa per le donne \u00e8 progredita enormemente.\nAlcuni rabbini ortodossi reputano gli sforzi contemporanei di cambiamento come motivati da ragioni sociologiche e non da interpretazioni religiose. Inoltre considerano che questi cambiamenti siano suggeriti da una possibile rottura con le norme stabilite di osservanza, e non consentono alle donne di impegnarsi in attivit\u00e0 tradizionalmente riservate agli uomini. Per esempio, i rabbini ortodossi, haredi e chassidici scoraggiano le donne dall'indossare yarmulke, tallit o tefillin.\nNella maggioranza delle sinagoghe ortodosse, le donne non pronunciano il \"d'var Torah\" (breve sermone, generalmente sulla porzione biblica settimanale) dopo e tra i servizi liturgici. Inoltre alcune sinagoghe ortodosse moderne hanno i \"mechitzot\", partizioni che dividono l'ala sinistra e destra della sinagoga (invece della solita divisione tra parte frontale e posteriore della sinagoga, con le donne che siedono nel retro), con la sezione delle donne da una parte e quella degli uomini dall'altra. Ci\u00f2 viene visto come pi\u00f9 egualitario, poich\u00e9 le donne non sono in tal modo poste pi\u00f9 distanti dal servizio liturgico degli uomini.\nRegole di modestia.\nL'importanza della modestia nel vestire e della condotta \u00e8 sottolineata in particolare tra le ragazze e le donne nella societ\u00e0 ortodossa. Molte donne ortodosse indossano solo gonne ed evitano di portare i pantaloni e alcune donne ortodosse sposate si coprono i capelli con una parrucca, un cappello o una sciarpa. L'Ebraismo prescrive la modestia sia per gli uomini che per le donne.\nRegole di purezza.\nIn conformit\u00e0 alla legge ebraica, le donne ebree ortodosse si astengono dal contatto con i propri mariti mentre hanno le mestruazioni, per un periodo di 7 giorni dopo le mestruazioni, e dopo la nascita di un figlio. Il Rabbinato di Israele ha recentemente nominato donne in qualit\u00e0 di \"yoatzot\", consiglieri halakhici su delicate questioni personali come la purezza famigliare.\nEbraismo ortodosso moderno.\nRabbi Joseph Soloveitchik, uno dei leader della profonda influenza che la moderna ortodossia ebraica ha avuto negli Stati Uniti, ha scoraggiato le donne dal servire come presidenti di sinagoghe o altre posizioni ufficiali di leadership, e dallo svolgere altre mitzvot (comandamenti) tradizionalmente osservati dagli uomini in esclusiva, come ad esempio indossare un tallit o i tefillin. Soloveitchik ha scritto che mentre le donne non mancano della capacit\u00e0 di eseguire tali atti, non vi \u00e8 \"mesorah\" (tradizione ebraica) che li permetta. Nel prendere tale sua decisione, ha fatto valere la legge orale ebraica, tra cui una Mishnah in \"Chulin\" 2a e un \"Beit Yoseph\" in \"Tur Yoreh Deah\", affermando che una donna pu\u00f2 svolgere un servizio comunitario ufficiale specifico per le proprie esigenze, ma non quelle altrui.\nLe questioni femminili hanno suscitato pi\u00f9 interesse con l'avvento del femminismo. Molte donne ebree ortodosse moderne e rabbini ortodossi moderni hanno cercato di fornire una maggiore e pi\u00f9 avanzata formazione ebraica alle donne. Poich\u00e9 la maggior parte delle donne moderne ortodosse frequentano universit\u00e0 e molte ricevono lauree specialistiche in una variet\u00e0 di campi, l'ortodossia moderna ritiene generalmente che la loro istruzione ebraica debba essere uguale a quella laica secolare. Esiste ora un intero genere di letteratura femminista ortodossa, che ha provocato cambiamenti all'interno di alcune sinagoghe e comunit\u00e0 ortodosse. La formazione delle ragazze e donne ebree si \u00e8 sviluppata enormemente negli ultimi 30 anni. Qualche polemica suscitano le questioni se le donne debbano e/o possano imparare il Talmud. Mentre la maggior parte dei segmenti ortodossi moderni apparentemente sostengono l'istruzione delle donne, l'ammissibilit\u00e0 allo studio del Talmud per le donne non \u00e8 accettata dalla maggior parte dell'ortodossia moderna.\nGruppi di preghiera femminili.\nGruppi separati di preghiera per le donne ebree erano una consuetudine sancita dagli ebrei tedeschi nel Medioevo. Il \"Kol Bo\" prevede, nelle leggi del Tisha b'Av:\nIn Germania, nei secoli XII e XIII, i gruppi di preghiera femminili erano condotti da cantori donne. Rabbi Eleazaro di Worms, nella sua elegia per la moglie Dulcla, la lod\u00f2 per aver insegnato ad altre donne di pregare e abbellire la preghiera con la musica. La lapide tombale di Urania di Worms, morta nel 1275, contiene l'iscrizione \"che cant\u00f2 \"piyyutim\" per le donne con voce melodiosa\". Nel Libro Memoriale di Norimberga, una certa Richenza venne nominata col titolo \"guida delle preghiere delle donne.\"\nPi\u00f9 recentemente diverse donne ortodosse hanno cominciato ad organizzare gruppi di \"tefila\" (preghiera), iniziando dagli anni 1970. Sebbene le autorit\u00e0 giudiziarie ortodosse concordino sul fatto che le donne non possono formare una \"minian\" (quorum di preghiera) con lo scopo officiare servizi liturgici regolari, le donne in questi gruppi leggono le preghiere e studiano la Torah. Un certo numero di leader di tutti i segmenti dell'Ebraismo ortodosso hanno commentato su questo tema, ma ha avuto uno scarso impatto tra gli ebrei haredi e sefarditi. Tuttavia, l'emergere di questo fenomeno ha provocatro un forte dibattito tra gli ebrei ortodossi moderni, che continua a tutt'oggi. Ci sono tre scuole di pensiero su questo tema:\nDonne come testimoni.\nTradizionalmente, le donne generalmente non sono autorizzate a servire come testimoni in un Beth Din (tribunale rabbinico) ortodosso, anche se recentemente \u00e8 stato loro permesso di servire come \"toanot\" (avvocati) in tali tribunali. Questa limitazione ha delle eccezioni che hanno richiesto l'analisi del diritto rabbinico, poich\u00e9 il ruolo delle donne nella societ\u00e0 e gli obblighi dei gruppi religiosi ai sensi del diritto civile esterno sono stati oggetto di crescente scrutinio.\nIl recente caso del rabbino Mordecai Tendler, il primo rabbino ad essere espulso dal Rabbinical Council of America (RCA) a seguito di accuse di molestie sessuali, ha illustrato l'importanza del chiarimento della Halakhah ortodossa in questa area. Rabbi Tendler ha sostenuto che la tradizione di escludere le donne dalla testimonianza dovrebbe obbligare il RCA ad ignorare le accuse. Ha sostenuto che, poich\u00e9 la testimonianza di una donna non pu\u00f2 essere ammessa in un tribunale rabbinico, non esistono validi testimoni contro di lui e quindi il caso della sua espulsione debe essere respinto per mancanza di prove. In una sentenza di notevole importanza per la capacit\u00e0 delle donne ortodosse di tutelarsi giuridicamente ai sensi della legge ebraica, il rabbino haredi Benzion Wosner, scrivendo a nome del Beth Din \"Shevet Levi\", di Monsey (New York), ha identificato i casi di molestie sessuali come rientranti nel campo di una classe di eccezioni ad esclusione tradizionale, in base al quale \"anche i bambini e/o le donne \" hanno non solo il diritto ma l'obbligo di testimoniare, e possono essere ascoltati dal tribunale rabbinico quali testimoni validi:\nIl Rabbinical Council of America, mentre inizialmente si basava sulla propria indagine probatoria, ha successivamente scelto di accettare la decisione halakhica del corpo rabbinico haredi come autorevole nella data situazione.\nApproccio ortodosso al cambiamento.\nI capi delle comunit\u00e0 haredi sono stati fermi nella loro opposizione ad un cambiamento del ruolo della donna, sostenendo che i vincoli religiosi e sociali sulle donne, come dettato dai testi tradizionali ebraici, sono senza tempo e non sono influenzati dal cambiamento sociale contemporaneo. Molti sostengono anche che dare i ruoli tradizionalmente maschili alle donne toglierebbe sia alle donne che agli uomini la capacit\u00e0 di condurre una vita veramente appagante. Inoltre, gli haredim hanno talvolta percepito gli argomenti di liberalizzazione come in realt\u00e0 derivanti da un antagonismo alla legge ebraica ed ai principi di fede in generale, sostenendo che mantenere la fede richiede un resistere alle idee laiche e \"non ebraiche\".\nL'Ebraismo ortodosso moderno, in particolare nelle sue varianti pi\u00f9 liberali, tende ad esaminare le modifiche proposte riguardanti il ruolo delle donne su una base specifica, caso per caso, concentrandosi sugli argomenti circa il ruolo religioso e giuridico di specifiche preghiere, rituali e attivit\u00e0. Tali argomentazioni hanno avuto la tendenza a concentrarsi sui casi in cui il Talmud e altre fonti tradizionali esprimono punti di vista multipli o pi\u00f9 liberali, in particolare quando il ruolo delle donne in passato \u00e8 stato senza dubbio pi\u00f9 ampio di quello in tempi pi\u00f9 recenti. Sostenitrici femministe all'interno dell'ortodossia tendono a rimanere all'interno del processo legale di argomentazione tradizionale, cercando un approccio gradualista ed evitando argomentazioni generiche contro la tradizione religiosa in quanto tale.\nEbraismo conservatore.\nSebbene la posizione dell'Ebraismo conservatore verso le donne inizialmente si discostasse poco da quella ortodossa, in tempi recenti ha minimizzato le differenze legali e rituali tra uomini e donne. Il \"Committee on Jewish Law and Standards\" (CJLS) dell'Assemblea Rabbinica internazionale ha approvato una quantit\u00e0 di decisioni e responsa su questa materia. Ci\u00f2 permette la partecipazione attiva delle donne nelle seguenti aree:\nUn rabbino pu\u00f2 o non pu\u00f2 decidere di adottare particolari provvedimenti per la propria congregazione, quindi alcune congregazioni conservatrici sono pi\u00f9 o meno egalitarie rispetto ad altre. Tuttavia, ci sono altre aree in cui permangono differenze giuridiche tra uomini e donne, tra cui: \nUna \"ketubah\" dell'Ebraismo conservatore comprende una clausola che mette marito e moglie su un piano pi\u00f9 paritario quando si tratta di matrimonio e di legge sul divorzio secondo la \"Halakhah\". Il CJLS ha recentemente riaffermato l'obbligo delle donne conservatrici di osservare la \"niddah\" (astinenza sessuale durante e dopo le mestruazioni) e il \"mikveh\" (immersione rituale) dopo le mestruazioni, sebbene ne abbia mitigato certi particolari. Tali pratiche, sebbene siano dei requisiti dell'Ebraismo conservatore, non sono spesso osservate dal laicato conservatore.\nCambiamenti nella posizione conservatrice.\nPrima del 1973, l'Ebraismo conservatore aveva ruoli pi\u00f9 limitati per le donne ed era simile alla posizione tenuta dall'Ebraismo ortodosso moderno, con cambiamenti su questioni come i posti a sedere misti, la leadership della sinagoga e la chiamata al podio per leggere la Torah. Nel 1973, il CJLS dell'Assemblea Rabbinica ha votato, senza emettere un parere, che le donne potevano contare in un \"minian\". Nel 1983, la facolt\u00e0 dello Jewish Theological Seminary d'America (JTSA) ha votato, sempre senza emettere un parere, di ordinare le donne come rabbini e cantori.\nNel 2002, il CJLS ha adottato un responsum di Rabbi David Fine, che fornisce un fondamento religioso ufficiale a tali azioni e spiega l'approccio conservatore corrente circa il ruolo delle donne nella preghiera.\nNel 2006, il CJLS ha adottato tre responsa in materia di \"niddah\", che riaffermano l'obbligo delle donne conservatrici di astenersi da rapporti sessuali durante e dopo le mestruazioni e di immergersi in un mikveh prima di ricominciarli, mentre ne liberalizzano i requisiti di osservanza, tra cui l'abbreviazione del periodo di niddah, eliminando le restrizioni sul contatto non sessuale durante la niddah e riducendo le circostanze dove problemi dermatologici o simili richiederebbero l'astinenza.\nIn tutti i casi si \u00e8 comunque mantenuta l'opzione di seguire l'approccio ortodosso. I singoli rabbini conservatori e le rispettive sinagoghe non sono tenuti ad adottare uno qualsiasi di questi cambiamenti ed un esiguo numero non ne hanno adottato nessuno.\nEbraismo riformato.\nL'Ebraismo riformato crede nella parit\u00e0 tra uomini e donne. Il movimento di riforma rifiuta l'idea che l'Halakhah (Legge ebraica) sia l'unica forma legittima del processo decisionale ebraico, e sostiene che gli ebrei possono e devono considerare la loro coscienza ed i principi etici insiti nella tradizione ebraica al momento di decidere su un giusto corso d'azione. Vi \u00e8 un ampio consenso tra gli ebrei riformati che le distinzioni tradizionali tra il ruolo degli uomini e delle donne siano antitetiche ai principi etici pi\u00f9 profondi dell'Ebraismo. Ci\u00f2 ha consentito alle comunit\u00e0 riformate di permettere alle donne di eseguire molti rituali tradizionalmente riservati agli uomini, come per esempio:\nProblematiche sui matrimoni misti hanno inoltre influenzato la posizione ebraica riformata sul genere e l'Identit\u00e0 di genere. Nel 1983, la \"Conferenza Centrale dei Rabbini Americani\" ha approvato una risoluzione che rinuncia alla necessit\u00e0 della conversione formale per chiunque abbia almeno un genitore ebreo e ha fatto atti affermativi di identit\u00e0 ebraica. Questo si discosta dalla posizione tradizionale che richiede una conversione formale per i bambini che non hanno madre ebrea.\nLa risoluzione del 1983 del movimento riformato americano ha avuto un'accoglienza mista nelle comunit\u00e0 ebraiche riformate al di fuori degli Stati Uniti. Per esempio, il Movimento Israeliano di Ebraismo Progressista ha rifiutato la discendenza patrilineare e richiede una conversione formale per coloro che non hanno madre ebrea.\nApprocci riformati al cambiamento.\nL'Ebraismo riformato in generale ritiene che le varie differenze tra i ruoli di uomini e donne nella legge ebraica tradizionale non sono pertinenti alle condizioni moderne e quindi non applicabili oggi. Di conseguenza, non vi \u00e8 stata alcuna necessit\u00e0 di sviluppare argomentazioni giuridiche analoghe a quelle postulate nell'ambito dei movimenti ortodossi e conservatori.\nEbraismo ricostruzionista.\nLa parit\u00e0 tra donne e uomini \u00e8 un principio fondamentale e caratteristico dell'Ebraismo ricostruzionista. Fin dall'inizio, il rituale ebraico ricostruzionista permetteva a uomini e donne di pregare insieme - una decisione basata sulla filosofia egalitaria. Fu su questa base che Rabbi Mordecai Kaplan richiese la piena parit\u00e0 tra donne e uomini, nonostante le ovvie difficolt\u00e0 a conciliare questa posizione con le norme di osservanza ebraica tradizionale. Il Movimento Ricostruzionista ha ordinato donne rabbino fin dall'inizio. Nel 1968, le donne vennero accettate al Reconstructionist Rabbinical College (Collegio Rabbinico Ricostruzionista), sotto la guida del rabbino Ira Eisenstein. La prima donna ordinata rabbino ricostruzionista, Sandy Eisenberg Sasso, ha servito come rabbino della Congregazione Ricostruzionista di Manhattan nel 1976 e ha ottenuto il pulpito nel 1977 alla Congregazione Beth El Zedeck in Indianapolis. Sandy Eisenberg Sasso \u00e8 stata accettata senza dibattiti o controversie successive. Nel 2005, 24 su 106 sinagoghe del movimento negli Stati Uniti aveva delle donne come rabbini principali o assistenti. Nel 2013 Rabbi Deborah Waxman \u00e8 stata eletta Presidente del Reconstructionist Rabbinical College. In qualit\u00e0 di Presidente, si pensa che sia la prima donna e la prima lesbica a guidare un'istituzione congregazionale ebraica e il primo rabbino donna e la prima lesbica a dirigere un seminario ebraico: il Reconstructionist Rabbinical College \u00e8 infatti sia un'istituzione congregazionale sia un seminario.\nLa comunit\u00e0 ricostruzionista ha iniziato ad includere donne nel minian e permettere che vengano chiamate a leggere la Torah durante l\u2018\"aliyah\". hanno inoltre continuato la pratica del \"bat mitzvah\". Il ricostruzionismo inoltre permette alle donne di officiare altre funzioni tradizionalmente riservate agli uomini, come per esempio servire da testimoni, condurre i servizi liturgici, letture pubbliche della Torah, indossare indumenti rituali di preghiera come i tallitot e i kippot. Il Movimento Ricostruzionista in generale si \u00e8 impegnato a creare liturgie in consonanza con l'uguaglianza dei sessi e la celebrazione della vita femminile. La Federazione delle Congregazioni Ricostruzioniste ha inoltre sviluppato programmi educativi per insegnare la piena accettazione di persone gay e/o lesbiche, come anche quei rituali che affermano le relazioni lesbiche. In Canada, i rabbini officiano in matrimoni dello stesso sesso. L'Ebraismo ricostruzionista permette l'ordinazione di rabbini e cantori che siano apertamente gay e/o lesbiche. Diversi membri preminenti della comunit\u00e0 ricostruzionista si sono dedicati ai problemi della violenza domestica Altri dedicano le proprie energie ad aiutare le donne ad ottenere il diritto al divorzio nelle comunit\u00e0 ebraiche tradizionali. Molti hanno sostenuto vocalmente il diritto delle donne ebree di pregare ad alta voce e leggere la Torah presso il Muro Occidentale di Gerusalemme \u2013 il gruppo \"Donne del Muro\".\nQuando i ruoli delle donne in religione cambiano, ci possono essere dei cambiamenti anche nel ruolo degli uomini. Con la difesa della discendenza patrilineare negli anni 1970, l'Associazione Rabbinica Ricostruzionista ha affermato il principio che un uomo che si prende la responsabilit\u00e0 di far crescere un bambino ebreo, pu\u00f2 passare l'ebraismo alla prossima generazione, proprio come la donna. Tutti i bambini che ricevono un'educazione ebraica sono considerati ebrei nell'Ebraismo ricostruzionista, indipendentemente dal sesso del loro genitore ebreo.\nCollegamenti esterni.\nGenerale\nPubblicazioni\nQuestioni particolari"}
{"id": "4408864", "revid": "717966", "url": "https://it.wikipedia.org/wiki?curid=4408864", "title": "Ruolo della donna nell'ebraismo", "text": ""}
{"id": "4408865", "revid": "767487", "url": "https://it.wikipedia.org/wiki?curid=4408865", "title": "Jaap Paauwe", "text": "Biografia.\nNato a Rotterdam nel 1909, \u00e8 il fratello di Bas Paauwe, anch'egli calciatore della nazionale. Mor\u00ec nella sua citt\u00e0 natale all'et\u00e0 di 73 anni.\nCarriera.\nClub.\nHa giocato per tutta la carriera nella squadra della sua citt\u00e0, il . Tra il 1928 e il 1939 ha collezionato 121 presenze e 2 reti.\nNazionale.\nHa esordito con la maglia della Nazionale olandese il 29 marzo 1931 nella partita disputata ad Amsterdam contro il ."}
{"id": "4408872", "revid": "767487", "url": "https://it.wikipedia.org/wiki?curid=4408872", "title": "La leggenda del ranger solitario", "text": "La leggenda del ranger solitario (\"The Legend of the Lone Ranger\") \u00e8 un film del 1981 diretto da William Fraker. Il film \u00e8 conosciuto in Italia anche con il titolo La leggenda di Lone Ranger.\n\u00c8 un film western statunitense con Klinton Spilsbury, Michael Horse e Christopher Lloyd. \u00c8 basato sul personaggio del \"Lone Ranger\", il cavaliere solitario del vecchio West protagonista di una serie radiofonica prima e di una popolare serie televisiva negli anni 1950.\nProduzione.\nIl film, diretto da William Fraker su una sceneggiatura di Ivan Goff, Ben Roberts, Michael Kane e William Roberts, fu prodotto da Walter Coblenz, Lew Grade e Jack Wrather per la Incorporated Television Company e la Wrather Productions e girato in varie localit\u00e0 nello Utah, nel Nuovo Messico e in California con un budget stimato in 18 milioni di dollari dollari.\nDistribuzione.\nIl film fu distribuito negli Stati Uniti il 22 maggio 1981 dalla Universal Pictures.\nAlcune delle uscite internazionali furono:\nCritica.\nSecondo il Morandini il film \u00e8 \"appesantito da un prologo prolisso sull'infanzia dell'eroe (in una sdolcinata fotografia flou di Laszlo Kovacs) e sabotato da una pleonastica voce narrante, \u00e8 un western floscio che butta via una bella storia, paesaggi splendidi e qualche efficace sequenza d'azione\". Secondo Leonard Maltin il film \u00e8 \"un discreto tentativo\" \"oscillante tra seriet\u00e0 e ironia\" e si avvarrebbe di \"buoni momenti d'azione, bei paesaggi e un intreccio promettente\".\nPromozione.\nLe tagline del film erano:"}
{"id": "4408873", "revid": "767487", "url": "https://it.wikipedia.org/wiki?curid=4408873", "title": "Gli stagisti", "text": "Gli stagisti (\"The Internship\") \u00e8 un film del 2013 diretto da Shawn Levy e con protagonisti Owen Wilson e Vince Vaughn, coautore della sceneggiatura.\nTrama.\nIl film inizia con due venditori di orologi, Nick e Billy, che entrano in un ristorante per incontrarsi con un loro cliente molto facoltoso. L'uomo gli dice che l'azienda per cui lavorano ha chiuso, e i due quarantenni si ritrovano disoccupati.\nBilly propone a Nick, che nel frattempo era stato assunto nel negozio di materassi gestito dal compagno della sorella Kevin, di tentare uno stage lavorativo per provare ad essere assunti nella pi\u00f9 grande azienda che offre servizi online, Google.\nAppena arrivati alla sede dell'azienda informatica, vengono accolti da Mr. Chetty, un loro superiore molto risoluto, e da Graham, un giovane stagista prepotente e leccapiedi. Vengono divisi a squadre, ma Nick e Billy vengono esclusi in quanto \"vecchi\". Il giovane Lyle, un googler di ventitr\u00e9 anni, decide di mettersi a capo di una squadra che comprende i due quarantenni e tre giovani ventunenni: la dolce Neha, un'indiana tutto pepe, Stuart, un nerd, fissato con il cellulare, molto pessimista, e Yo-Yo, un ragazzo coreano terrorizzato da sua madre.\nDurante la prima sfida, decodificare un bug, Nick e Billy vengono mandati dalla squadra a cercare il professor Xavier, per evitare di venir disturbati dai due quarantenni inesperti in linguaggio informatico, ma la sfida viene vinta comunque dalla squadra di Graham.\nLa seconda sfida consiste in una partita a Quidditch tra la squadra di Lyle e quella di Graham, che, trovandosi in situazione di pareggio, bara e riesce a far vincere la sua squadra.\nLa terza sfida consiste nel creare un'app e riuscire a far in modo che venga scaricata da quante pi\u00f9 persone possibile. Per creare un clima migliore, Nick e Billy decidono di portare fuori i ragazzi e per sbaglio entrano in un night club, dove Neha confessa loro che, pur essendo appassionata di tutto ci\u00f2 che riguarda il sesso, \u00e8 vergine. La squadra inizia a bere, e si d\u00e0 alla pazza gioia fin quando non vengono buttati fuori per una rissa. Si ritrovano, quindi, all'alba ad ammirare la vista del Golden Gate Bridge, dove Stuart confessa a Nick che \u00e8 stata la migliore serata della sua vita. Lyle, ubriaco, nel mentre vuole mandare un sms imbarazzante a Marielena, la maestra di ballo, e a Nick viene un'idea... ecco l'app: una domanda difficilissima, che quando si \u00e8 ubriachi si attiva prima di inviare un sms, o di effettuare una chiamata per evitare di fare figure imbarazzanti, e difendersi quindi da se stessi. L'app viene progettata, e gli stagisti vincono la loro prima sfida.\nNick, nel mentre, \u00e8 attratto dalla googler Dana, una trentenne stacanovista, che non si \u00e8 mai goduta la vita, e decide di invitarla a cena mentre Billy si prepara alla sfida successiva: la Google Helpline.\nLa mattina della sfida, la squadra di Lyle esegue un lavoro eccellente, ma Billy si dimentica di effettuare il login e questo fa realizzare 0 punti a tutti i membri, ci\u00f2 lo porta ad abbandonare lo stage e, anche se Nick tenta di fermarlo, l'uomo se ne va.\nLa sfida successiva consiste nel settore vendite, trovare un esercizio commerciale e convincerlo ad affiliarsi a loro, i giovani sono ben felici di ci\u00f2, avendo con loro un venditore impeccabile come Billy, che nel mentre si \u00e8 dato alla vendita di carrozzine a motore per anziani, ma, quando si rendono conto che se n'\u00e8 andato, Nick decide di riportarlo indietro.\nCi riesce e la squadra conclude il contratto con una piccola pizzeria in espansione, questo fa vincer loro la gara e quindi il lavoro a Google.\nGli stagisti si salutano, in quanto i giovani dovranno finire l'universit\u00e0 prima di diventare ufficialmente googler. Neha e Stuart promettono di vedersi durante quel periodo, mentre Yo-Yo riesce finalmente a tenere testa a sua madre, Lyle si fidanza con Marielena e Nick e Billy festeggiano bevendo una bottiglia di liquore.\nPromozione.\nIl 14 febbraio 2013 \u00e8 stato diffuso online il primo trailer del film. Il 19 marzo 2013 viene diffuso online il trailer internazionale del film.\nDistribuzione.\nIl film \u00e8 stato distribuito nelle sale statunitensi il 7 giugno 2013.\nCuriosit\u00e0.\nAlla fine del film, quando i due protagonisti Billy e Nick salutano il loro nuovo capo, lo dicono a Sergey Brin, cofondatore, con Larry Page, di Google."}
{"id": "4408874", "revid": "46931", "url": "https://it.wikipedia.org/wiki?curid=4408874", "title": "La leggenda di Lone Ranger", "text": ""}
{"id": "4408875", "revid": "599013", "url": "https://it.wikipedia.org/wiki?curid=4408875", "title": "The Legend of the Lone Ranger", "text": ""}
{"id": "4408876", "revid": "3115", "url": "https://it.wikipedia.org/wiki?curid=4408876", "title": "Chavurah", "text": "Chavurah o havurah (ebraico: \u05d7\u05d1\u05d5\u05e8\u05d4, \"sodalizio\" - plur. \"chavurot\") \u00e8 un gruppo ristretto di ebrei della stessa convinzione e proposito, che si riuniscono con lo scopo di facilitare i servizi di preghiera durante lo Shabbat e le festivit\u00e0 ebraiche, condividendo le esperienze congregazionali come gli eventi del ciclo di vita ebraica, o l'apprendimento religioso. Le \"chavurot\" usualmente provvedono alternative autonome dalle varie istituzioni ebraiche esistenti e dalle diverse denominazioni confessionali ebraiche. La maggioranza delle chavurot pongono enfasi sull'egalitarismo nel senso lato (tra cui la condivisione indiscriminata tra i due sessi delle funzioni liturgiche e dei minian), a seconda della partecipazione della comunit\u00e0 relativa e del clero locale.\nOrigini.\nLa prima chavurah in America venne formata nel settembre 1960 a Whittier, in California. Tuttavia la maggioranza delle chavurot in America hanno avuto la loro origine in Nord America nelle contro-tendenze culturali ebraiche della fine anni 1960 e primi anni 1970. Durante questo periodo, gruppi di giovani rabbini, accademici e attivisti politici fondarono chavurot sperimentali per la preghiera e lo studio, in reazione a quello che percepivano come una pratica religiosa troppo istituzionalizzata e non spirituale. Inizialmente la principale fonte di ispirazione \u00e8 stata la congregazione pietistica dei farisei e delle altre antiche sette ebraiche. Sebbene inizialmente la guida e certi servizi rituali fossero riservati ai soli uomini, la corrente femminista dell'epoca presto rese questi gruppi completamente integrati tra i sessi.\nOrigine del termine.\nIl concetto di chavurah ha radici antiche. Il Talmud (Trattato \"Pesachim\") usa il termine \"chavurah\" per identificare un gruppo di persone registrate per un singolo sacrificio di Pesach e che avevano tenuto insieme un Seder durante l'era del Tempio di Gerusalemme. Il Seder di Pesach \u00e8 forse il primo gruppo rituale che (tradizionalmente) ha tenuto fuori della sinagoga un rito religioso che includa esperienze congregazionali, apprendimento religioso ebraico e la preghiera.\nLetteratura.\nA parte alcuni articoli provvisori su Response e altre riviste studentesche ebraiche, i primi chavurot hanno attirato poca attenzione nella maggior parte della comunit\u00e0 ebraica nordamericana. In seguito, nel 1973, Michael e Sharon Strassfeld pubblicarono \"The Jewish Catalog: A Do-It-Yourself Kit\" (\"Il catalogo ebraico: un kit fai-da-te\"). Modellato sulla controcultura recentemente pubblicata Whole Earth Catalogue, il libro serviva sia come base riferimento al giudaismo e alla vita ebraica americana, sia come compendio giocoso di artigianato ebraico, ricette, pratiche di meditazione e idee di azione politica, tutte rivolte a giovani adulti ebrei disillusi. \"Il catalogo ebraico\" divenne uno dei libri pi\u00f9 venduti nella storia ebraica americana fino a quella data e gener\u00f2 due sequel. Presto emerse un movimento chavurah molto pi\u00f9 diffuso, compreso lo chavurot autonomo all'interno delle sinagoghe riformate, conservatrici e ricostruzioniste."}
{"id": "4408879", "revid": "1073227", "url": "https://it.wikipedia.org/wiki?curid=4408879", "title": "The Truth About Love Tour", "text": "The Truth About Love Tour \u00e8 il sesto tour mondiale della cantante statunitense Pink del 2013, a supporto del suo sesto album in studio \"The Truth About Love\" (2012). \nParticolarmente acclamato dalla critica, il \"The Truth About Love Tour\", avendo guadagno oltre 180 milioni di dollari, \u00e8 stato il terzo tour dall'incasso pi\u00f9 elevato del 2013, dietro solo a Bon Jovi e al Cirque du Soleil, rendendo cos\u00ec Pink la cantante donna ad avere il maggiore tour di successo di quell'anno.\nNotizie generali.\nL'evento ha venduto oltre 320.000 biglietti per la leg australiana in poche ore dalla pubblicazione ufficiale degli show. Il tour ha battuto diversi record in Australia con oltre 650.000 biglietti venduti, di cui oltre 230.000 biglietti solo per i 18 spettacoli \"sold out\" di Melbourne, record infranto e sottratto alla stessa Pink che aveva realizzato nel 2009. In tale Paese, gli incassi iniziali riportati hanno superato i 31 milioni di dollari calcolati da due residency a Sydney e uno a Brisbane, mentre il totale complessivo conta oltre 70 milioni di dollari (anche se ci si aspettava un incasso stimato circa 100 milioni). Per quanto riguarda il resto del mondo, la prima tappa nordamericana del \"Truth About Love Tour\" ha incassato $28,3 milioni da 26 spettacoli, con un guadagno medio per show di $1.134.385; mentre la leg europea ha incassato $30.7 milioni.\nArtisti d'apertura.\nPink nel corso del tour si \u00e8 fatta affiancare da diversi artisti che hanno aperto i suoi show, essi sono:"}
{"id": "4408883", "revid": "287204", "url": "https://it.wikipedia.org/wiki?curid=4408883", "title": "Atlanta Dream 2012", "text": "La stagione 2012 delle Atlanta Dream fu la 5\u00aa nella WNBA per la franchigia.\nLe Atlanta Dream arrivarono terze nella \"Eastern Conference\" con un record di 19-15. Nei play-off persero la semifinale di conference con le Indiana Fever (2-1)."}
{"id": "4408886", "revid": "22475", "url": "https://it.wikipedia.org/wiki?curid=4408886", "title": "Myotis levis", "text": "Myotis levis () \u00e8 un pipistrello della famiglia dei Vespertilionidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 44 e 58\u00a0mm, la lunghezza dell'avambraccio tra 38 e 41,4\u00a0mm, la lunghezza della coda tra 30 e 42\u00a0mm, la lunghezza del piede tra 7 e 9,3\u00a0mm, la lunghezza delle orecchie tra 11 e 16\u00a0mm e un peso fino a 5,4\u00a0g.\nAspetto.\nLa pelliccia \u00e8 corta e lanosa, mentre nella sottospecie \"M.l.dinellii\" \u00e8 pi\u00f9 lunga. Il colore generale del corpo \u00e8 marrone scuro, con la punta dei peli dorsali marrone chiara o gialla e quella dei peli ventrali rispettivamente bianca o marrone chiara. Le orecchie sono lunghe e ben separate tra loro. Le ali sono attaccate posteriormente alla base delle dita dei piedi, i quali sono relativamente grandi. La coda \u00e8 lunga ed inclusa completamente nell'ampio uropatagio, il quale ha il margine libero frangiato e pi\u00f9 chiaro. Il cariotipo \u00e8 2n=44 FNa=50. La sottospecie \"M.l.dinellii\" \u00e8 pi\u00f9 piccola.\nBiologia.\nComportamento.\nSi rifugia all'interno delle grotte dove forma colonie di diverse migliaia di esemplari. Talvolta sono stati osservati piccoli gruppi tra il fogliame di alberi come l'eucalipto.\nAlimentazione.\nSi nutre di insetti catturati negli spazi aperti.\nRiproduzione.\nFemmine gravide sono state catturate in ottobre, altre che allattavano nei mesi di dicembre e gennaio. Maschi sessualmente attivi sono stati osservati in aprile, giugno, agosto e novembre, mentre individui giovani sono stati osservati in gennaio, maggio, settembre e novembre.\nDistribuzione e habitat.\nQuesta specie \u00e8 diffusa dalla Bolivia meridionale fino all'Argentina centro-orientale e Brasile sud-orientale.\nVive nei boschi, preferibilmente vicino a corsi d'acqua.\nTassonomia.\nSono state riconosciute 2 sottospecie:\nRecentemente le due forme sono state catturate contemporaneamente in alcune localit\u00e0 dell'Argentina e del Brasile, pertanto potrebbero trattarsi di due specie distinte.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.levis\" come specie a rischio minimo (LC)."}
{"id": "4408887", "revid": "6923", "url": "https://it.wikipedia.org/wiki?curid=4408887", "title": "Ansaldo Trasporti", "text": ""}
{"id": "4408888", "revid": "399", "url": "https://it.wikipedia.org/wiki?curid=4408888", "title": "Gioacchino Criaco", "text": "Biografia.\nGioacchino Criaco nasce ad Africo, un piccolo centro della costa ionica calabrese. Figlio di pastori, in giovane et\u00e0 inizia a meditare su una nuova trattazione letteraria dell'Aspromonte e luoghi limitrofi, data la scarsa divulgazione degli stessi. Dopo la morte di Corrado Alvaro infatti, c'\u00e8 stato bisogno di aspettare vent'anni per veder nuovamente i riflettori puntati sull'Aspromonte, e stavolta non per un'opera letteraria bens\u00ec a causa del fenomeno sequestri, che a cavallo tra gli anni '70 e '80 dello scorso secolo ha ridotto l'immagine della montagna calabrese a una vera e propria foresta intricata e maledetta.\nSi diploma presso il liceo scientifico \u201cZaleuco\u201d di Locri, e si laurea in giurisprudenza all'Universit\u00e0 di Bologna. Esclude l'attivit\u00e0 forense per avvicinarsi al mondo della letteratura calabrese, in quel momento assai sparuto. \nDopo anni di sperimentazione, nel 2008 pubblica \"Anime nere\", il suo primo romanzo, di grande impatto socio-culturale. Inaugura cos\u00ec il \"noir\" di matrice calabrese. \nCriaco racconta e descrive quelle realt\u00e0 minori al limite della civilt\u00e0 che, nonostante facciano parte di un contesto territoriale inserito in una nazione sviluppata e democratica, sembrano continuare a vivere di leggi e tradizioni proprie, a dimostrazione di una distanza fisica e politica forse irriducibile.\nOpere.\nNel 2013 un suo brano tratto da \"Perduta gente\", tradotto in francese, \u00e8 stato selezionato per un'antologia di scritti di autori italiani sull'Italia:\n\"Anime nere\": dal romanzo al film.\nNel 2012 partecipa alla stesura del soggetto e della sceneggiatura del film \"Anime nere\", tratto dall'omonimo romanzo, in produzione per Rai Cinema, Good Films, Bianca Films e Babe Films a partire dal 2013. Il film viene venduto in oltre venti paesi e, per la sceneggiatura \u00e8 premiato col David di Donatello nel 2015, il Nastro d'Argento, nel 2015, il premio Amidei, nel 2015 e l'Efebo d'oro nel 2014..."}
{"id": "4408890", "revid": "1372005", "url": "https://it.wikipedia.org/wiki?curid=4408890", "title": "Siward, conte di Northumbria", "text": "Il soprannome in Lingua norrena \"Digri\" era la traduzione del latino \"grossus\", \"vigoroso\" e viene dai testi a lui coevi. Siward era probabilmente di origine scandinava, forse uno dei parenti di Ulf, il Conte un potente nobile dell'Inghilterra settentrionale che and\u00f2 emergendo durante il regno di Canuto I d'Inghilterra, un conquistatore scandinavo che nel 1016 prese il trono d'Inghilterra e Siward fu probabilmente uno dei tanti nobili che lo seguirono. La sua fama crebbe nel tempo fino a divenire uno dei pi\u00f9 importanti governanti del nord del paese e nel 1033 era ormai divenuto Conte di Northumbria.\nSiward rafforz\u00f2 la propria posizione sposando \u00c6lffl\u00e6d figlia di Ealdred di Bernicia, e dopo la morte del suo fratello ed erede Eadulf III di Bernicia, ucciso per mano di Canuto II d'Inghilterra Siward ebbe il controllo dell'intera Northumbria. Egli esercit\u00f2 il proprio potere in favore dei successori di Canuto, Canuto II d'Inghilterra ed Edoardo il Confessore assistendoli spesso con aiuti e consulenze di stampo militare, \u00e8 probabile che attorno al 1050 Siward abbia preso il controllo delle contee di Northampton e Huntingdon e c'\u00e8 qualche prova del fatto che sia riuscito a estendere il dominio della Northumbria sopra parte del Cumberland. Sempre attorno al 1050 Siward combatt\u00e9 contro Macbeth di Scozia, in questo conflitto egli si vide vincente nonostante la morte del figlio Osbeorn Bulax (morto 1054) avvenuta nel 1054. Questa guerra trover\u00e0 posto nelle cronache molti secoli dopo quando William Shakespeare scriver\u00e0 il Macbeth. Siward mor\u00ec nel 1055 lasciando un figlio maschio Waltheof, conte di Northumbria che gli succedette al contado di Northumbria.\nLe scarse fonti.\nLe fonti concrete sulla vita di Siward sono molto scarse, e a tutt'oggi sono rimaste scarse informazioni di cui una parte \u00e8 anche potenzialmente poco rilevante e non esistono documenti a lui coevi o scritti poco tempo dopo. Le grandi opere del tempo quale l'Encomium Emmae e la Vita \u00c6dwardi Regis lo menzionano marginalmente e pertanto gli storici si devono basare sulle citazioni della Cronaca anglosassone e sulle speculari fonti irlandesi. I pi\u00f9 tardivi storici Anglo-normanni possono o non possono essere considerati affidabili a seconda del materiale cui poterono fare riferimento, ma alcuni di quelli pi\u00f9 affidabili sono stati scritti ad opera di Giovanni di Worcester (fra il 1124 e il 1140), Guglielmo di Malmesbury (fra il 1125 e il 1142), Enrico di Huntingdon (fra il 1133 e il 1154) e Orderico Vitale (fra il 1114 e il 1141). Altre fonti comprendono i lavori attribuiti a Simeone di Durham scritti ed ancora esistenti fra il tardo XI secolo e il primo periodo del XII, materiali di stampo pi\u00f9 leggendario, come quelli cui ci si rif\u00e0 per l'Agiografia o opere tardo medievali come quelle di Giovanni di Fordun e Andrew of Wyntoun non sono di solito considerate utili perch\u00e9 la loro capacit\u00e0 di conservare intatta l'origine dei fatti \u00e8 considerata estremamente limitata.\nLa nuova terra.\nLa carriera di Siward nell'Inghilterra del nord si estese attraverso il regno di quattro sovrani, cominciando sotto la guida di Canuto I d'Inghilterra, proseguendo poi sotto Aroldo I d'Inghilterra, Canuto II d'Inghilterra ed infine Edoardo il Confessore. La parte pi\u00f9 significativa fu la prima con la conquista da parte di Canuto I dell'Inghilterra e la conseguente venuta alla luce di nuove figure politiche e nobiliari in proporzioni tanto vaste che alcuni storici la paragonano alla Conquista normanna dell'Inghilterra che avverr\u00e0 cinquant'anni dopo. Queste nuove figure erano uomini militari con, di solito, deboli legami con la casa reale di Wessex di origine anglosassone che Canuto aveva deposto.\nCanuto governava oltre all'Inghilterra anche diversi altri regni Scandinavi, tanto che dovette delegare parte del suo potere ad alcuni uomini di fiducia e capacit\u00e0 provate e in Inghilterra la sorte cadde in mano ad un manipolo di uomini chiamati \"earl\" (conti) cui venne data la guida di \"contadi\" che raggruppavano una o pi\u00f9 contee sotto l'autorit\u00e0 di un unico uomo che governava in nome del re. Secondo lo storico Fleming Siward fu uno dei tre che costituirono il nuovo triumvirato di Canuto, gli altri erano Godwin del Wessex e Leofwine conte di Mercia (950circa-1028).\nL'Inghilterra settentrionale dell'XI secolo era del tutto diversa dal resto del paese, l'antico Regno di Northumbria si stendeva dagli estuari dell'Humber e del Mersey, mentre a nord arrivava fino al Firth of Forth dove passando per il Regno di Strathclyde incontrava il Regno di Alba. La Northumbria era stata unita al Regno del Wessex soltanto nel 950 da Edredo d'Inghilterra e il controllo su questo territorio era stato esercitato attraverso la presenza di almeno due conti, uno posto a nord e l'altro a sud del fiume Tees, il primo si appoggiava alla fortezza di Bamburgh e l'altro a quella di York. La regione in s\u00e9 era fortemente frammentata, la parte pi\u00f9 occidentale dal Lancashire al Cumberland era abitata per lo pi\u00f9 da Vichingo-gaelici mentre nel resto della Northumbria i magnati inglesi ed anglo-scandinavi quali Thegn, \"hold\" e \"High-reeve\" esercitavano un notevole grado di indipendenza dal contado in s\u00e9. Uno di questi fu Thurbrand un potente nobile dello Yorkshire che spesso che era spesso in conflitto con il conte che governava da Bamburgh.\nLe origini misteriose.\nGli storici generalmente considerano Siward come nativo della Scandinavia; una conclusione che traggono dalla \"Vita \u00c6dwardi Regis\" che attesta come questi fosse chiamato \"digri\" (lingua) in danese, il materiale di stampo pi\u00f9 leggendario che si ritrova nella \"Vita et passio Waldevi comitis\", un'opera agiografica su suo figlio Waltheof, conte di Northumbria, attesta che Siward era il figlio di un nobile scandinavo chiamato Bjorn con tanto di albero genealogico che attesterebbe la sua discendenza dall'orso polare, un topos abbastanza comune nel folklore germanico.\nAlcuni storici sottolineano come queste similitudini genealogiche suggeriscano una tradizione famigliare condivisa fra i discendenti di Siward e di Thorgils Sprakal\u00e4gg (un nobile danese la cui figlia Gytha Thorkelsdaettir spos\u00f2 Godwin del Wessex e uno dei suoi nipoti fu Sweyn II di Danimarca), tanto che il padre di Siward potrebbe essere anche una figura storica, forse un fratello di Thorgil, il che farebbe di Ulf il Conte (morto 1027) suo primo cugino e che, tramite il matrimonio con Estrid Svendsdatter (fra il 990 e il 997-fra il 1057 e il 1073), fond\u00f2 la dinastia di regnanti danesi che sarebbe succeduta a quella di Canuto. Si presume che la dinastia di Thorgil fosse solo di recente salita al potere in Scandinavia e che il successo ottenuto da Siward in Inghilterra fosse un'altra conferma della sua ascesa.\nLa \"Vita Waldevi\" offre altri spunti leggendari sul viaggio che Siward fece dalla patria fino all'Inghilterra, egli pass\u00f2 dalle Isole Orcadi dove uccise un Drago prima di arrivare in Northumbria dove ne uccise un altro prima di incontrare Odino sotto le mentite spoglie di un vecchio in cima a una collina che gli consegn\u00f2 lo Stendardo del corvo ordinandogli di andare a Londra per ricevere il patrocinio del re d'Inghilterra.\nAttraverso tre re.\nLa data esatta dell'arrivo di Siward in Inghilterra non \u00e8 nota, tuttavia la Vita Waldevi offre altri spunti leggendari. Documenti risalenti al 1019, 1024, 1032, 1033 e 1035 menzionano il Thegn \"Si[ge]ward Minister\", ma non \u00e8 possibile stabilire se il nome appartenesse proprio al nostro Siward o a un altro uomo che divenne Conte di Northumbria. Il primo documento che attesta certamente la presenza di Siward in Inghilterra \u00e8 del 1033 ed \u00e8 una lettera di Canuto destinata all'Arcivescovo di York \u00c6lfric Puttoc (morto il 22 gennaio 1051), si capisce che il Siward in questione \u00e8 proprio questo perch\u00e9 viene chiamato \"dux\", conte.\nOvviamente questo non vieta che Siward abbia detenuto una qualche carica prima del 1033, il suo predecessore Eir\u00edkr H\u00e1konarson muore attorno al 1023 lasciando quindi un vuoto di dieci anni fra la sua scomparsa e l'acquisizione del titolo da parte di Siward. Bench\u00e9 Guglielmo di Mamelsbury asserisca che Eirikr venne riportato in Scandinavia la sua tradizione famigliare lo vuole morto in Inghilterra. Alcuni storici ritengono che Eirirk non sia morto nel 1023, ma che la sua scomparsa dalle cronache sia da attribuire alla perdita del suo titolo e che questi sia andato a tale Carl che mantenne la sua carica fino a che Siward non la ricevette diversi anni dopo agendo, da quel momento in poi, quale rappresentante del conte piuttosto che del re. Altri storici rimangono scettici su questa teoria anche se ammettono che Eirirk potrebbe essere morto attorno al 1028, altri ancora rigettano questa teoria assumendo che egli sia davvero morto nel 1023 e che il contado sia rimasto vacante per dieci anni circa.\nQuando Canuto I mor\u00ec nel 1035 c'erano diversi pretendenti al trono, fra questi suo figlio Cnut, Harold, uno dei figli illegittimi di Canuto, i nobili Alfred Aetheling ed Edward che erano i figli esiliati di Etelredo II d'Inghilterra. Poich\u00e9 Cnut era in Scandinavia non gli riusc\u00ec di fermare Harold che sal\u00ec al trono come Aroldo I d'Inghilterra e il cui regno dur\u00f2 fino al 1040, egli mor\u00ec, infatti, proprio mentre Cnut stava preparandosi per un'invasione. A sua volta Cnut, che divenne re come Canuto II d'Inghilterra, regn\u00f2 soltanto fino al 1042 e alla sua morte gli successe pacificamente il figlio di Etelredo che divenne Edoardo il Confessore. Si \u00e8 molto speculato sulla reale posizione di Siward durante tutte queste successioni e diversi storici ritengono che egli sia rimasto su posizioni di estrema neutralit\u00e0.\nNel 1038 Siward \u00e8 segnato quale testimone, citato come \"Sywardus Comes\", di un documento di Canuto II relativo all'Abbazia di Bury St.Edmunds, allo stesso modo fra il 1040 e il 1042 testimoni\u00f2 alla stesura di alcuni documenti che confermevano dei benefici per l'abbazia di F\u00e9camp e, sempre nel 1042, testimoni\u00f2 alla stesura di un documento relativo a dei benefici che vennero conferiti all'abbazia di Abingdon e al Vescovo di Winchester \u00c6lfwine (morto nel 1047).\nIn un momento a noi ignoto Siward spos\u00f2 \u00c6lffl\u00e6d, figlia di Ealdred, Earl di Bernicia e nipote di Uchtred l'Ardito. Le \"Anglo-saxons' chronicle\" asseriscono che nel 1041 suo cognato Eadulf III di Bernicia venne tradito e assassinato per mano di Canuto II e pare che tale tradimento sia stato compiuto con l'aiuto di Siward, tutte le fonti contemporanee sono concordi nel fatto che fu lui ad uccidere il cognato. Forse fu per questo servigio che il re nomin\u00f2 Siward conte di tutta la Northumbria, dandogli domini tanto estesi come non se ne vedevano dai tempi di Uchtred l'Ardito. \u00c8 anche possibile che Siward abbia usato l'ascendenza della moglie per reclamare per s\u00e9 il contado di Bamburgh tuttavia non \u00e8 chiaro se il matrimonio abbia avuto luogo prima o dopo l'assassinio di Eadulf. Altri storici hanno fatto notare che era dai tempi di Uchtred che non v'erano stati conti di Bamburgh la cui presenza fosse stata attestata a corte, il che potrebbe suggerire che erano se non in rivolta quanto meno scontenti e che l'azione di Siward possa aver avuto l'incoraggiamento del sovrano nella speranza di porre freno al malcontento o alla slealt\u00e0 di quei vassalli. Ovviamente Siward aveva interessi personali, morto Eadulf spariva il suo principale rivale nel nord e il matrimonio lo legava a una delle famiglie pi\u00f9 antiche della zona.\nIn quello stesso anno altri eventi scossero il sud anche se potrebbe non esserci alcuna connessione con l'omicidio di Eadulf. Le \"Chronicle\" di Giovanni di Worchester raccontano che a causa di un attacco che colp\u00ec due esattori di Canuto II Siward partecip\u00f2 ad una rappresaglia che coinvolse il monastero e la citt\u00e0 di Worcester. Il regno di Canuto II giunse presto al termine, egli mor\u00ec l'8 giugno 1042 e fu succeduto pacificamente dall'Aetheling Edoardo che divenne re col nome di Edoardo il Confessore che fu incoronato il giorno di Pasqua, 3 aprile 1043.\nAl servizio del Confessore.\nI rapporti fra Siward ed il nuovo sovrano sembrano essere stati buoni giacch\u00e9 non vi sono registrate punizioni a carico di nessun Siward negli anni seguenti, anzi pare che egli sia stato uno dei pi\u00f9 ferventi sostenitori del nuovo re. Il 16 novembre lui insieme a Edoardo, a Godwin del Wessex e Leofrico di Coventry marciarono contro Emma di Normandia, madre di Edoardo, per depredarla delle grandi ricchezze che aveva ereditato dai due illustri mariti ora defunti, Etelredo II d'Inghilterra e Canuto I d'Inghilterra. Successivamente Emma venne accusata di tradimento ed Edoardo depose il Vescovo di Elmham Stigand perch\u00e9 era ritenuto un suo troppo fidato consigliere.\nAlcuni cronacotecari di fede normanna quali Guillaume di Poitiers attestarono che Siward fu fra coloro che furono vincolati con un giuramento a sostenere la versione che volle che Edoardo avesse nominato Guglielmo di Normandia quale suo erede. Altri dicono che tale voto venne prestato da Godwin e Leofrico insieme a Stigand, che, perdonato nel 1044, era divenuto Vescovo di Winchester nel 1047. Se questo \u00e8 vero dovette accadere durante o poco prima della primavera del 1051 quando l'Arcivescovo di Canterbury Robert de Jumi\u00e8ges stava viaggiando verso Roma per ritirare il proprio pallio.\nNello stesso anno Siward assieme a Leofrico e al conte Ralph di Mantes (morto 1057) mobilitarono un esercito per fronteggiare una rivolta capeggiata da Godwin del Wessex e dai suoi figli e le cronache riportano che nonostante i rinforzi chiamati da Siward Edoardo riusc\u00ec a respingere Godwin che venne temporaneamente esiliato in Francia, anche da lontano egli restava comunque una minaccia e il supporto militare di Siward e Leofrico fu senza dubbio vitale per il re. A garantire il ritorno di Godwin nel 1052 fu, apparentemente, la riluttanza di questi due conti a levare definitivamente le armi contro di lui.\nNegli anni Siward era arrivato ad estendere il suo potere anche verso sud prendendo il controllo nel decennio del 1040 del Northamptonshire e in quello successivo dell'Huntingdonshire come provato da alcuni documenti che attestano come Siward fosse divenuto il conte di queste contee. Suoi predecessori erano stati Thuri e Bjorn, figli di Ulf, e fu proprio a queste aree, pi\u00f9 che alla Northumbria, che i discendenti di Siward si mostrarono maggiormente attaccati.\nAllo stesso modo si crede che Siward abbia preso il Cumberland riportandolo sotto la guida della Northumbria, tale convinzione viene da un documento emesso da Gospatric di Northumbria ed indirizzato a tutti i suoi congiunti e ai nobili dimoranti nelle terre di Cumbria. Questo documento ordina che nessun uomo avrebbe mai dovuto rompere la pace stipulata fra Gospatric e Siward e se alcuni storici ritengono che Siward abbia conquistato il Cumberland togliendolo ai suoi governanti, altri invece pensano che, dopo un periodo in cui tale regione era stata sottratta al potere inglese, vi era tornata gi\u00e0 prima della venuta di Siward.\nIn merito alle relazioni di Siward con la chiesa, in particolare nei suoi rapporti con quella di Durham, si sa ben poco. Come risultato delle proprie nozze con \u00c6lffl\u00e6d Siward aveva ricevuto un gruppo di propriet\u00e0 nel Teesside che erano reclamate anche dai Vescovi di Durham. Tale acquisizione potrebbe aver portato al sorgere di alcuni contrasti con il clero locale sino a quando il beneficiario \u00c6thelric (morto nel 1072) venne espulso nel 1045 o nel 1046 e pot\u00e9 tornare al proprio seggio vescovile solo dopo aver corrotto Siward. Secondo alcune cronache il clero era del tutto terrorizzato e sopraffatto da Siward, tuttavia i monaci locali non scrivono troppo duramente di lui il che ha fatto credere che i loro rapporti fossero migliori di quanto si potesse pensare.\nDurante il regno di Edoardo Siward testimoni\u00f2 alla stesura di numerosi documenti, di solito egli veniva dopo Godwin e Leofrico, ma prima dei loro figli e la sua firma \u00e8 registrata in atti del 1044, 1045, 1046, 1048 e 1049. Un conte chiamato Sihro\u00fe testimoni\u00f2 all stesura di un documento nel 1050 ed \u00e8 solitamente identificato con Siward, la sua ultima apparizione sicura in un documento legale inglese \u00e8 datata fra il 1053 e il 1055 quando testimoni\u00f2 alla scrittura di un accordo fra Leofrico e Wulfwig (morto 1067) Vescovo di Dorchester.\nLa misteriosa guerra contro gli scozzesi.\nUno dei motivi di notoriet\u00e0 di Siward \u00e8 la spedizione che fece contro Macbeth di Scozia nel 1054 nella quale perse la vita suo figlio maggiore Osbjorn. Le origini del conflitto sono oscure, alcune cronache riportano che fra il 1039 e il 1040 Duncan I di Scozia invase la Northumbria assediando Durham e in capo a un anno Macbeth aveva ucciso Duncan e si era insediato sul trono al suo posto. Fra il fallito assedio e l'omicidio di Eadulf di Bernicia pass\u00f2 circa un anno e se fra i due eventi ci sia stata una qualche connessione non \u00e8 mai stato compreso del tutto.\nGli \"Annals of Lindisfarne and Durham\" scritti alla met\u00e0 del XII secolo attestano che nel 1046 Siward invase la Scozia, depose Macbeth e pose un suo uomo, principe dei Cumbri, sul trono, ma, dopo essersi allontanato Macbeth si riprese rapidamente regno e corona. Gli storici tendono a dare credito a questa versione che coincide con una battaglia avvenuta nel 1045 e registrata dagli \"Annals of Tigernach\" in cui si parla di uno scontro fra gli uomini di Siward e gli scozzesi in cui perse la vita Cr\u00edn\u00e1n di Dunkeld, padre di Duncan I, questo scontro poteva essere dovuto alla volont\u00e0 di Siward di porre sul trono Maldred uno dei fratelli del defunto Duncan I. Altri storici tendono invece a far coincidere questi eventi con l'invasione del 1054 considerando quella del 1046 come un errore di collocazione delle date da parte dei cronacotecari che vissero, comunque, almeno qualche decennio dopo i fatti.\nNel 1054 lo scontro fra Northumbriani e scozzesi avvenne a nord del Firth of Forth e la battaglia ha vari nomi fra cui quello di Battaglia di Dunsinane, luogo in cui si sarebbe, secondo la tradizione, svolto lo scontro, tuttavia tale attribuzione \u00e8 sicuramente leggendaria giacch\u00e9 la prima menzione di Dunsinane come luogo della battaglia \u00e8 da attribuirsi a Andrew of Wyntoun un cronacotecario del XV secolo.\nCome detto i reali motivi del dissidio non sono chiari, Giovanni di Worchester scrisse che Macbeth venne sconfitto e che tale M\u00e1el Coluim venne posto sul trono, seppure per poco. L'identit\u00e0 di quest'uomo e il perch\u00e9 Siward sia andato in suo aiuto sono un mistero, l'interpretazione classica lo identifica come Malcolm III di Scozia e tale convinzione deriva da diverse cronache redatte in epoca medievale. Da notare che tali cronache riportano che Siward uccise Macbeth in battaglia, mentre \u00e8 appurato che egli gli sopravvisse di circa due anni. Altri storici credono che M\u00e0el sia uno dei figli di Eogan II di Strathclyde, avuto dal matrimonio con una delle figlie di Malcolm II di Scozia.\nPer altro si crede che la battaglia non abbia affatto avuto come conseguenza uno scambio di sovrani ma che, in pi\u00f9, l'obiettivo di Siward non era quello di detronizzare Macbeth, ma di portare sotto il controllo della Northumbria porzioni di territorio inglese che potevano essere stati in precedenza sotto la sovranit\u00e0 scozzese. In questo caso M\u00e1el Coluim diviene uno scontento principe Cumbro che era stato convinto a passare sotto la protezione inglese, del resto vi sono diverse prove che lo Strathclyde in quel periodo fosse sotto una pesante influenza della Northumbria.\nLa morte.\nLo storico Henry di Huntingdon nel XII secolo scrisse che quando Siward venne colpito dalla dissenteria, temendo di morire come un animale, prefer\u00ec morire come un soldato e per questo indoss\u00f2 l'armatura, prese ascia e spada e in tal guisa spir\u00f2. L'aneddoto \u00e8 di dubbia storicit\u00e0 e si pensa che sia stato preso da una saga nata per celebrarlo e andata poi perduta, la \"Vita \u00c6dwardi Regis\" afferma che Siward sia morto a York e che sia stato sepolto in un monastero locale, versione combaciante con quella dell\"'Historia Regum\".\nSiward mor\u00ec circa dieci anni prima del Confessore, quindi nel 1055, e alla sua morte secondo il Domesday Book aveva quattro castelli, tre nello Yorkshire e uno nel Derbyshire che vennero ereditati da Ugo d'Avranches, e le sue rendite ammontavano a circa 398\u00a3 che se non era una cifra esagerata comparata con le 968\u00a3 di Morcar di Mercia, non erano neppure poche.\nDi Siward si conosce un solo figlio superstite, Waltheof, conte di Northumbria avuto dalla moglie \u00c6lffl\u00e6d. Waltheof si ribell\u00f2 contro Guglielmo I d'Inghilterra nel 1076 e per questo venne giustiziato, sua figlia Maud di Northumbria and\u00f2 invece in sposa a Davide I di Scozia rendendo Siward antenato di molti re scozzesi e inglesi dei secoli a venire.\nSi sa che Siward si rispos\u00f2 con una donna di nome Godgifu, nessun documento attesta con chiarezza se ella fu la madre di Osbjorn o se questo matrimonio rimase senza figli, l'unica cosa certa \u00e8 che ella premor\u00ec al marito in una data imprecisata."}
{"id": "4408895", "revid": "104458", "url": "https://it.wikipedia.org/wiki?curid=4408895", "title": "Bryce Bennett", "text": "Biografia.\nBennett, originario di Squaw Valley, ha fatto il suo esordio in gare FIS il 4 agosto 2007, non concludendola prova in uno slalom speciale a Treble Cone. In Nor-Am Cup ha esordito il 10 febbraio 2009 a Mammoth Mountain (22\u00ba in supergigante) e ha conquistato la prima vittoria, nonch\u00e9 primo podio, il 9 febbraio 2012 ad Aspen nella medesima specialit\u00e0. Il 10 gennaio 2013 ha partecipato per la prima volta a una gara di Coppa Europa, chiudendo 41\u00ba nella discesa libera di Wengen, mentre il 1\u00ba dicembre dello stesso anno ha esordito in Coppa del Mondo, nel supergigante di Lake Louise (64\u00ba). Ai Mondiali di Sankt Moritz 2017, suo esordio iridato, si \u00e8 classificato 26\u00ba nella discesa libera e 11\u00ba nella combinata.\nAi XXIII Giochi olimpici invernali di , sua prima presenza olimpica, si \u00e8 classificato 16\u00ba nella discesa libera e 17\u00ba nella combinata, mentre ai Mondiali di \u00c5re 2019 \u00e8 stato 9\u00ba nella discesa libera, 23\u00ba nel supergigante e 11\u00ba nella combinata e a quelli di Cortina d'Ampezzo 2021 si \u00e8 classificato 10\u00ba nella discesa libera, 27\u00ba nel supergigante e 16\u00ba nella combinata. Il 18 dicembre 2021 ha conquistato il suo primo podio in Coppa del Mondo vincendo la discesa libera della Saslong in Val Gardena e ai successivi XXIV Giochi olimpici invernali di si \u00e8 piazzato 14\u00ba nella discesa libera e 17\u00ba nel supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nNor-Am Cup.\nNor-Am Cup - vittorie.\nLegenda:\nSG = supergigante"}
{"id": "4408908", "revid": "46931", "url": "https://it.wikipedia.org/wiki?curid=4408908", "title": "Bob Cummings", "text": ""}
{"id": "4408923", "revid": "767487", "url": "https://it.wikipedia.org/wiki?curid=4408923", "title": "Simon Neil", "text": "Carriera.\nNel 1995, il quindicenne Neil forma una band reclutando James Johnston al basso e un certo Barry alla batteria. Si fanno chiamare Screwfish. Presto Barry viene sostituito da Ben Johnston, fratello gemello di James formando i Biffy Clyro.&lt;br&gt;\nNel 1997 il trio si trasferisce a Glasgow dove Neil intraprende gli studi universitari di elettronica applicata alla musica. Nel 2000 durante un'esibizione vengono avvicinati e scritturati da un rappresentante dell'etichetta di musica indipendente Beggar Banquet. Da allora hanno pubblicato sette album.\nNel 2005, col nome di \"The Atmosphere\", forma i Marmaduke Duke, un duo in coppia con il collega JP Reid del gruppo dell'Ayrshire Sucioperro. Pubblicano un primo album nel 2005 (\"Magnificent Duke\") ed uno nel 2009 (\"Kid Gloves\").\nIl 5 gennaio 2008 convola a nozze con Francesca Neil, un'insegnante d'inglese. Vivono attualmente insieme ad Ayr, citt\u00e0 del loro matrimonio.&lt;br&gt;\nIl tatuaggio sul petto di Neil, \"God Only Knows What I\u2019d Be Without You\" (\"Dio solo sa cosa sarei senza di te\"), si riferisce alla canzone dei Beach Boys che lui dedica alla moglie."}
{"id": "4408924", "revid": "729019", "url": "https://it.wikipedia.org/wiki?curid=4408924", "title": "Oro Film", "text": "Oro Film \u00e8 stata una casa cinematografica italiana, fondata a Roma nel 1948 da Mario Francisci per la produzione e distribuzione di film.\nStoria.\nFondata nel 1948 da Mario Francisci come S.r.l. per la produzione e distribuzione di film aveva la sede in via Varese 5 a Roma l'investimento iniziale fu di \u00a3 50.000.. I film prodotti furono tre tutti diretti dal fratello di Mario il regista Pietro Francisci sino al 1953 quando la societ\u00e0 chiuse l'attivit\u00e0."}
{"id": "4408925", "revid": "731245", "url": "https://it.wikipedia.org/wiki?curid=4408925", "title": "Vikings Stadium", "text": ""}
{"id": "4408926", "revid": "599013", "url": "https://it.wikipedia.org/wiki?curid=4408926", "title": "Jack Auty", "text": "Biografia.\nAuty, originario di Durham, ha fatto il suo esordio in gare valide ai fini del punteggio FIS il 16 dicembre 2010, classificandosi 25\u00ba in uno slalom speciale ad Attitash. Due anni dopo, il 5 dicembre 2012, ha debuttato in Nor-Am Cup partecipando alla discesa libera di Copper Mountain e chiudendo 63\u00ba. Quattro giorni dopo, sempre a Copper Mountain, ha conquistato il suo unico podio nel circuito, vincendo il supergigante in programma.\nSi \u00e8 ritirato durante la stagione 2017-2018 e la sua ultima gara \u00e8 stata uno slalom gigante FIS disputato a Sugarloaf il 20 dicembre, non completato da Auty; in carriera non ha mai esordito in Coppa del Mondo n\u00e9 preso parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante"}
{"id": "4408929", "revid": "834", "url": "https://it.wikipedia.org/wiki?curid=4408929", "title": "Win (baseball)", "text": ""}
{"id": "4408937", "revid": "287204", "url": "https://it.wikipedia.org/wiki?curid=4408937", "title": "Will Blackmon", "text": "Carriera professionistica.\nBlackmon fu scelto nel corso del quarto giro del draft 2006 dai Green Bay Packers. Grazie a un suo ritorno di punt da 57 yard in touchdown e a un altro touchdown su ritorno di un fumble i Packers conquistarono il titolo della NFC North nella vittoria per 38-7 il 10 dicembre 2007 contro gli Oakland Raiders. Quelli furono i primi due touchdown della sua carriera. Will divenne solamente il quarto giocatore nella storia della NFL a segnare dal ritorno di un calcio e da uno da fumble nella stessa gara, il primo dal 1974. In 9 gare, Blackmon mise a segno 4 tackle solitari e un passaggio deviato.\nNella sua prima gara della stagione 2008 coi Packers, Blackmon ritorn\u00f2 un punt per 76 yard in touchdown contro i Minnesota Vikings. Per questa prestazione fu premiato come miglior giocatore degli special team della NFC della settimana.\nNella settimana 10 del 2008, sempre contro i Minnesota Vikings, Blackmon ritorn\u00f2 un punt per 65 yard in touchdown.\nBlackmon fu svincolato dai Packers durante la stagione 2010, firmando coi New York Giants il 29 ottobre 2010. Dopo essere stato inserito in lista infortunati, i Giants tagliarono Blackmon il 2 gennaio 2011. Il successivo 23 novembre, dopo che la linea secondaria dei Giants si trov\u00f2 a corto di giocatori a causa degli infortuni, ultimo dei quali quello del cornerbac Michael Coe, Blackmon rifirm\u00f2 con la franchigia con cui rimase fino a fine stagione vincendo il Super Bowl XLVI contro i New England Patriots.\nNella stagione 2012, Blackmon si ritrov\u00f2 senza squadra. Dopo una breve parentesi nel roster degli Arizona Rattlers della Arena Football League, il 14 febbraio 2013 firm\u00f2 coi Seattle Seahawks. Il 27 agosto 2013 fu svincolato.\nIl 28 agosto 2013, Blackmon firm\u00f2 con i Jacksonville Jaguars. Nella prima stagione in Florida stabil\u00ec un nuovo primato personale con 40 tackle e mise a segno il primo intercetto in carriera su Andrew Luck nella gara della settimana 4 contro gli Indianapolis Colts.\nIl 9 marzo 2015, Blackmon firm\u00f2 per fare ritorno ai Seattle Seahawks."}
{"id": "4408944", "revid": "1573940", "url": "https://it.wikipedia.org/wiki?curid=4408944", "title": "Myotis aelleni", "text": "Myotis aelleni () \u00e8 un pipistrello della famiglia dei Vespertilionidi endemico dell'Argentina.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 37,7 e 41,2\u00a0mm.\nAspetto.\nLa pelliccia \u00e8 lunga e setosa. Le parti dorsali sono bruno-grigiastre, mentre le parti ventrali sono bruno-giallastre. La base dei peli \u00e8 ovunque bianca. Le orecchie sono lunghe, nerastre e con la parte terminale del bordo esterno concava. Il trago \u00e8 ben sviluppato, con il bordo esterno leggermente ondulato. Le membrane alari sono nere e attaccate posteriormente alla base delle dita dei piedi, i quali sono relativamente grandi. La coda \u00e8 lunga ed inclusa completamente nell'ampio uropatagio, il quale \u00e8 insolitamente chiaro e ricoperto di piccoli peli biancastri sulla superficie ventrale. Il calcar \u00e8 ben sviluppato.\nBiologia.\nAlimentazione.\nSi nutre di insetti.\nRiproduzione.\nFemmine gravide e in allattamento sono state catturate nel mese di dicembre.\nDistribuzione e habitat.\nQuesta specie \u00e8 conosciuta soltanto dalla serie della descrizione originale catturata in due localit\u00e0 dell'Argentina sud-occidentale.\nVive nei boschi a circa 350 metri di altitudine.\nStato di conservazione.\nLa IUCN Red List, considerata l'incertezza sul suo stato tassonomico, classifica \"M.aelleni\" come specie con dati insufficienti (DD)."}
{"id": "4408945", "revid": "155634", "url": "https://it.wikipedia.org/wiki?curid=4408945", "title": "Kieffer Christianson", "text": "Biografia.\nChristianson ha fatto il suo esordio in gare FIS il 13 dicembre 2007, senza concludere lo slalom gigante in programma a Winter Park. L'anno dopo, il 2 dicembre 2008, ha debuttato in Nor-Am Cup partecipando allo slalom speciale di Loveland, senza completare la prima manche. Il 19 gennaio 2013 ha partecipato per la prima volta a una gara di Coppa Europa, chiudendo 42\u00ba lo slalom gigante di Kirchberg in Tirol, mentre il 31 gennaio seguente ha conquistato il primo podio in Nor-Am Cup, vincendo lo slalom gigante di Vail. Nello stesso anno, il 27 ottobre, ha debuttato in Coppa del Mondo, senza concludere lo slalom gigante in programma a S\u00f6lden.\nIl 27 febbraio 2016 ha colto a Hinterstoder in supergigante il suo miglior piazzamento in Coppa del Mondo (43\u00ba); il 13 dicembre dello stesso anno ha ottenuto a Panorama la sua seconda e ultima vittoria in Nor-Am Cup e due giorni dopo l'ultimo podio nel circuito, nella medesima localit\u00e0 in slalom gigante (2\u00ba). Si \u00e8 ritirato al termine della stagione 2016-2017; la sua ultima gara in Coppa del Mondo \u00e8 stata lo slalom gigante di Kranjska Gora del 4 marzo, che non ha completato, mentre la sua ultima gara in carriera \u00e8 stata lo slalom gigante dei Campionati statunitensi 2017, disputato il 28 marzo a Sugarloaf, nel quale Christianson ha vinto la medaglia di bronzo. Non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nGS = slalom gigante \nKB = combinata"}
{"id": "4408947", "revid": "1543377", "url": "https://it.wikipedia.org/wiki?curid=4408947", "title": "Isarn (inquisitore)", "text": "Gi\u00e0 prima del 1292 egli scrisse un dialogo di 700 versi in occitano tra s\u00e9 stesso e un immaginario vescovo cataro chiamato Sicart de Figueiras. La \"Novas del eretge\" (\"Novella dell'eretico\"), meglio nota come la \"controversia di Izarn con un teologo albigese\", \u00e8 una lunga diatriba contro il catarismo e le sue dottrine dichiarate. Isarn \u00e8 talvolta inesatto, ma la sua ignoranza, insieme a quella di molti cattolici, riguardo ai particolari del dogma cataro, deriva probabilmente dai raduni svolti in zone boschive che lui descrive. I catari, per poter pregare e leggere le scritture in lingua volgare, spesso andavano nei boschi per non essere notati, premunendosi di tenere segreti i loro incontri. \nIsarn forse pensava che i catari e i valdesi credessero entrambi in una qualche forma di manicheismo. Egli difende il matrimonio contro la verginit\u00e0 come suprema castit\u00e0. \u00c8 convinto inoltre che \nAlla fine del dialogo, il vescovo cataro \u00e8 convertito. Isarn inizialmente ritrae l'eretico convertito come desideroso di tenere segreta la sua conversione in modo da poter facilmente insegnare ai suoi seguaci la vera fede, ma presto la descrizione del vescovo diventa una copia del suo stesso rabbioso cattolicesimo."}
{"id": "4408951", "revid": "767487", "url": "https://it.wikipedia.org/wiki?curid=4408951", "title": "Giacomo Bertucci", "text": "Biografia.\nGiacomo Bertucci nasce a Bardi (Parma) nel 1903, allievo di Francesco Ghittoni a Piacenza e poi di Aldo Carpi all'Accademia di Brera a Milano, fino alla fine degli anni trenta vive e lavora prevalentemente a Piacenza e a Parma con un periodo di studi di qualche anno, all'Accademia di Brera, a Milano, dove nel 1935 consegue il Diploma di Licenza di Pittura. Dopo aver partecipato a varie mostre collettive, nel 1938 la sua prima personale a Piacenza: la prefazione al catalogo \u00e8 di Aldo Carpi. Nel 1939 \u00e8 promotore e organizzatore, curandone anche il catalogo, di una mostra postuma di Ghittoni che ebbe molta risonanza a Piacenza, dedicata, in Palazzo Gotico, alla memoria del suo maestro; nello stesso anno organizza e dirige una Scuola di nudo disegnato, trisettimanale per gli artisti piacentini presso l'Istituto d'Arte Gazzola. Nel 1940, anno in cui \u00e8 nominato insegnante di Ornato e successivamente di Figura al Liceo artistico di Brera passa definitivamente a Milano, dove dirige contemporaneamente per tre anni la Scuola di pittura del Dopolavoro Civico; dal 1940 e fino al suo ritiro per et\u00e0, insegna a Brera e, dal 1967 al 1980, all'Istituto Gazzola di Piacenza, partecipando a importanti mostre locali e nazionali e ottenendo riconoscimenti e premi. Svolge la sua attivit\u00e0 di pittore, ritrattista e paesista nei suoi due studi milanesi: presso l'Orto Botanico di Brera e in Citt\u00e0 Studi. \u00c8 membro dell'Accademia Clementina e dell'Accademia Parmense di Belle Arti. Trentasette sono le sue mostre personali, sue opere sono in raccolte pubbliche e private in Italia e all'estero. Muore a Milano nel 1982."}
{"id": "4408952", "revid": "941701", "url": "https://it.wikipedia.org/wiki?curid=4408952", "title": "Rune Naniche", "text": ""}
{"id": "4408953", "revid": "731511", "url": "https://it.wikipedia.org/wiki?curid=4408953", "title": "Collin McHugh", "text": "Inizi e Minor League.\nMcHugh frequent\u00f2 la Providence Christian Academy di Lilburn, Georgia. Ottenuto il diploma si iscrisse al Berry College di Mount Berry, vicino al capoluogo di contea Rome, e da l\u00ec fu selezionato nel 18\u00ba giro del draft amatoriale MLB del 2008, come 554 scelta assoluta, dai New York Mets. Nello stesso anno inizi\u00f2 nella Appalachian League \"rookie\" con i Kingsport Mets, chiuse con 4.17 di media PGL (ERA), una salvezza su una opportunit\u00e0 in 12 partite di cui 8 da partente (41.0 inning). Nel 2009 gioc\u00f2 nella New York-Penn League \"singolo A breve stagione\" con i Brooklyn Cyclones, chiuse con 8 vittorie e 2 sconfitte, 2.76 di ERA in 14 partite tutte da partente con un incontro giocato interamente senza subire punti (75.0 inning).\nNel 2010 pass\u00f2 nella South Atlantic League \"singolo A\" con i Savannah Sand Gnats, chiuse con 7 vittorie e 8 sconfitte, 3.33 di ERA e una salvezza su 2 opportunit\u00e0 in 28 partite di cui 20 da partente (132.1 inning). Nel 2011 pass\u00f2 nella Florida State League \"singolo A avanzato\" con i St. Lucie Mets, finendo con una vittoria e 2 sconfitte, 6.31 di ERA e una salvezza su una opportunit\u00e0 in 9 partite di cui 6 da partente (35.2 inning). Successivamente gioc\u00f2 nella Eastern League \"doppio A\" con i Binghamton Mets, chiuse con 8 vittorie e 2 sconfitte, 2.89 di ERA e 2 salvezze su 2 opportunit\u00e0 in 18 partite di cui 16 da partente con un incontro giocato interamente (93.1 inning).\nNel 2012 gioc\u00f2 nella Eastern League con i Binghamton Mets chiudendo con 5 vittorie e 5 sconfitte, 2.41 di ERA in 12 partite tutte da partente (74.2 inning). Successivamente ritorn\u00f2 nei Bisons giocando 13 partite tutte da partente con 2 vittorie e 4 sconfitte, 3.42 di ERA (73.2 inning). Nel 2013 pass\u00f2 nella Pacific Coast League (PCL) \"triplo A\" con i Las Vegas 51s finendo con 3 vittorie e 2 sconfitte, 2.87 di ERA in 9 partite tutte da partente (53.1 inning). Successivamente gioc\u00f2 nella Texas League \"doppio A\" con i Tulsa Drillers finendo con una vittoria e una sconfitta, 1.38 di ERA in 2 partite da partente (13.0 inning). Infine gioc\u00f2 nella (PCL) con i Colorado Springs Sky Sox finendo con 2 vittorie e 2 sconfitte, 4.63 di ERA in 9 partite tutte da partente (46.2 inning).\nMajor League.\nNew York Mets (2012-2013).\nNel 2012 firm\u00f2 un contratto di un anno per 400.000 dollari con i Mets. Debutt\u00f2 nella MLB il 23 agosto 2012, al Citi Field di New York contro i Colorado Rockies, lanciando per 7 inning, subendo 2 valide e nessun punto concesso.. Chiuse la stagione con nessuna vittoria e 4 sconfitte, 7.59 di ERA in 8 partite di cui 4 da partente (21.1 inning).\nPrese parte nella prestagione 2013 con i Mets prima di essere assegnato ai Las Vegas 51s nella Minor League. Il 14 maggio venne promosso in prima squadra per sostituire l'infortunato Scott Atchison. L'8 giugno venne rimandato ai 51s. Il 19 dello stesso mese venne ceduto ai Colorado Rockies in scambio dell'esterno Eric Young. Con i Mets chiuse con una sconfitta, 10.29 di ERA in 3 partite di cui una da partente (7.0 inning).\nColorado Rockies (2013).\nNell'unica stagione disputata con i Colorado Rockies, McHugh chiuse con nessuna vittoria e 3 sconfitte, 9.95 di media in 4 partite, tutte da partente (19.0 inning).\nHouston Astros (2014-2019).\nIl 18 dicembre 2013, gli Houston Astros prelevarono McHugh dalla lista trasferimenti dei Rockies. Nel 2017 la squadra batt\u00e9 i Los Angeles Dodgers nelle World Series 2017, conquistando il primo titolo in 56 anni di storia.\nTerminata la stagione 2019, McHugh divenne free agent.\nBoston Red Sox (2020).\nIl 5 marzo 2020, McHugh firm\u00f2 un contratto valido un anno con i Boston Red Sox. Il 19 luglio 2020, la franchigia annunci\u00f2 che McHugh non avrebbe disputato la stagione 2020 per problemi al gomito destro. Divenne free agent a fine stagione.\nTampa Bay Rays.\nIl 12 febbraio 2021, McHugh firm\u00f2 un contratto annuale del valore di 1.8 milioni di dollari con i Tampa Bay Rays. Il contratto venne ufficializzato il 21 febbraio, dopo le visite mediche eseguite dal giocatore.\nCarriera Internazionale.\nIl 29 ottobre 2018, McHugh venne convocato nella squadra dei MLB All-Stars in occasione degli MLB Japan All-Star Series 2018."}
{"id": "4408956", "revid": "593833", "url": "https://it.wikipedia.org/wiki?curid=4408956", "title": "Cumulonimbus", "text": ""}
{"id": "4408957", "revid": "767487", "url": "https://it.wikipedia.org/wiki?curid=4408957", "title": "National Lampoon's Movie Madness", "text": "National Lampoon's Movie Madness \u00e8 un film del 1982 diretto da Bob Giraldi e Henry Jaglom.\n\u00c8 un film commedia a episodi statunitense della serie di film comici del \"National Lampoon\". I tre segmenti sono intitolati: \"Growing Yourself\", \"Success Wanters\" e \"Municipalians\". Fu il secondo film prodotto dalla rivista \"National Lampoon\", dopo \"Animal House\".\nProduzione.\nIl film, diretto da Bob Giraldi (segmenti \"Growing Yourself\" e \"Success Wanters\") e Henry Jaglom (segmento \"Municipalians\") su una sceneggiatura di Tod Carroll, Shary Flenniken, Pat Mephitis, Gerald Sussman, Ellis Weiner, fu prodotto da Matty Simmons per la United Artists e girato a Los Angeles in California dal 10 gennaio al febbraio del 1981. Il titolo di lavorazione fu \"National Lampoon Goes to the Movies\".\nDistribuzione.\nIl film fu distribuito negli Stati Uniti dal 23 aprile 1982 (inizialmente fu una distribuzione limitata) al cinema dalla United Artists.\nAlcune delle uscite internazionali sono state:"}
{"id": "4408959", "revid": "46931", "url": "https://it.wikipedia.org/wiki?curid=4408959", "title": "National Lampoon Goes to the Movies", "text": ""}
{"id": "4408964", "revid": "155634", "url": "https://it.wikipedia.org/wiki?curid=4408964", "title": "Ford Swette", "text": "Biografia.\nSwette ha fatto il suo esordio in gare valide ai fini del punteggio FIS il 21 dicembre 2008, qualificandosi 39\u00ba in uno slalom gigante a Panorama. Il 9 dicembre 2009 ha debuttato in Nor-Am Cup partecipando alla discesa libera di Lake Louise, qualificandosi 83\u00ba. Il 14 gennaio 2012 ha conquistato il primo podio in Nor-Am Cup, arrivando 2\u00ba nello slalom gigante di Panorama, e il 1\u00ba febbraio 2013 la prima vittoria, nello slalom gigante di Vail. Ha partecipato anche ai Mondiali juniores di Qu\u00e9bec 2013 vincendo la medaglia di bronzo nella gara a squadre.\nIl 17 dicembre 2014 ha colto a Panorama in slalom gigante la sua seconda e ultima vittoria, nonch\u00e9 ultimo podio, in Nor-Am Cup. In Coppa del Mondo ha disputato due gare, gli slalom giganti di Adelboden del 10 gennaio 2015 e di Beaver Creek del 6 dicembre dello stesso anno, in entrambi i casi senza completare la prova. La sua ultima gara in carriera \u00e8 stata lo slalom speciale FIS disputato il 17 aprile 2016 a Whistler, chiuso da Swette all'8\u00ba posto; non ha mai preso parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "4408969", "revid": "287204", "url": "https://it.wikipedia.org/wiki?curid=4408969", "title": "Washington Mystics 2012", "text": "La stagione 2012 delle Washington Mystics fu la 15\u00aa nella WNBA per la franchigia.\nLe Washington Mystics arrivarono seste nella \"Eastern Conference\" con un record di 5-29, non qualificandosi per i play-off."}
{"id": "4408983", "revid": "110157", "url": "https://it.wikipedia.org/wiki?curid=4408983", "title": "Teoria di Fredholm", "text": "In matematica, la teoria di Fredholm \u00e8 una teoria riguardante le equazioni integrali che si occupa della teoria spettrale applicata agli operatori di Fredholm e ai nuclei integrali di Fredholm in uno spazio di Hilbert.\nTra i principali risultati di questa teoria vi sono i teoremi di Fredholm, tra cui l'alternativa di Fredholm, ed il fatto che il nucleo \u00e8 un operatore compatto quando lo spazio \u00e8 formato da funzioni equicontinue.\nLa teoria prende il nome da Erik Ivar Fredholm, che nel 1903 pubblic\u00f2, sugli \"Acta Mathematica\", uno dei pi\u00f9 importanti articoli nell'ambito della teoria degli operatori.\nEquazioni omogenee.\nUna notevole parte della teoria di Fredholm si occupa dello studio di un'equazione differenziale del tipo:\ndove formula_2 \u00e8 un operatore differenziale lineare, formula_3 \u00e8 una funzione data e formula_4 l'incognita. Ad esempio, formula_2 pu\u00f2 essere l'operatore ellittico formula_6, ed in tal caso l'equazione diventa l'equazione di Poisson. \nUn metodo generale per la soluzione di queste equazioni \u00e8 l'utilizzo di un'opportuna funzione di Green formula_7, che \u00e8 soluzione dell'equazione:\ndove formula_9 \u00e8 la delta di Dirac. La soluzione dell'equazione differenziale lineare \u00e8 allora scritta in termini della funzione di Green attraverso l'equazione integrale di Fredholm:\nSi tratta di un'equazione integrale che si incontra anche in diversi ambiti della fisica, e la funzione di Green formula_11 \u00e8 anche detta nucleo integrale. \nIn un contesto pi\u00f9 generale formula_12 e formula_13 sono visti come punti di una variet\u00e0, che nel caso pi\u00f9 semplice \u00e8 uno spazio euclideo, e si utilizzano spesso funzioni quadrato sommabili o appartenenti ad uno spazio di Sobolev. La natura dello spazio utilizzato \u00e8 in moti casi determinata dalle soluzioni dell'equazione agli autovalori:\ndove formula_15 sono gli autovalori e formula_16 gli autovettori. Gli autovettori formano uno spazio di Banach, in cui si definisce in modo naturale un prodotto interno, sicch\u00e9 essi formano uno spazio di Hilbert completo:\nin cui si applica il teorema di rappresentazione di Riesz. Il nucleo integrale pu\u00f2 essere allora scritto come:\ndove formula_19 \u00e8 lo spazio duale a quello generato dai formula_20. In una tale forma, formula_11 \u00e8 detto spesso operatore di Fredholm o nucleo di Fredholm. Dal momento che gli autovalori formula_15 sono crescenti, gli autovalori di formula_11 decrescono a zero.\nEquazioni non omogenee.\nL'equazione integrale di Fredholm non omogenea ha la forma:\ne pu\u00f2 essere riscritta come:\nla cui soluzione \u00e8:\nUna soluzione di questo tipo \u00e8 tipica della teoria spettrale, in cui l'operatore risolvente \u00e8 definito come:\nConsiderando una collezione di autovalori e autovettori di formula_7 il risolvente pu\u00f2 essere esplicitato nel seguente modo:\ne la soluzione \u00e8:\nUna condizione necessaria e sufficiente per l'esistenza di tale soluzione \u00e8 data da uno dei teoremi di Fredholm. Il risolvente pu\u00f2 essere sviluppato in serie di potenze formula_31 tramite la serie di Liouville-Neumann. In tal caso l'equazione integrale \u00e8 scritta come:\ned il risolvente assume la forma:\nDeterminante di Fredholm.\nIl determinante di Fredholm \u00e8 definito come:\ndove:\ne:\ne cos\u00ec via. La corrispondente funzione zeta di Riemann \u00e8:\nche pu\u00f2 essere vista come il determinante del risolvente."}
{"id": "4408985", "revid": "128245", "url": "https://it.wikipedia.org/wiki?curid=4408985", "title": "Qwirkle", "text": "Qwirkle \u00e8 un gioco da tavolo in stile tedesco per 2-4 giocatori ideato da Susan McKinley Ross e pubblicato dalla MindWare. Nel 2011 ha vinto lo Spiel des Jahres. Nel 2009 la Mindware ha pubblicato il seguito \"Qwirkle Cubes\" \u00c8 distribuito in Canada dalla Outset Media\nComponenti.\nI componenti del gioco sono 108 tessere di legno, ognuno dipinto con una di sei forme (quadrato, stella a quattro punte, croce, cerchio, stella a otto punte e rombo) e in sei colori (verde, giallo, rosso, blu, verde e arancione. La confezione comprende un manuale di regole e un sacchetto in cui custodire le tessere.\nGioco.\nSi prepara il gioco piazzando tutte le tessere a faccia verso il basso sulla tavola e mischiandole casualmente. Ogni giocatore pesca sei tessere.\nNel suo turno un giocatore pu\u00f2:\nIn generale ogni tessera piazzata su una fila deve condividere almeno un attributo (forma o colore)con le tessere della fila, sebbene non debbano necessariamente toccarsi.\nI giocatori guadagnano un punto per ogni tessera piazzata sulla tavola, inoltre ogni volta che completano un \"quirkle\" (cio\u00e8 una serie di sei tessere dello stesso colore ma di tutte le forme possibili o di sei tessere della stessa forma ma di tutti i possibili colori) ottengono un bonus di sei punti.\nAl termine del turno il giocatore pesca abbastanza tessere da averne di nuovo sei in mano. Il gioco termina quando non ci sono pi\u00f9 tessere da pescare e una persona ha usato tutte le sue tessere disponibili. Il giocatore che ha usato tutte le sue tessere ottiene sei punti extra."}
{"id": "4408986", "revid": "767487", "url": "https://it.wikipedia.org/wiki?curid=4408986", "title": "Just Mathias Thiele", "text": "Un personaggio di riferimento durante l'et\u00e0 d'oro danese nella prima met\u00e0 del XVIII secolo, date molteplici capacit\u00e0 ha contribuito allo sviluppo culturale della Danimarca.\nPrendendo spunto dai Fratelli Grimm, collezion\u00f2 e pubblic\u00f2 diverse fiabe del folklore danese, fondando la Kongelige Kobberstiksamling (in danese, \"collezione reale di stampe\" ), oggi parte della Galleria d'Arte Nazionale Danese."}
{"id": "4408991", "revid": "163662", "url": "https://it.wikipedia.org/wiki?curid=4408991", "title": "Emma Wedgwood Darwin", "text": ""}
{"id": "4408998", "revid": "363629", "url": "https://it.wikipedia.org/wiki?curid=4408998", "title": "Accrescimento corporeo", "text": ""}
{"id": "4408999", "revid": "122084055", "url": "https://it.wikipedia.org/wiki?curid=4408999", "title": "Anidride succinica", "text": "L'anidride succinica \u00e8 l'anidride ciclica dell'acido succinico. Ha carattere debolmente acido. Rappresenta la forma satura dell'anidride maleica.\nPreparazione.\nIn laboratorio, questo materiale pu\u00f2 essere preparato mediante disidratazione dell'acido succinico. Tale disidratazione pu\u00f2 avvenire con l'aiuto di cloruro di acetile o cloruro di fosforile, o termicamente.\nIndustrialmente, l'anidride succinica viene preparata mediante idrogenazione catalitica dell'anidride maleica.\nReazioni.\nL'anidride succinica si idrolizza prontamente per dare acido succinico:\nCon gli alcoli si verifica una reazione simile, fornendo il monoestere:\nComposti correlati.\nL'anidride maleica subisce la reazione ene con alcheni per dare anidridi alchenilsucciniche. Tali composti sono agenti collanti nell'industria della carta. In questo ruolo, si propone che l'anidride formi un estere con i gruppi idrossilici sulle fibre di cellulosa. L'anidride maleica subisce una reazione simile con il poliisobutilene per dare l'anidride poliisobutilenilsuccinica, una sostanza chimica comune nell'industria degli additivi petroliferi."}
{"id": "4409001", "revid": "46931", "url": "https://it.wikipedia.org/wiki?curid=4409001", "title": "Havurah", "text": ""}
{"id": "4409006", "revid": "1941276", "url": "https://it.wikipedia.org/wiki?curid=4409006", "title": "\u00c9ponine", "text": "\u00c9ponine \u00e8 un personaggio del romanzo \"I miserabili\" di Victor Hugo.\nBiografia del personaggio.\nFiglia maggiore dei Th\u00e9nardier, da piccola \u00e8 viziata e coccolata, mentre, giunta l'adolescenza, con la rovina dei genitori diventa povera e magra, perdendo gran parte della sua bellezza di cui rimane solo uno vago riflesso (le mancano dei denti, veste di stracci, beve molto...). Si innamora del giovane parigino Marius Pontmercy, rivoluzionario repubblicano nel 1832, che \u00e8 per\u00f2 innamorato di Cosette. Spinta dall'amore che prova per lui \u00c9ponine salva Marius (che si trovava con Cosette a casa di lei) sventando una rapina ordita dal suo stesso padre e dalla sua banda ai danni di Cosette e del suo padre adottivo, Jean Valjean, che l'aveva strappata proprio ai coniugi Th\u00e9nardier, che la maltrattavano. \u00c9ponine salva Marius una seconda volta, sulle barricate, a costo della propria vita, facendosi colpire da un proiettile indirizzato proprio a Marius. Prima di morire \u00c9ponine confessa a Marius l'amore per lui e gli chiede di baciarle la fronte dopo la morte.\n\u00c9ponine nel musical.\nFra il romanzo e il musical vi sono alcune differenze riguardanti \u00c9ponine. \nNel musical Marius ed \u00c9ponine sono amici di lunga data, mentre nel romanzo \u00c9ponine conosce Marius quando lui ha gi\u00e0 conosciuto Cosette: inoltre, all'amicizia e alla familiarit\u00e0 presenti nel musical corrisponde, nel romanzo, una certa noncuranza di Marius nei confronti di lei. "}
{"id": "4409015", "revid": "297031", "url": "https://it.wikipedia.org/wiki?curid=4409015", "title": "Botta e risposta", "text": ""}
{"id": "4409022", "revid": "46931", "url": "https://it.wikipedia.org/wiki?curid=4409022", "title": "Chef Donald", "text": ""}
{"id": "4409024", "revid": "648716", "url": "https://it.wikipedia.org/wiki?curid=4409024", "title": "Equazione integrale di Fredholm", "text": "In matematica, l'equazione integrale di Fredholm \u00e8 un'equazione integrale la cui soluzione \u00e8 alla base della teoria di Fredholm, che studia gli operatori di Fredholm e i nuclei di Fredholm.\nEquazione del primo tipo.\nUn'equazione di Fredholm non omogenea del primo tipo ha la forma:\ne la teoria di Fredholm studia come trovare la funzione formula_2 a partire dal nucleo integrale formula_3 e dalla funzione formula_4. Le equazioni integrali di Fredholm sono caratterizzate dal fatto di avere estremi di integrazione costanti (a differenza dell'equazione integrale di Volterra, ad esempio).\nNel caso in cui formula_5 e gli estremi di integrazione sono formula_6, il membro alla destra pu\u00f2 essere scritto come la convoluzione di formula_7 e formula_8, in modo che la soluzione \u00e8 data da:\ndove formula_10 e formula_11 sono rispettivamente la trasformata di Fourier e la sua antitrasformata.\nEquazione del secondo tipo.\nUn'equazione di Fredholm non omogenea del secondo tipo ha la forma:\nDato un nucleo formula_3 e una funzione formula_14, solitamente il problema \u00e8 trovare formula_15, spesso tramite l'uso del formalismo del risolvente."}
{"id": "4409025", "revid": "111252665", "url": "https://it.wikipedia.org/wiki?curid=4409025", "title": "Jenrry Mej\u00eda", "text": "Minor League.\nMej\u00eda firm\u00f2 come free agent non selezionato nel 2007 coi New York Mets. Nello stesso anno incominci\u00f2 con i DSL Mets rookie, chiudendo con 2 vittorie e 3 sconfitte, 2,47 di media PGL (ERA), una salvezza su una opportunit\u00e0 e .160 alla battuta contro di lui in 14 partite di cui 7 da partente (43.2 inning). Nel 2008 gioc\u00f2 con due squadre finendo con 5 vittorie e 2 sconfitte, 2.89 di ERA e .199 alla battuta contro di lui in 14 partite tutte da partente con un incontro giocato interamente senza subire punti (71.2 inning).\nNel 2009 gioc\u00f2 con due squadre finendo con 4 vittorie e 6 sconfitte, 3.14 di ERA e .239 alla battuta contro di lui in 19 partite tutte da partente (94.2 inning). Nel 2010 gioc\u00f2 con quattro squadre finendo con 2 vittorie e nessuna sconfitta, 1.28 di ERA e .200 alla battuta contro di lui in 9 partite tutte da partente con un incontro giocato interamente senza subire punti (42.1 inning).\nNel 2011 con i Buffalo Bisons AAA fin\u00ec con una vittoria e 2 sconfitte, 2.86 di ERA e .168 alla battuta contro di lui in 5 partite tutte da partente (28.1 inning). Nel 2012 gioc\u00f2 con tre squadre finendo con 4 vittorie e altrettante sconfitte, 3.59 di ERA, nessuna salvezza su una opportunit\u00e0 e .262 alla battuta contro di lui in 30 partite di cui 14 da partente (92.2 inning).\nNel 2013 gioc\u00f2 con tre squadre finendo con 2 vittorie e nessuna sconfitta, 2.55 di ERA e .255 alla battuta contro di lui in 6 partite tutte da partente (24.2 inning).\nMajor League.\nNew York Mets.\nDebutt\u00f2 nella MLB il 7 aprile 2010 , al Citi Field di New York City contro i Florida Marlins. Chiuse la sua prima stagione con nessuna vittoria e 4 sconfitte, 4.62 di ERA, nessuna salvezza su una opportunit\u00e0 e .289 alla battuta contro di lui in 33 partite di cui 3 da partente (39.0 inning).\nIl 24 settembre 2012 ottenne la sua prima vittoria in carriera contro i Pittsburgh Pirates, giocando 5.0 inning con 4.91 di ERA, 4 strikeout, 2 basi concesse e 4 valide subite. Fin\u00ec la stagione con una vittoria e 2 sconfitte, 5.63 di ERA e .313 alla battuta in 5 partite di cui 3 da partente (16.0 inning)\nNel febbraio 2013 venne fermato dal consolato americano nella Repubblica Dominicana per accertamenti sul suo passaporto. Dopo svariati giorni, il 20 febbraio ottenne il consenso per rientrare negli Stati Uniti, ritornando in tempo per iniziare lo Spring Training con i Mets. Il 6 marzo 2013 dopo un controllo medico gli venne riscontrato un accentuato ipertiroidismo. Il 22 marzo a causa di una tendinite nel gomito destro venne inserito sulla lista infortunati dei (15 giorni). L'11 maggio venne assegnato nella lega inferiore con i St. Lucie Mets per la riabilitazione, due giorni dopo venne spostato nella lista infortunati dei (60 giorni) liberando un posto in prima squadra. Il 29 giugno venne assegnato ai GCL Mets. Il 13 venne spostato nei Binghamton Mets. Il 26 ritorn\u00f2 in prima squadra giocando un'ottima partita, ottenne la sua prima vittoria stagionale, con 7 strikeout e 7 valide concesse in 7.0 inning. Il 17 agosto all'inizio del 4\u00b0 inning della partita contro i San Diego Padres fu costretto ad uscire in anticipo per infortunio, il giorno seguente venne inserito nella lista infortunati dei (15 giorni) per un osteofita nel gomito destro. Il 7 settembre venne spostato nella lista dei (60 giorni) dopo esser stato operato al gomito. Chiuse con una vittoria e 2 sconfitte, 2.30 di ERA e .269 alla battuta contro di lui in 5 partite tutte da partente (27.1 inning).\nIl 4 aprile 2014 contro i Cincinnati Reds ottenne la sua prima vittoria stagionale, giocando 6.0 inning con 8 strikeout, 1.50 di ERA, un punto concesso, 5 basi concesse e 4 valide subite. Il 15 contro gli Arizona Diamondbacks ottenne la seconda vittoria, giocando 5.0 inning con 2 strikeout, 2.81 di ERA, 2 basi concesse e 2 valide subite, prima di uscire in anticipo per una vescica sul dito medio della mano destra. Il 21 contro i St. Louis Cardinals ottenne la terza vittoria, giocando 6.2 inning con 7 strikeout, 1.99 di ERA, 3 basi concesse e 4 valide subite.\nBoston Red Sox.\nIl 30 gennaio 2019, Mej\u00eda firm\u00f2 un contratto di minor league con i Boston Red Sox, giocando soprattutto nella Tripla-A. A fine stagione divenne free agent, senza aver disputato alcuna partita nella MLB.\nLiga Mexicana.\nIl 7 febbraio 2020, Mej\u00eda firm\u00f2 con gli Algodoneros de Uni\u00f3n Laguna della Liga Mexicana de B\u00e9isbol.\nStili di lancio.\nMej\u00eda attualmente effettua 5 tipi di lanci:"}
{"id": "4409031", "revid": "1442080", "url": "https://it.wikipedia.org/wiki?curid=4409031", "title": "Publio Mucio Scevola (console 175 a.C.)", "text": "Biografia.\nFu eletto pretore nel 179 a.C. con il fratello Quinto . A Publio fu affidata la \"provincia urbana\" e la \"quaestio de veneficiis\" in citt\u00e0, con giurisdizione entro le dieci miglia dal centro cittadino.\nNel 175 a.C. fu eletto console con Marco Emilio Lepido e gli fu data come provincia la Liguria . Combatt\u00e9 e vinse contro alcune trib\u00f9 di Liguri, che avevano razziato Luni e Pisa; per questo fu onorato con un trionfo, che viene ricordato anche da un frammento in marmo ritrovato nel foro romano."}
{"id": "4409032", "revid": "1305772", "url": "https://it.wikipedia.org/wiki?curid=4409032", "title": "Open Software License", "text": "La Open Software License (OSL) v 3.0, creata da Lawrence Rosen, \u00e8 classificata licenza per software libero dalla Free Software Foundation (FSF) ed approvata dalla Open Source Initiative (OSI) nel 2005.\n\u00c8 una licenza open source stipulata sotto forma di contratto unilaterale in cui il licenziante rende determinate promesse e accetta determinati obblighi, mentre il licenziatario deve rispettare determinate condizioni.\nNon risulta compatibile con GNU GPL, la pi\u00f9 utilizzata licenza di software libero.\nConcessione di licenza copyright.\nOSL concede una licenza mondiale, valevole per tutta la durata del diritto d'autore, che permette di riprodurre, tradurre, adattare, modificare, riorganizzare, distribuire e comunicare, eseguire e visualizzare in pubblico sia il programma originale sia le opere da esso derivate una volta ottenuto il consenso esplicito del destinatario (operazione non immediata, ed \u00e8 per questo che pu\u00f2 risultare complicata la programmazione attraverso i comuni strumenti di sviluppo di software libero);\ndistribuire e comunicare deve essere interpretato con \u201cdistribuzione esterna\u201d: fornire fisicamente una copia del software a terze parti;\nle opere distribuite devono rendere disponibile il codice sorgente e includere una copia integrale della licenza: condizione di reciprocit\u00e0;\nper le opere indipendenti, o parti indipendenti di opere collettive, non \u00e8 necessario divulgare il codice sorgente.\nClausola di copyleft: essendo, appunto, una licenza reciproca una volta che il licenziatario ha ricevuto una copia autorizzata pu\u00f2 farne copie e ricavarne opere derivate, che pu\u00f2 poi distribuire purch\u00e9 rimangano sotto licenza OSL v 3.0.\nNonostante l'obbligo di includere il codice sorgente, il licenziante non \u00e8 tenuto a garantire la presenza di tutta la documentazione gratuita disponibile a spiegare come modificare il programma originale, creando cos\u00ec possibilit\u00e0 di business.\nOpere brevettabili.\nOSL riconosce e rispetta brevetti e licenze; protegge il licenziante da qualsiasi violazione di brevetto sul lavoro originale attraverso una licenza di brevetto esplicito ma limitato (il campo di applicazione vale solo per i crediti che sono incorporati nel programma originale) e la terminazione automatica della licenza stessa in caso di ritenuta violazione di una qualsiasi clausola di brevetto.\nGaranzie e responsabilit\u00e0.\nNon esistono garanzie e la responsabilit\u00e0 \u00e8 limitata\nEssendo i programmi forniti gratuitamente e non potendo il licenziante attuare controlli successivi si cerca di insistere sulla rinuncia di garanzie, cos\u00ec da non incorrere in rischi sconosciuti. La legge obbliga i distributori di software (e di altri prodotti) a declinare espressamente responsabilit\u00e0: OSL v 3.0 assolve questo obbligo utilizzando la scrittura con lettere maiuscole per le sole frasi \u201cAS IS\" e \"DISCLAIMER OF WARRANTY\u201d, a differenza di altri concessori di licenza che propongono direttamente tutto in maiuscolo.\nAllo stesso tempo OSL offre una sorta di protezione anche ai licenziatari:garanzia di provenienza.\nQuesta garanzia viene determinata dalla paternit\u00e0 (si ha il diritto di distribuire sotto licenza OSL v 3.0 opere originali di cui si \u00e8 creatori) o dalla licenza stessa (\u00e8 possibile distribuire opere altrui sotto OSL v 3.0 se l'autore ne ha fornito il permesso), per garantire al licenziante che il programma originale \u00e8 stato scritto con o concesso in licenza OSL. (Non \u00e8 per\u00f2 tuttavia considerabile come garanzia di non violazione)."}
{"id": "4409038", "revid": "602145", "url": "https://it.wikipedia.org/wiki?curid=4409038", "title": "Mandolino napoletano", "text": ""}
{"id": "4409041", "revid": "466539", "url": "https://it.wikipedia.org/wiki?curid=4409041", "title": "Magia nel lago", "text": "Magia nel lago (\"Magic in the Water\") \u00e8 un film del 1995 diretto da Rick Stevenson.\nPellicola fantastica con interpreti principali Harley Jane Kozak, Mark Harmon, Joshua Jackson e Sarah Wayne.\nTrama.\nAshley \u00e8 depressa perch\u00e9 suo padre Jack passa tutto il tempo sul suo lavoro, come psicologo via etere, trascurando lei e suo fratello maggiore Joshua. Un giorno, il padre decide di partire per un remoto lago Canadese popolato da turisti attirati da una leggenda che vuole ci sia un mostro marino che vive nel lago, Orky. Affittano una casa sul lago accanto ad una anziano nativo americano sulla sedia a rotelle, qui Jack incontra anche una giovane psichiatra, Wanda, che sta cercando di aiutare alcune persone locali gravemente malate e depresse che si sono ammalate all'improvviso senza una spiegazione plausibile.\nQuando Ashley scappa di casa, Jack si ammala mentre la sta cercando, ma Ashley scopre che Orky non \u00e8 solo una leggenda e ci fa amicizia venendo a sapere che anche lui \u00e8 malato e sta morendo, proprio come quegli abitanti, cos\u00ec insieme a Joshua scopre che il mostro possiede le persone per cercare di avvertirli che \u00e8 in fin di vita a causa di uno spietato uomo d'affari che rilascia abusivamente rifiuti tossici nel lago, i due ragazzi riescono a denunciare gli illeciti dell'uomo d'affari e, con l'aiuto del loro anziano vicino e di un giovane ragazzo giapponese nipote di cacciatori di mostri, trovano un antico totem nel bosco per aiutare il mostro morente, e di conseguenza anche la popolazione malata. Si riprende cos\u00ec anche Jack che, capita l'importanza della famiglia, d'ora in poi si impegner\u00e0 a fondo nel rapporto con i figli.\nProduzione.\nIl film \u00e8 stato distribuito dalla TriStar Pictures e prodotto dalla Triumph Films, girato interamente nella Columbia Britannica, a Kaslo e a Vancouver."}
{"id": "4409060", "revid": "1697540", "url": "https://it.wikipedia.org/wiki?curid=4409060", "title": "Grotte di Borgio Verezzi", "text": "Le grotte di Borgio Verezzi - conosciute anche come grotte Valdemino - sono un complesso di cavit\u00e0 carsiche di rilevanza turistica ubicate a Borgio Verezzi, in provincia di Savona.\nIl complesso delle grotte \u00e8 gestito direttamente dal Comune di Borgio Verezzi.\nStoria.\nLe grotte di Borgio Verezzi, dette \"Valdemino\", sono un classico esempio di fenomeno carsico, la cui struttura \u00e8 stata generata nel tempo dalla lenta erosione dell'acqua attraverso la roccia.\nGi\u00e0 in antichit\u00e0 pare che vi fosse conoscenza di qualche cavit\u00e0 nel territorio borgese, soprattutto per dei fenomeni idraulici collegati come le \"scomparse\" nel sottosuolo, in alcuni tratti, del rio Batorezza, per la presenza del rio Roggetto sgorgante da una fenditura rocciosa ai piedi del borgo di Borgio o ancora per un piccolo lago interno sottostante la chiesa di San Pietro.\nAnche per porre una soluzione definitiva alle sempre pi\u00f9 frequenti alluvioni del Batorezza, intorno agli anni venti del Novecento il podest\u00e0 Giacomo Staricco ordin\u00f2 l'allargamento di queste fratture sotterranee ove il torrente pareva, di fatto, \"scomparire\" e \"ricomparire\". I lavori nell'alveo porteranno alla realizzazione di un pozzo profondo circa dieci metri - con la speranza di trovare una condotta sotterranea a mo' di sfogo idraulico - salvo poi interrompersi per la mancanza di ulteriori fondi.\nAgli inizi degli anni trenta un nuovo fenomeno alluvionale caus\u00f2 lo sfondamento - nei pressi di quel pozzo - di alcuni frammenti di roccia creando una piccola fessura e proprio da questa sottile apertura nel terreno, nel 1933, tre ragazzini di Borgio (Lillo, Tito e Valentino), seguendo l'acqua del torrente, scoprirono le grotte entrando nella prima sala.\nLa scoperta, tuttavia, forse anche per il contesto storico a ridosso della seconda guerra mondiale, non ebbe risonanze fino al 1951 quando lo speleologo Giovanni Dentella, a capo del gruppo speleologico Ingauno, intraprese una scrupolosa ispezione di queste grotte che si snodano per alcuni chilometri, tra sale e gallerie, sotto l'abitato di Borgio. Sar\u00e0 lo stesso speleologo a realizzare il primo percorso turistico, ufficialmente aperto al pubblico nel 1970.\nGeologia.\nIl percorso turistico delle grotte \u00e8 di circa 800 m. Presentano ambienti molto vari con forme calcaree che incuriosiscono, tra cui, ad esempio, alcune stalattiti \"sghembe\" che sembrano andare contro la gravit\u00e0, anche se, in realt\u00e0, \u00e8 la grotta ad essersi spostata nei millenni.\nIn queste grotte non sono stati trovati resti umani. Sono invece presenti reperti ossei di animali (rinoceronte, elefante, tigre, coccodrillo, orso, mammut) che non vivono nella Liguria odierna, ma ci vivevano oltre mezzo milione di anni fa.\nNel 2005 \u00e8 stato pubblicato dal Comune di Borgio Verezzi - unitamente alla Regione Liguria - un libro fotografico (autore Stefano Mortari) sulle Grotte di Borgio Verezzi. Nel libro vengono inoltre trattati argomenti geologici relativi al circondario borgese."}
{"id": "4409066", "revid": "56243418", "url": "https://it.wikipedia.org/wiki?curid=4409066", "title": "Instabilit\u00e0 chimica", "text": ""}
{"id": "4409070", "revid": "729019", "url": "https://it.wikipedia.org/wiki?curid=4409070", "title": "Carnevale di Varallo Sesia", "text": "Il carnevale di Varallo Sesia \u00e8 la manifestazione carnevalesca che si svolge nell'omonima citt\u00e0.\nIl carnevale.\nIl carnevale \u00e8 una delle tradizioni pi\u00f9 antiche della citt\u00e0 di Varallo (Valsesia), in provincia di Vercelli.\nLe manifestazioni si svolgono ogni anno tra gennaio e marzo: in questo periodo la citt\u00e0 \u00e8 governata dalla maschera \"Marcantonio Carlav\u00e8e\" e dalla sua consorte \"Cecca\", che organizzano feste, balli e cene per rallegrare i sudditi e portare gioia e solidariet\u00e0 a tutti i cittadini, soprattutto bambini e anziani.\nIl carnevale di Varallo inizia ogni anno il 6 gennaio (giorno dell'Epifania) con la sfilata della \u201cVeggia Pasquetta\u201d e si conclude il mercoled\u00ec delle ceneri (giorno di inizio della Quaresima) con il Processo a Marcantonio e il rogo.\nLe origini.\nNon ci sono informazioni precise sull'origine del carnevale di Varallo. \u00c8 certo, per\u00f2, che i festeggiamenti si ripetono da parecchi secoli. Nel corso della storia si sono alternate tradizioni pi\u00f9 radicate a manifestazioni recenti, in un susseguirsi di consuetudini che hanno sub\u00ecto una continua evoluzione. L'iniziativa pi\u00f9 antica \u00e8 certamente la Paniccia, che simboleggia il carattere filantropico e caritatevole del carnevale. La Paniccia consiste nella distribuzione a carcerati e poveri, nel giorno del marted\u00ec grasso, di una sostanziosa minestra di riso e verdure. . Salvo occasioni eccezionali (ad esempio alcuni anni della seconda guerra mondiale) la Paniccia \u00e8 stata preparata ogni anno.\nMarcantonio e Cecca sono, invece, figure recenti, mentre la Veggia Pasquetta, oggi figura secondaria, \u00e8 di antiche origini. Un'altra delle iniziative pi\u00f9 antiche \u00e8 certamente la Giobbiaccia o Giubiaccia. Questa usanza prese il via nella seconda met\u00e0 del 1800. Gli anni dal 1861 al 1870 furono catastrofici per la Valsesia: inverni rigidi, neve, gelo, epidemie, disgrazie. Nell'inverno 1865-66 divamp\u00f2 un tremendo incendio a Quarona che coinvolse diverse case, portando sul lastrico una ventina di famiglie. Su questo sfondo si avvi\u00f2 la tradizione del gioved\u00ec grasso, quando una schiera di giovani e studenti varallesi approfittando delle feste carnevalesche inizi\u00f2 a raccogliere offerte per gli incendiati, distribuendo una canzone dialettale composta per l'occasione. Negli anni seguenti l'iniziativa prosegu\u00ec con la composizione di nuove canzoni, che vennero vendute a favore dei bisognosi. Dal 1866 a oggi, ogni anno fu scritta una \"canzone della Giubiaccia\".\nIl primo Marcantonio del 1905 fu \"Cleto Imazio\", accompagnato dall'avvocato \"Vincenzo Negri\", che interpretava la Cecca. La maschera femminile fu per oltre mezzo secolo interpretata sempre da un uomo travestito.\nNel 2005 \u00e8 stato festeggiato il centesimo anniversario dalla prima interpretazione della maschera.\nFino agli anni '50 si svolgeva anche la sfilata dei carri, usanza ormai abbandonata per non ben definite ragioni.\nLa partecipazione diretta della popolazione a partire dai primi del '900, interpretando personalmente le maschere che prima erano di carta pesta, consent\u00ec di ricambiare le visite del \"Peru\" e della \"Gin\", le maschere del vicino Carnevale di Borgosesia, rafforzandone con gli anni il sodalizio tra i due comitati.\nSono presenti anche delle maschere di quartiere, dette \"rionali\": le pi\u00f9 note sono il \"Dugo\" e la \"Duga\", del quartiere di \"Varallo Vecchio\". Questo comitato \u00e8 fautore di una propria paniccia distribuita la domenica prima del marted\u00ec grasso.\nGli eventi.\nIl calendario del carnevale di Varallo per tradizione si apre con la giornata della \"Veggia Pasquetta\", che si svolge ogni anno nel giorno dell'Epifania quando un rogo sul greto del torrente Mastallone d\u00e0 origine al nuovo carnevale.\nL'evento pi\u00f9 significativo che segue \u00e8 l'elezione della Cecca, la regina del carnevale. L'identit\u00e0 della maschera (che cambia ogni anno, cos\u00ec come tutte le maschere femminili del gruppo) rimane segreta fino alla sera del \"Ballo della Cecca\", durante il quale il suo volto viene svelato ai cittadini.\nTra gli altri appuntamenti pi\u00f9 importanti c'\u00e8 poi la \"Carneval\u00e0a n'tla str\u00e0a\" una festa per le strade e le piazze di Varallo con la consegna delle chiavi della citt\u00e0 dal sindaco a Marcantonio, cerimonia che consegna simbolicamente nelle mani della maschera le sorti della citt\u00e0 nel periodo del carnevale.\nA partire dal 2004 era stata ripresa anche la tradizione del \"Palio valsesiano\", una folle gara per le vie di Varallo con fantasiosi carretti, presentati dai comitati carnevale dei rioni e delle frazioni di Varallo, evento poi sospeso nel 2008).\nNel calendario ci sono anche altri numerosi appuntamenti: la \"cena della pignatta\", la \"Serata culturale\", dedicata alla storia del carnevale e della citt\u00e0 di Varallo, il \"Ballo dei bambini\" e quello per gli anziani chiamato \"Coriandoli d'argento\".\nIl gioved\u00ec grasso a Varallo si festeggia la \"Giubiaccia\", con la vendita della canzone satirica del carnevale per le vie della citt\u00e0. L'ultimo weekend del carnevale (quello che precede il mercoled\u00ec delle ceneri e quindi l'inizio della Quaresima) \u00e8 il pi\u00f9 intenso. Luned\u00ec grasso \u00e8 la \"Giornata della legna\", quando le maschere e moltissimi cittadini si recano in frazione Crevola per prendere la legna per cucinare la \"Paniccia\", che viene preparata il giorno successivo.\nAlla sera si svolge il \"Bal d'la Lum\", un ballo in maschera che richiama migliaia di persone da tutta la valle e che si conclude a notte fonda.\nIl marted\u00ec grasso in piazza San Carlo viene cucinata e distribuita alla popolazione la \"Paniccia\", un minestrone di riso e verdure cotto sul fuoco dentro enormi pentoloni. Questa tradizione \u00e8 una delle pi\u00f9 antiche del carnevale: un tempo serviva per garantire un piatto caldo alle persone pi\u00f9 povere della citt\u00e0 e ai carcerati. Il carnevale si conclude il mercoled\u00ec delle ceneri con il \"Processo a Marcantonio\", uno spettacolo teatrale durante il quale ogni anno la maschera cerca ci sfuggire al suo inevitabile destino, cui segue la fiaccolata e il rogo del fantoccio della maschera sul ponte Antonini, che segna la conclusione del periodo di festa e l'inizio della Quaresima.\nPer la manifestazione della \"Carneval\u00e0a n\u2019tla str\u00e0a\" e del \"Bal d\u2019la Lum\" sia di richiamo per migliaia di persone provenienti da tutta la valle e anche dal circondario|migliaia di persone, oltre che a numerosi gruppi mascherati, valsesiani e non. persone"}
{"id": "4409075", "revid": "663330", "url": "https://it.wikipedia.org/wiki?curid=4409075", "title": "Episodi di House of Lies (seconda stagione)", "text": "La seconda stagione della serie televisiva House of Lies \u00e8 stata trasmessa sulla rete via cavo statunitense Showtime dal 13 gennaio al 7 aprile 2013.\nIn Italia, la stagione \u00e8 andata in onda in prima visione assoluta sul canale satellitare Sky Atlantic dal 16 gennaio al 13 febbraio 2017."}
{"id": "4409079", "revid": "253269", "url": "https://it.wikipedia.org/wiki?curid=4409079", "title": "Tim Reid", "text": "Tim Reid \u00e8 conosciuto principalmente per le sue interpretazioni in programmi televisivi americani destinati alla prima serata, come Venus Flytrap in \"WKRP in Cincinnati\" (1978-1982), Marcel \"Downtown\" Brown in \"Simon &amp; Simon\" (1983-1987), Ray Campbell in \"Sister, Sister\" (1994-1999) e William Barnett in \"That '70s Show\" (2004-2006). Reid \u00e8 stato anche protagonista per la CBS nella serie \"Frank's Place\", interpretando un professore che eredita un ristorante in Louisiana.\nPrimi anni.\nReid \u00e8 figlio di Augustine (nata Wilkins) e William Lee Reid ed \u00e8 cresciuto a Crestwood nell'area di Chesapeake (Virginia), precedentemente Norfolk County (Virginia). Egli ha ottenuto il suo baccellierato in amministrazione aziendale alla Norfolk State University nel 1968. Reid divenne pure membro della confraternita Alpha Phi Alpha. Dopo questa laurea \u00e8 stato assunto alla DuPont dove ha lavorato per tre anni.\nAnche la carriera di Reid nello spettacolo cominci\u00f2 nel 1968, in circostanze atipiche. Lui e il venditore di assicurazioni Tom Dreesen si incontrarono ad un meeting vicino a Chicago organizzato dalla Junior Chamber of Commerce.. Loro furono \"incaricati insieme per promuovere un programma anti-droga nelle scuole locali\" e, in seguito alla richiesta di un bambino decisero di creare una coppia di recitazione. Il duo, successivamente battezzato Tim and Tom, fu il primo duo comico interrazziale. Anni dopo, Reid e Dreesen scrissero insieme un libro su quegli anni intitolato \"Tim &amp; Tom: An American Comedy in Black and White\" (, scritto con la collaborazione dello scrittore sportivo Ron Rapoport)\nCarriera di attore televisivo.\nReid cominci\u00f2 con lo spettacolo di breve durata \"The Richard Pryor Show\". Fu protagonista come DJ \"Venus Flytrap\" nella sitcom della CBS \"WKRP in Cincinnati\", dove probabilmente diede anche la sua migliore interpretazione televisiva.\nInterpret\u00f2 anche un ruolo da protagonista nella serie della CBS \"Simon &amp; Simon\", il tenente Marcel Proust \"Downtown\" Brown, negli episodi dal numero 43 al numero 127.\nNel 1988 Reid vinse un premio dai \"Viewers for Quality Television Awards\" come \"Miglior attore in una serie comica di qualit\u00e0\" per \"Frank's Place\". Nel 1988 lo stesso ruolo gli permise di aggiudicarsi un NAACP Image Award per \"Miglior attore protagonista in una serie\".\nApparve poi nella miniserie televisiva \"It\", basata sull'omonimo romanzo di Stephen King. Interpret\u00f2 inoltre il ruolo di Mike Hamlon, il bibliotecario alla Libreria Pubblica di Derry, nel Maine, e apparve anche come sergente Ray Bennett del Dipartimento di Polizia di Seacouver in tre episodi della prima serie di \"Highlander\".\nEbbe anche un ruolo primario nella serie \"Sister, Sister\" interpretando Ray, per tutta la durata delle sei stagioni. Il 13 aprile 2009 ritorn\u00f2 dalla sua ex co-star Tamera Mowry nella serie televisiva di breve durata \"Roommates\" della ABC Family. Interpret\u00f2 il signor Daniels, il padre di Hope, nell'episodio \"The Break In\", dove Mowry interpretava Hope Daniels.\nEbbe anche un ruolo ricorrente in \"That '70s Show\" come William Barnett.\nRegia.\nReid ha diretto vari programmi televisivi come pure il film Once Upon a Time...When We Were Colored basato sul romanzo di Clifton L. Taulbert.\nEgli ha diretto uno spettacolo televisivo adattato per i bambini intitolato Bobobobs andato in onda verso la fine degli anni '80.\nReid \u00e8 il creatore del PSA, un video speciale per il doposcuola per la lotta contro la droga registrato l'11 dicembre 1985. Esso \u00e8 una \"E.I.C. Production\", Versione II del video. Il video mostra una giovane Whitney Houston, La Toya Jackson, Kim Fields, New Edition, Kareem Abdul-Jabbar, Arnold Schwarzenegger e Casey Kasem. Questo fu un progetto caldamente supportato da Nancy Reagan. Esso fu registrato agli Hollywood Sounds e alla Casa Bianca nella \"Blue Room\".\nVita privata.\nNel 1967 Reid sposa Rita dalla quale divorzia il 9 maggio 1980 dopo avere avuto due figli: Tim Reid II (nato nel 1968) e Tori Reid (nata nel 1971). Dal 4 dicembre 1982 \u00e8 sposato con l'attrice Daphne Maxwell Reid. Il 14 novembre 2010 avvenne la sua inizializzazione all'Alpha Phi Alpha. \u00c8 stato anche nominato al Consiglio di Amministrazione all'\"American Civil War Center\" di \"Historic Tredegar\" nel luglio 2011. Tredegar Iron Works si trova sulle rive del fiume James a Richmond (Virginia) e si sforza di interpretare la Guerra di secessione americana da tre prospettive: l'Unione, i Confederati e gli afroamericani."}
{"id": "4409082", "revid": "1537829", "url": "https://it.wikipedia.org/wiki?curid=4409082", "title": "Quaratesi", "text": "I Quaratesi furono una famiglia patrizia di Firenze.\nStoria familiare.\nSebbene vengano a volte erroneamente citati come originari di Quarrata, essi avevano piuttosto un castello a Quarate, frazione di Bagno a Ripoli, da cui deriv\u00f2 il loro nome.\nA Firenze si stanziarono in Oltrarno, nel \"popolo\" di San Niccol\u00f2 (gonfalone del Nicchio) e sono citati in documenti della chiesa di San Niccol\u00f2 Oltrarno dal 1363, sebbene gi\u00e0 presenti in citt\u00e0 da parecchi anni. Furono inizialmente ghibellini, per poi convertirsi alla parte guelfa. Spesso suoi membri ricoprirono incarichi politici nella Repubblica a partire dal 1317, quando venne eletto Lotto di Guineldo; fino al 1518 si contano 8 gonfalonieri di giustizia e 32 priori. Nel 1378, all'epoca del Tumulto dei Ciompi, Vanni Quaratesi sostenne il popolo e ricevette poi l'investitura come cavaliere. Appartennero all'Arte dei Mercatanti e furono in consorteria con gli Uguccioni, i Banchi, i Guardini, i Pieri. All'epoca dell'ascesa medicea furono nemici di Cosimo il Vecchio e alleati di Niccol\u00f2 da Uzzano, Rinaldo degli Albizi, Gino di Neri Capponi e Palla Strozzi.\nTra i membri familiari si distinsero Castello di Piero, politico, priore nel 1428 e gonfaloniere di Giustizia nel 1441 e nel 1447, oltre che abile mercante.\nNel 1518 decisero saggiamente di mettersi da parte nella vita politica per lasciar maturare gli eventi: ci\u00f2 permise loro, una volta caduta la Repubblica nel 1530, di ottenere dai duchi medicei vari incarichi prestigiosi nel nuovo Stato fiorentino.\nNel 1590 Vincenzo di Simone fu il primo cavaliere di Malta, a cui seguirono altri cavalieri dell'Ordine di Santo Stefano (dal 1614 al 1767) e senatore, (a partire da Jacopo di Francesco nel 1608). Il casato ottenne il patriziato con decreto della Deputazione sopra la Nobilt\u00e0 nel 1751. Pochi anni dopo per\u00f2 la casa si estinse, con Giuseppina di Gianfranco Quaratesi che, ultima della sua stirpe, si marit\u00f2 con Giuseppe Maria Antonio Frescobaldi nel 1784.\nPossedimenti.\nIl castello di Quarate pass\u00f2 ai Cerchi solo nel Settecento; nella stessa borgata i Quaratesi patronarono inoltre un ospedale e un oratorio. Possedettero inoltre il castello di Montemasso, tenute in Val d'Ema e in Val di Greve, una villa a San Polo in Chianti, una locanda presso Tizzano, la villa Saltagallina, villa Sparta, villa Giusti, Villa Rav\u00e0. A Firenze avevano la loro residenza principale in via San Niccol\u00f2, nel palazzo Nasi-Quaratesi, inoltre abitarono a palazzo Pazzi-Quaratesi in via del Proconsolo. Altre residenze furono il palazzo Salviati-Quaratesi in via Ghibellina, palazzo Mellini-Fossi in via dei Fossi, e palazzo Lenzi in piazza Ognissanti.\nMecenatismo.\nLa famiglia Quaratesi fu un'attiva mecenate, tra le pi\u00f9 industriose d'Oltrarno. Dal 1421 ebbero il patronato della chiesa di San Niccol\u00f2 in Oltrarno, di cui finanziarono una ricostruzione nel 1422, e in particolare della sagrestia, loro cappella familiare. Per l'altare maggiore in quella chiesa, ottenuto in cambio di una cappella dai Gianni nel 1422, commissionarono a Gentile da Fabriano il cosiddetto \"Polittico Quaratesi\", oggi smembrato (1425). Allo stesso pittore dovettero chiedere anche il \"Polittico dell'Intercessione\", destinato a un loro altare nella chiesa di San Salvatore al Monte: l'intero edificio religioso venne poi ricostruito grazie al lascito nel 1465 di Castello Quaratesi.\nSovvenzionarono inoltre il monastero di Santa Maria degli Angeli, un altare in Sant'Ilario a Colombaia e la chiesa di San Bartolomeo a Quarate, per la quale fecero dipingere a Paolo Uccello una pala di cui resta oggi solo la predella.\nL'atto di mecenatismo pi\u00f9 importante che essi progettarono non and\u00f2 per\u00f2 in porto: nel Cinquecento si offrirono di far costruire a Simone del Pollaiolo la facciata e il campanile di Santa Croce, ma non si trovarono d'accordo coi frati; la famiglia avrebbero voluto veder campeggiare sul fronte della chiesa il suo stemma, come consueto, ma i frati ritennero che ci\u00f2 fosse troppo vistoso per una chiesa francescana.\nStemmi Galli e Quaratesi si trovano anche in dipinto di Giovanni Toscani, oggi nella Pinacoteca Vaticana."}
{"id": "4409083", "revid": "36426", "url": "https://it.wikipedia.org/wiki?curid=4409083", "title": "Chiesa di San Niccol\u00f2 in Oltrarno", "text": ""}
{"id": "4409087", "revid": "1442080", "url": "https://it.wikipedia.org/wiki?curid=4409087", "title": "Giovanni Francesco Bafico", "text": " \nBiografia.\nBafico, nativo di Chiavari, fu padre barnabita ed oratore ufficiale della Repubblica di Genova. Si distinse anche come poeta comico-realistico del XVII secolo di lingua ligure; sua opera principale fu il \"Lamento dra reginna de Svezia traduto in lengua darseniella e adattou sciu Lucrezia in ra morte de so galante\" che richiamava sia lo stile del Cavalli che del Rossi.\nNel 1651 realizz\u00f2 l\"'Oda nella morte dell'Eccellentissimo Sig. Don Carlo Doria Duca di Tursi, e Tenente Generale del Mare per SUa Maest\u00e0 Cattolica\" in onore di Carlo Doria."}
{"id": "4409088", "revid": "293377", "url": "https://it.wikipedia.org/wiki?curid=4409088", "title": "Giovanni Francesco Baffico", "text": ""}
{"id": "4409092", "revid": "3115", "url": "https://it.wikipedia.org/wiki?curid=4409092", "title": "Glan (Nahe)", "text": "Il Glan \u00e8 un fiume tedesco lungo 90\u00a0km che scorre principalmente in Saarland ed in Renania-Palatinato. In particolare scorre nel nord-ovest del Palatinato, del quale \u00e8 il corso d'acqua pi\u00f9 lungo con i suoi 68\u00a0km di percorso. La parte finale, prima di sfociare nella Nahe scorre nella regione Hunsr\u00fcck-Nahe.\nCorso.\nIl Glan nasce dall'altura di H\u00f6chen, frazione del comune di Bexbach nel \"land\" Saarland, circondario del Saarpfalz. Gi\u00e0 dopo circa 2\u00a0km la Glan lascia il Saarland per entrare presso Waldmohr in Renania-Palatinato. Nel Palatinato attraversa Bruchm\u00fchlbach-Miesau, ove da sinistra dello Sch\u00f6nenberg-K\u00fcbelberg riceve le acque dell'affluente Kohlbach quindi quelle del Ohmbach presso Elschbach, piegando poi con una doppia ansa presso Gries verso la zona montana del Palatinato settentrionale, che attraversa da sud a nord, passando per Nanzdietschweiler, Glan-M\u00fcnchweiler, Altenglan ed Ulmet. Qui muta direzione verso nord-est, attraversando Offenbach-Hundheim e Lauterecken, dove riceve sulla sua destra orografica le acque della Lauter (\"Waldlaute\"). Sei\u00a0km oltre la Glan riceve presso Odenbach, le acque dell'omonimo corso d'acqua. Attraversa quindi la piccola citt\u00e0 di Meisenheim e successivamente, presso Odernheim, confluisce nella Nahe.\nEtimo e storia.\nLa denominazione Glan \u00e8 di origine celtica e significava forse \"chiaro, luminoso, fluente\", inoltre essa \u00e8 elemento costitutivo del nome della divinit\u00e0 fluviale dei celti Glanos. Nomi identici di altri corsi d'acqua sono di genere femminile, ma questo solo occasionalmente: in un libro del 1719 viene denominato \"la Glan\".\nLungo la Glan correva da sud-ovest un'antica strada commerciale fino alla valle della Nahe, che terminava a Bingen. Inoltre la Glan costituiva, nel I secolo a.C. il confine sud-orientale della cultura Hunsr\u00fcck-Eifel; allora era un insediamento celtico e successivamente romano. Nel 1890 venne costruita la linea ferroviaria della valle del Glan, d'importanza strategica per il trasporto di truppe verso un ipotetico fronte francese. Fin dal 1960 il tratto venne parzialmente abbandonato e dal 1986 la ferrovia \u00e8 rimasta in esercizio solo fra Glan-M\u00fcnchweiler e Altenglan.\nDal 1834 (nella zona del Principato di Lichtenberg) e rispettivamente dal 1866 (nella zona dell'Oberamt Meisenheim), fino al 1945 correva nel tratto Niederalben-Odernheim il confine fra il Palatinato Renano-Bavrese e la prussiana provincia del Reno, ma non seguiva il corso del fiume, ma lo intersecava in pi\u00f9 punti.\nEconomia ed infrastrutture.\nTurismo.\nIl fiume pu\u00f2 essere percorso a tratti con la canoa e imbarcaderi locali le offrono in noleggio.\nLungo il fiume corre la pista ciclabile Glan-Blies-Weg, che accompagna il fiume dalla sorgente, presso Homburg fino alla confluenza con la Nahe.\nAl di sopra della immissione del Reichenbach nel Glan, si erge il massiccio (562\u00a0m s.l.m.) del Potzberg, con il suo Parco Naturale e la sua torre panoramica.\n\u00c8 degno di visita il centro storico dell'antica cittadina di Meisenheim, con numerosi edifici storici, la chiesa del castello, il municipio, la sinagoga e la stazione ferroviaria. Vi sono inoltre i resti delle mura con la torre civica.\nSull'altura che sovrasta la confluenza del Glan nella Nahe si ergono le rovine dell'abbazia di Disibodenberg. L'antico edificio risale all'VIII secolo, quando fu eretto dal monaco irlandese Disibodo, venerato dopo la sua morte come santo.\nAgricoltura.\nFin dopo la seconda guerra mondiale sui fianchi delle colline della valle del Glan vi erano oltre 400 vigneti, in gran parte piccoli, dei quali, oggi, solo due grossi sono rimasti, rispettivamente a Meisenheim ed a Raumbach, tanto che quest'ultima espone nel suo stemma un grappolo d'uva.\nProtezione ambientale.\nIl fiume venne sfruttato fin dai tempi dei romani. Soprattutto fu sfruttata la forza motrice delle sue acque per mulini ad acqua e officine ed a questo scopo vennero eretti sbarramenti e scavati canali derivatori. Bench\u00e9 l'era dei mulini sia finita da tempo, rimangono ancora 93 dighe in terra. Esse sono ancora necessarie per il rallentamento della velocit\u00e0 del flusso fluviale ed oltre ad esse vi sono previste aree di esondazione per le piene del fiume. Per ridurre gl'impedimenti alle migrazioni ittiche, sono stati ristrutturati gli sbarramenti o create vie alternative per i pesci."}
{"id": "4409095", "revid": "6923", "url": "https://it.wikipedia.org/wiki?curid=4409095", "title": "Gigante di Cardiff", "text": "Il gigante di Cardiff fu una delle pi\u00f9 famose bufale della storia degli Stati Uniti d'America. Venne descritto come un uomo pietrificato, alto tre metri, scoperto il 16 ottobre 1869 da parte di alcuni lavoratori che stavano scavando un pozzo dietro il fienile di William C. \"Stub\" Newell a Cardiff, nello Stato di New York. Sia l'originale, sia una copia non autorizzata, fatta da Phineas Taylor Barnum, sono ancora oggi in mostra.\nStoria.\nCreazione e scoperta.\nIl gigante fu opera di George Hull, un tabaccaio di New York. George, che era ateo, decise di creare il gigante dopo una discussione avvenuta in una riunione metodista sul brano della Genesi che narrava dell'esistenza di giganti che un tempo vivevano sulla Terra. L'idea dell'uomo pietrificato non fu comunque originale di Hull. Nel 1858 il quotidiano \"Alta California\" aveva pubblicato una lettera falsa nella quale si sosteneva che un cercatore era rimasto pietrificato quando aveva bevuto un liquido contenuto all'interno di un geode.\nAlcuni giornali avevano pubblicato anche altre storie di persone in apparenza pietrificate. Hull chiese ad alcuni operai di Fort Dodge nello Iowa di ritagliare un blocco di gesso lungo 3,2 m dicendo loro che era destinato ad un monumento ad Abramo Lincoln a New York. Fece spedire il blocco a Chicago, dove assunse Edward Burghardt, uno scalpellino tedesco, per scolpire l'immagine di un uomo, facendogli giurare di mantenere il segreto.\nVennero usati acidi e altre tecniche per trasformare la statua in modo che apparisse vecchia e dissotterrata, e la superficie del gigante fu colpita con aghi di acciaio per simulare i pori. Nel mese di novembre 1868, il gigante Hull, trasportato per ferrovia, giunse alla fattoria di William Newell, suo cugino. A quel punto, aveva gi\u00e0 speso 2600 dollari per confezionare la bufala. Quasi un anno dopo, Newell assunse Gideon Emmons e Henry Nichols, fingendo di voler scavare un pozzo. Il 16 ottobre 1869 si disse che venne trovato il gigante. Uno degli operai che fecero la scoperta, esclam\u00f2: \"Un vecchio indiano venne sepolto qui!\".\nEsposizione fraudolenta.\nNewell mise il gigante sotto una tenda e inizi\u00f2 a far pagare 25 centesimi di dollaro a chi voleva vederlo. Due giorni dopo raddoppi\u00f2 il prezzo a mezzo dollaro alla gente che accorreva sui carri. Molti archeologi dissero che il gigante era un falso, e alcuni geologi notarono che non vi era alcuna buona ragione per cercare di scavare un pozzo nel punto esatto in cui il gigante era stato trovato. Othniel C. Marsh, paleontologo di Yale, lo defin\u00ec \"una grande bufala\". Alcuni fondamentalisti cristiani e predicatori, invece, ne difesero l'autenticit\u00e0.\nA quel punto Hull cedette la sua parte per 23.000 dollari (pari a circa 423.000 nel 2013) a un consorzio di cinque uomini guidati da David Hannum. Questi spostarono la statua a Syracuse, per metterla in mostra. Il gigante attirava le folle in modo tale che l'uomo di spettacolo P. T. Barnum offr\u00ec 50.000 dollari per il gigante. Quando il consorzio rifiut\u00f2 l'offerta, Barnum assunse un uomo per modellare la forma del gigante in cera e creare una copia in gesso che mise in mostra a New York, affermando che il suo era il vero gigante, e che il gigante di Cardiff era un falso.\nNon appena i giornali riportarono la versione di Barnum, David Hannum disse che \"nasce un babbeo ogni minuto\", riferendosi agli ingressi a pagamento per vedere il gigante di Barnum. Nel corso del tempo, la citazione \u00e8 stata attribuita erroneamente allo stesso Barnum. Hannum cit\u00f2 in giudizio Barnum, dicendo che il suo gigante era un falso, ma il giudice gli disse di portare il suo gigante in aula e farlo giurare sulla sua autenticit\u00e0 se voleva un provvedimento favorevole. Il 10 dicembre Hull confess\u00f2 l'imbroglio alla stampa. Il 2 febbraio 1870 entrambi i giganti vennero dichiarati un falso in tribunale.\nIl giudice stabil\u00ec che Barnum non poteva comunque essere citato in giudizio. Il gigante di Cardiff apparve nel 1901 alla \"Pan-American Exposition\", ma non richiam\u00f2 molta attenzione. Un editore dello Iowa lo acquist\u00f2 in seguito per adornare la sua tavernetta utilizzandolo come tavolino da caff\u00e8. Nel 1947 lo vendette al \"Farmers' Museum\" di Cooperstown, dove \u00e8 ancora in mostra. Il proprietario del \"Marvin's Marvelous Mechanical Museum\", museo di antichit\u00e0 di Farmington Hills, ha dichiarato che la copia in esposizione \u00e8 quella di Barnum.\nImitatori.\nIl gigante di Cardiff ha ispirato numerose altre bufale:"}
{"id": "4409100", "revid": "297031", "url": "https://it.wikipedia.org/wiki?curid=4409100", "title": "Carlo Andrea Castagnola", "text": "Biografia.\nIl Castagnola fu un gesuita impegnato nella predicazione in varie citt\u00e0 italiane ed anche insegnante ed oratore. \u00c8 ricordato anche per essere stato l'autore di un poemetto in lingua genovese che narra le vicende di un medico, Orlando, durante il bombardamento navale su Genova da parte della flotta francese del Re Sole nel 1684, dal titolo \"L'arrivo in Vuo\u00e8 dell'arm\u00e0 de Franza. Ziena insedi\u00e0 da ra mesma l'anno 1684. Cantilena dro dott\u00f2 Orlando\"."}
{"id": "4409102", "revid": "370187", "url": "https://it.wikipedia.org/wiki?curid=4409102", "title": "Distretto di Citt\u00e0 Sant'Angelo", "text": ""}
{"id": "4409107", "revid": "6923", "url": "https://it.wikipedia.org/wiki?curid=4409107", "title": "Giovanni Agostino Pollinari", "text": "Biografia.\nPollinari fu un religioso ligure del XVII secolo, ricordato per i suoi componimenti in lingua genovese. Sua opera principale fu \"Il genio ligure trionfante\", rappresentata per la prima volta nel 1697. L'opera, che narra della resistenza degli antichi liguri all'invasione romana, ha tra i personaggi positivi principali \"Balilla\", lo stesso soprannome che verr\u00e0 attribuito dalla tradizione popolare al fanciullo che scaten\u00f2 la rivolta contro l'occupante austriaco nel 1746, identificato con Giovan Battista Perasso."}
{"id": "4409108", "revid": "56245314", "url": "https://it.wikipedia.org/wiki?curid=4409108", "title": "Aereo da turismo", "text": ""}
{"id": "4409109", "revid": "293377", "url": "https://it.wikipedia.org/wiki?curid=4409109", "title": "Gio. Agostino Pollinari", "text": ""}
{"id": "4409111", "revid": "486946", "url": "https://it.wikipedia.org/wiki?curid=4409111", "title": "Monastero delle grotte di Kiev", "text": ""}
{"id": "4409117", "revid": "36426", "url": "https://it.wikipedia.org/wiki?curid=4409117", "title": "Chiesa di Santa Maria a Ruballa", "text": ""}
{"id": "4409119", "revid": "36426", "url": "https://it.wikipedia.org/wiki?curid=4409119", "title": "Chiesa di Cristoforo a Strada", "text": ""}
{"id": "4409120", "revid": "216824", "url": "https://it.wikipedia.org/wiki?curid=4409120", "title": "Aeroporto Internazionale Principessa Juliana", "text": ""}
{"id": "4409121", "revid": "36426", "url": "https://it.wikipedia.org/wiki?curid=4409121", "title": "Palazzo Guicciardini Bardi", "text": ""}
{"id": "4409126", "revid": "486946", "url": "https://it.wikipedia.org/wiki?curid=4409126", "title": "Apparato centrale a itinerari", "text": ""}
{"id": "4409130", "revid": "1902903", "url": "https://it.wikipedia.org/wiki?curid=4409130", "title": "Nasi (famiglia)", "text": "I Nasi furono una famiglia patrizia di Firenze.\nStoria familiare.\nTra le principali d'Oltrarno, vissero nei \"popoli\" di San Niccol\u00f2 Oltrarno e Santa Lucia de' Magnoli. Furono mercanti dell'Arte di Calimala e ricoprirono spesso incarichi politici: ebbero in tutto 32 priori, 7 gonfalonieri di giustizia e un capitano della Misericordia, che commission\u00f2 affreschi perduti nell'oratorio della confraternita. Avevano vari palazzi tra via San Niccol\u00f2 e via de' Bardi, tra cui il pi\u00f9 importante fu palazzo Nasi in piazza dei Mozzi; loro fu anche il palazzo gi\u00e0 Quaratesi e un altro palazzo franato, noto per contenere la \"Madonna del Cardellino\" di Raffaello, commissionata da Lorenzo Nasi. Per i Nasi lavorarono anche Baccio d'Agnolo e Zanobi Strozzi. Perugino aveva dipinto per il loro altare nella chiesa di Santa Maria Maddalena de' Pazzi (all'epoca chiesa del Cestello) l'\"Apparizione della Madonna a san Bernardo\", oggi all'Alte Pinakothek di Monaco. \nEbbero inoltre cappelle in Santo Spirito, in San Niccol\u00f2 Oltrarno e nella chiesa di San Donnino a Villamagna. Furono proprietari della villa I Cedri, nella zona di Bagno a Ripoli, e di villa Arnina. \nDurante e dopo l'assedio di Firenze ospitarono per un certo tempo nelle loro case le monache di Santa Brigida al Paradiso, fuggite dal loro convento al Bandino fuori dalle mura."}
{"id": "4409131", "revid": "36426", "url": "https://it.wikipedia.org/wiki?curid=4409131", "title": "Santa Lucia de' Magnoli", "text": ""}
{"id": "4409132", "revid": "339392", "url": "https://it.wikipedia.org/wiki?curid=4409132", "title": "Metropolitana costiera di Rimini", "text": ""}
{"id": "4409133", "revid": "1543377", "url": "https://it.wikipedia.org/wiki?curid=4409133", "title": "Glassell Park", "text": "Glassell Park \u00e8 un quartiere dell'EstSide di Los Angeles che si trova 5 miglia a nord dalla Downtown.\nConfina con il quartiere Atwater Village ed il fiume Los Angeles ad ovest, con la citt\u00e0 di Glendale a nord, Eagle Rock a nord-est e con Mount Washington e Cypress Park a sud.\nIl quartiere \u00e8 in gran parte abitato da gente della classe lavoratrice, latino-americani, bianchi e filippini.\nIl distretto \u00e8 collocato su una zona relativamente collinosa di Los Angeles che offre una vista particolarmente spettacolare. Il terreno si \u00e8 invece dimostrato particolarmente instabile. Durante la stagione invernale del 2004/2005, rivelatasi particolarmente piovosa, parte della collina fran\u00f2 distruggendo diverse case.\nStoria.\nLa terra dove oggi sorge \"Glassell Park\" era originalmente parte del Rancho San Rafael che fu concesso nel 1784 al caporale spagnolo Jos\u00e9 Mar\u00eda Verdugo. L'avvocato Andrew Glassell ricevette una parte del Rancho con la \"Great Partition\" del 1871. Glassell si stabil\u00ec nell'area con la sua famiglia da cui molte strade come la Toland way, la Drew, la Andrita e la Margaurite Street presero il nome.\nLo sviluppo di Glassell Park prese il via all'inizio del XX secolo, con le suddivisioni tra la Verdugo Road e la San Fernando Road messe in vendita nel 1907. Nel 1912 la citt\u00e0 di Los Angeles annesse la maggior parte del quartiere. Annesse la parte rimanente nel 1916.\nLa famiglia Glassel continu\u00f2 la suddivisione delle proprie terre vendendo, durante la Grande depressione, il terreno che oggi ospita il Forest Lawn Memorial Park. Il quartiere in forte espansione era servito dalla Los Angeles Railway che percorreva Eagle Rock Boulevard verso il quartiere di Eagle Rock."}
{"id": "4409134", "revid": "339392", "url": "https://it.wikipedia.org/wiki?curid=4409134", "title": "Metropolitana di costa di Rimini", "text": ""}
{"id": "4409136", "revid": "36426", "url": "https://it.wikipedia.org/wiki?curid=4409136", "title": "Canigiani", "text": "I Canigiani furono una famiglia patrizia di Firenze.\nStoria familiare.\nTra le principali d'Oltrarno, vissero nei \"popoli\" di San Niccol\u00f2 Oltrarno, Santa Lucia de' Magnoli e Santa Felicita. Furono mercanti dell'Arte di Calimala e ricoprirono spesso incarichi politici. Nel Trecento erano schierati tra i guelfi Bianchi: Dino Compagni ricord\u00f2 il capofamiglia, Cece Canigiani, tra i \"potenti\" che nel 1302 avrebbero dovuto firmare la pacificazione tra le due fazioni. Cacciati dalla citt\u00e0, si rifugiarono nella ghibellina Arezzo, dove una di loro, Eletta, si marit\u00f2 col notaio Petracco e fu madre di Francesco Petrarca.\nPi\u00f9 tardi si riappacificarono col Comune e poterono rientrare in citt\u00e0. Furono alleati dei Medici, per i quali diressero la filiale del Banco mediceo a Londra. Bernardo Canigiani (1524-1604) fu tra i fondatori dell'Accademia della Crusca. Nel Settecento ottennero il titolo di marchesi. \nVissero a Palazzo Canigiani, gi\u00e0 Bardi-Larioni, ed ebbero il castello il Palagio, il castello di Volpaia e altri possedimenti a Villamagna, al Galluzzo, a San Martino alla Palma e a San Felice a Ema. In quest'ultima localit\u00e0 tennero il patronato della chiesa di San Felice. \nMecenatismo.\nFurono committenti di Cosimo Rosselli, di Andrea del Sarto (\"Dossale dei quattro santi\", agli Uffizi) e di Raffaello: a Firenze, per Domenico Canigiani, l'urbinate dipinse la \"Sacra Famiglia Canigiani\", oggi all'Alte Pinakothek di Monaco, eseguita per le nozze con Lucrezia Frescobaldi nel 1507; allo stesso artista fu commissionata la \"Madonna del Cardellino\" in occasione delle nozze tra Lorenzo Nasi e Sandra di Matteo Canigiani.\nStemma.\nD'argento, al crescente rosso con in capo un lambello. Il crescente \u00e8 tradizionalmente legato alle origini fiesolane della famiglia, mentre il lambello indica la fedelt\u00e0 alla parte guelfa e alla casa reale francese."}
{"id": "4409137", "revid": "814681", "url": "https://it.wikipedia.org/wiki?curid=4409137", "title": "Copperhead (arrampicata)", "text": "Il copperhead \u00e8 un attrezzo utilizzato per la progressione in Arrampicata su roccia, in particolare nell'arrampicata artificiale.\nDescrizione.\nSi tratta di un piccolo nut munito di una piccola testa forgiata con metallo morbido collegata ad un cavo d'acciaio, in origine rame o ottone, in tempi pi\u00f9 recenti alluminio. I copperhead sono piazzati nelle pi\u00f9 minuscole fessure dove la loro malleabilit\u00e0 gli permette di conformarsi con la roccia, e spesso \u00e8 necessario modellarli con la punta di un martello-piccozza o con uno scalpello. Questo strumento \u00e8 progettato per sostenere il peso di un uomo solo durante la progressione, poich\u00e9 nella maggior parte dei casi si spezzerebbe in caso di una caduta anche solo di pochi metri, per questo, in ambito alpinistico, \u00e8 considerato la protezione meno sicura."}
{"id": "4409139", "revid": "76963", "url": "https://it.wikipedia.org/wiki?curid=4409139", "title": "Jessica Barth", "text": "Biografia.\nJessica Barth \u00e8 nata a Filadelfia, in Pennsylvania, il 12 luglio 1980. Ha frequentato La Salle University, dove ha studiato comunicazione per due anni. Si \u00e8 poi trasferita alla West Chester University, dove ha studiato recitazione, cos\u00ec come teatro e scrittura creativa."}
{"id": "4409144", "revid": "849781", "url": "https://it.wikipedia.org/wiki?curid=4409144", "title": "Golden hour (fotografia)", "text": ""}
{"id": "4409145", "revid": "729019", "url": "https://it.wikipedia.org/wiki?curid=4409145", "title": "Linea Kintetsu Minami-\u014csaka", "text": "La \u00e8 una linea ferroviaria giapponese privata gestita dalle Ferrovie Kintetsu che collega la citt\u00e0 di \u014csaka con Kashihara, nella prefettura di Nara, passando per diversi sobborghi della parte meridionale di Osaka. A differenza delle altre linee delle ferrovie Kintetsu, lo scartamento \u00e8 ridotto, di 1067\u00a0mm. La linea possiede 3 diramazioni.\nStoria.\nLa prima sezione della linea apr\u00ec nel 1898 con la sezione fra Kashiwara e Furuichi, realizzata dalla . The next year took over the line, then the company renamed itself . La compagnia realizz\u00f2 poi l'accesso al centro di Osaka e venne completata nel 1923, inclusa l'elettrificazione a 1500 V in corrente continua, il pi\u00f9 potente all'epoca disponibile in Giappone. In seguito venne estesa alla prefettura di Nara, con l'estensione all'attuale capolinea di Kashiharajing\u016b-mae attivata nel 1929. Con l'occasione partirono anche i servizi diretti sulla , in seguito assorbita dalla Kintetsu diventando la linea Kintetsu Yoshino. L'intero percorso all'epoca era in concorrenza con l'attuale linea Kintetsu \u014csaka fino all'unione, nel 1943, fra la Ferrovia di Osaka e la Compagnia ferroviaria Kay\u014d, che insieme diventarono le , il predecessore della Kintetsu.\nOperazioni.\nAlcuni treni continuano sulle linee Nagano e Yoshino, altri corrono fra Furuichi e Gose sulla linea Gose, e ancora da Gose ad Osaka Abenobashi. I treni locali percorrono il tratto fra Osaka e Fujiidera o Furuichi e fra Furuichi e Kashiharajing\u016b-mae (compresi i treni con solo capotreno fra Furuichi e Kashiharajing\u016b-mae)."}
{"id": "4409146", "revid": "606039", "url": "https://it.wikipedia.org/wiki?curid=4409146", "title": "Sciurus llanensis", "text": ""}
{"id": "4409147", "revid": "36426", "url": "https://it.wikipedia.org/wiki?curid=4409147", "title": "Santa Brigida al Paradiso", "text": ""}
{"id": "4409148", "revid": "36426", "url": "https://it.wikipedia.org/wiki?curid=4409148", "title": "Apparizione della Madonna a san Bernardo", "text": ""}
{"id": "4409150", "revid": "36426", "url": "https://it.wikipedia.org/wiki?curid=4409150", "title": "Chiesa di San Donnino a Villamagna", "text": ""}
{"id": "4409153", "revid": "36426", "url": "https://it.wikipedia.org/wiki?curid=4409153", "title": "San Martino alla Palma", "text": ""}
{"id": "4409156", "revid": "36426", "url": "https://it.wikipedia.org/wiki?curid=4409156", "title": "Santuario delle Vertighe", "text": ""}
{"id": "4409157", "revid": "606039", "url": "https://it.wikipedia.org/wiki?curid=4409157", "title": "Capibara gigante", "text": ""}
{"id": "4409165", "revid": "36426", "url": "https://it.wikipedia.org/wiki?curid=4409165", "title": "Passignano in Val di Pesa", "text": ""}
{"id": "4409167", "revid": "767487", "url": "https://it.wikipedia.org/wiki?curid=4409167", "title": "A Mutual Understanding", "text": "A Mutual Understanding \u00e8 un cortometraggio muto del 1913 diretto da George Lessey.\nProduzione.\nIl film fu prodotto dall'Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche degli Stati Uniti il 25 agosto 1913."}
{"id": "4409169", "revid": "770261", "url": "https://it.wikipedia.org/wiki?curid=4409169", "title": "Ciudad de M\u00e9xico", "text": ""}
{"id": "4409170", "revid": "827882", "url": "https://it.wikipedia.org/wiki?curid=4409170", "title": "Premi BAFTA 1977", "text": "I premi della 30\u00aa edizione dei British Academy Film Awards furono conferiti nel 1977 dalla British Academy of Film and Television Arts alle migliori produzioni cinematografiche del 1976."}
{"id": "4409171", "revid": "36426", "url": "https://it.wikipedia.org/wiki?curid=4409171", "title": "Santuario della Casa di Loreto", "text": ""}
{"id": "4409174", "revid": "287204", "url": "https://it.wikipedia.org/wiki?curid=4409174", "title": "Axel Olrik", "text": "Biografia.\nFiglio del pittore e scultore Ole Henrik Benedictus Olrik, aveva quattro fratelli (Dagmar Olrik, Eyvind Olrik, Hans Olrik e J\u00f8rgen Olrik) ed una sorella (Benedicte Olrik).\nDiplomatosi presso la Metropolitanskolen di N\u00f8rrebro nel 1881, dove rimase influenzato da personaggi come Adam Oehlenschl\u00e4ger (autore del poema Guldhornene), Jens Jacob Asmussen Worsaae ed Elseus Sophus Bugge (autore di teorie sui miti e sulle antichit\u00e0 scandinave). In un'intervista rilasciata per la rivista Bugge nel 1907, si espresse come segue, riguardo a queste figure che influenzarono l'inizio della sua carriera universitaria.\nCarriera.\nOlrik inizi\u00f2 i suoi studi presso l'Universit\u00e0 di Copenaghen nel 1881. Nel 1886 vinse la medaglia d'oro universitaria per un saggio inerente all'Edda Poetica; consegu\u00ec il Master of Arts in Filologia Norrena nel 1887 e il dottorato di ricerca nel 1892. L'anno successivo divenne docente privato presso l'universit\u00e0 stessa. Il 1\u00ba aprile 1896 fu premiato con una posizione temporanea alla cattedra sul corso di folklore scandinavo, che in data 9 aprile 1913 fu convertita in una cattedra straordinaria. A parte un periodo a Oslo nel 1892, dove studi\u00f2 con Moltke Moe, trascorse tutta la sua carriera presso l'Universit\u00e0 di Copenaghen.\nLavoro accademico.\nMentre era studente, Olrik pass\u00f2 presto sotto l'influenza di Svend Grundtvig, che lo tratt\u00f2 quasi come un figlio sino alla sua morte, nel 1883.\nIl suo primo impegno accademico fu quello di continuare il lavoro di Grundtvig sulle ballate danesi.\nOnorificenze.\nNel 1911 Orlik fu nominato come primo membro esterno dell'Accademia finlandese di Scienze e Lettere."}
{"id": "4409175", "revid": "6923", "url": "https://it.wikipedia.org/wiki?curid=4409175", "title": "\u00d8ver\u00f8d", "text": "\u00d8ver\u00f8d \u00e8 un quartiere della citt\u00e0 di Holte, nella zona metropolitana di Copenaghen, in Danimarca. \nIl distretto appartiene al comune di Rudersdal.\nGeografia.\nLa separazione geografica tra Holte e \u00d8ver\u00f8d consiste in una linea che va da nord a sud, dalla sponda occidentale S\u00f8ller\u00f8d al lato orientale della foresta di Rude. \u00d8ver\u00f8d \u00e8 situato ad est della Via Regia e della foresta di Rude, nonch\u00e9 a nord del lago di S\u00f8ller\u00f8d. La distanza tra \u00d8ver\u00f8d e il centro di Copenaghen \u00e8 di circa 20\u00a0km.\nStoria.\n\u00d8ver\u00f8d era, originariamente, un antico villaggio indipendente, ma oggi \u00e8 stato agglomerato da Holte, e queste due aree nel 2008 avevano una popolazione totale di circa 10300 abitanti."}
{"id": "4409176", "revid": "106908", "url": "https://it.wikipedia.org/wiki?curid=4409176", "title": "Holte", "text": "Holte \u00e8 il sobborgo pi\u00f9 settentrionale dell'area metropolitana di Copenaghen, situato nella municipalit\u00e0 di Rudersdal, Danimarca.\nSi trova tra Rudersdal e la parte superiore della collina di Geel (\"Geels Bakke\") sulle rive del lago Fures\u00f8. Holte \u00e8 costituita prevalentemente da edifici residenziali e si trova a circa 20 chilometri a nord del centro di Copenaghen.\nSulla cima della collina adiacente Rudersdal \u00e8 costruita la parrocchia locale (\"Holte Kirke\"), consacrata nel 1945. Tra i luoghi di maggior interesse vi \u00e8 il municipio (\"R\u00e5dhuset\"), progettato dall'architetto danese Arne Emil Jacobsen nel 1942.\nVi \u00e8 qanche un centro commerciale, una biblioteca pubblica, una stazione ferroviaria (Holte station) ed una balneare con funzioni portuali (Holte havn ud til Vejles\u00f8).\nL'asse viario principale \u00e8 costituito dalla Strada del Re (\"Kongevejen\") che va da Kongens Lyngby a Hiller\u00f8d.\nL'insediamento pi\u00f9 antico di Holte (\"Gammel Holte\") si trova a 3\u00a0km rispetto l'attuale centro.\nNell'estate del 2011 Holte ha ospitato il campionato del mondo per ciclisti con partenza e arrivo sulla cima della collina di Geel (\"Geels Bakke\")."}
{"id": "4409180", "revid": "6606", "url": "https://it.wikipedia.org/wiki?curid=4409180", "title": "V.A. Falbe-Hansen", "text": ""}
{"id": "4409181", "revid": "738436", "url": "https://it.wikipedia.org/wiki?curid=4409181", "title": "Boaz e Jachin", "text": ""}
{"id": "4409183", "revid": "363629", "url": "https://it.wikipedia.org/wiki?curid=4409183", "title": "DRESS", "text": ""}
{"id": "4409185", "revid": "738436", "url": "https://it.wikipedia.org/wiki?curid=4409185", "title": "Ebr.", "text": ""}
{"id": "4409190", "revid": "80598", "url": "https://it.wikipedia.org/wiki?curid=4409190", "title": "Federico Monti Arduini", "text": ""}
{"id": "4409191", "revid": "984922", "url": "https://it.wikipedia.org/wiki?curid=4409191", "title": "Brad Euston", "text": "Biografia.\nInterpreta la sua prima parte di rilievo nel thriller \"Mania\" del 1973, diretto da Renato Polselli. Nel film \u00e8 il professor Brecht, docente di elettronica e scienziato, che studia nella propria solitaria villa la \"morte apparente\", convinto che un corpo umano \"sospeso nell'immobilismo totale\" potrebbe essere curato agevolmente.\nPrecedentemente, nel 1966, aveva interpretato il ruolo di Nelson nel western \"Per una manciata d'oro\" del regista Charlie Foster. Nel 1975 recita in \"Quei paracul...pi di Rolando e Margherito\" con Jerry Mason, thriller sulla mafia. Nel 1980 recita la parte dell'avvocato in \"Quando l'amore \u00e8 oscenit\u00e0\" di Renato Polselli.\nCintura nera di karate, ebbe tre mogli e quattro figli. \nDopo la carriera di attore fu consulente edile e visse talora di espedienti. Mor\u00ec a Castelnuovo di Porto attorno al 1997 a causa di un cancro alle corde vocali."}
{"id": "4409192", "revid": "767487", "url": "https://it.wikipedia.org/wiki?curid=4409192", "title": "Wilma Roy", "text": "Biografia.\nDebutta a quindici anni, mentre \u00e8 ancora studentessa al liceo scientifico, dopo aver ottenuto un contratto discografico con la Fonocrom, partecipando al \"Rallye della canzone\", gara canora suddivisa in tappe, in abbinamento con Bruno Pallesi, classificandosi al terzo posto.\nL'anno successivo partecipa alla Sei giorni della canzone; incide poi alcuni 45 giri per la Tiger, e partecipa al Festival della canzone veneta di Sandrigo nel 1960, classificandosi quinta, e al Festival delle due torri di Bologna nel 1961, con le canzoni \"Rue de Siam\" e \"Luna, lunita, lunera\", che si classificano rispettivamente al terzo e al quarto posto.\n\"Rue de Siam\" \u00e8 la sua canzone pi\u00f9 nota; nel 1962 vince il Burlamacco d'oro con \"Cielo muto\".\nEffettua tourn\u00e9e in Italia ed all'estero, dove vengono stampati alcuni suoi dischi; nel 1963 \u00e8 tra le cantanti fisse della trasmissione televisiva \"Il signore di mezza et\u00e0\" con Marcello Marchesi, e nel 1965 \u00e8 tra le cantanti fisse del programma televisivo \"La fiera dei sogni\" di Mike Bongiorno.\nSi sposa con Valerio Nunez, morto nel 2011, (pugile noto negli anni 60) e si ritira a vita privata."}
{"id": "4409195", "revid": "1272592", "url": "https://it.wikipedia.org/wiki?curid=4409195", "title": "Haldeman", "text": ""}
{"id": "4409196", "revid": "599013", "url": "https://it.wikipedia.org/wiki?curid=4409196", "title": "Benigno", "text": ""}
{"id": "4409197", "revid": "28592", "url": "https://it.wikipedia.org/wiki?curid=4409197", "title": "Benone", "text": ""}
{"id": "4409203", "revid": "2006282", "url": "https://it.wikipedia.org/wiki?curid=4409203", "title": "Giacomino", "text": ""}
{"id": "4409204", "revid": "28592", "url": "https://it.wikipedia.org/wiki?curid=4409204", "title": "Comunit\u00e0 montana Sila Greca", "text": ""}
{"id": "4409205", "revid": "188116", "url": "https://it.wikipedia.org/wiki?curid=4409205", "title": "Libera universit\u00e0", "text": ""}
{"id": "4409206", "revid": "228587", "url": "https://it.wikipedia.org/wiki?curid=4409206", "title": "Universitas (disambigua)", "text": ""}
{"id": "4409207", "revid": "486946", "url": "https://it.wikipedia.org/wiki?curid=4409207", "title": "Duchessa di Bari", "text": ""}
{"id": "4409208", "revid": "260676", "url": "https://it.wikipedia.org/wiki?curid=4409208", "title": "Duca di Bari", "text": ""}
{"id": "4409209", "revid": "1272592", "url": "https://it.wikipedia.org/wiki?curid=4409209", "title": "Ducato di Bari", "text": "Il Ducato di Bari \u00e8 stato un ducato del Regno di Napoli, comprendente i territori di Acquaviva delle Fonti, Bari, Modugno, Ostuni (dal 1506), Palo del Colle e Rossano.\nStoria.\nSotto il principe di Taranto Orsini del Balzo.\nAll'inizio del XV secolo Modugno dipendeva dal Governatore di Bari e sar\u00e0 cos\u00ec fino al 1440 quando venne in possesso di Giovanni Antonio Orsini Del Balzo, principe di Taranto.\nNella prima met\u00e0 del XV secolo, gli Aragonesi intrapresero la conquista del Regno di Napoli partendo dalla Sicilia. In Puglia, la contesa vide fronteggiarsi il principe di Taranto Giovanni Antonio Orsini Del Balzo dalla parte degli Aragonesi e il capitano di ventura Giacomo Caldora nominato dagli Angioini feudatario di Bari e Bitonto.\nGiacomo Caldora pose Modugno sotto assedio a fine agosto 1436, con il genero conte di Avellino Troiano Caracciolo, ma non ebbe successo e si accontent\u00f2 di devastare uliveti e mandorleti nelle compagne circostanti. Scontri e ritorsioni tra le citt\u00e0 che parteggiavano per le due fazioni ebbero termine solo quando Alfonso d'Aragona riusc\u00ec a impossessarsi del trono di Napoli nel 1442 con l'aiuto di Filippo Maria Visconti.\nAlfonso d'Aragona riconferm\u00f2 al fedele principe di Taranto tutti i possedimenti che aveva conquistato nelle lotte appena concluse: Modugno era feudo di Gian Antonio Orsini e vi rimase per tredici anni, odiato dalla popolazione per il suo fare tirannico.\nL'Orsini e il Duca di Milano Francesco Sforza supportarono il monarca aragonese anche durante la congiura dei baroni che volevano il ritorno degli Angioini. Il re Ferdinando I ricompens\u00f2 il primo con la riconferma nel 1462 di tutti i suoi possedimenti, tra cui il feudo di Modugno. Per consolidare l'alleanza con il Duca di Milano, intraprese una politica matrimoniale e promise al futuro genero Sforza Maria Sforza di concedergli in feudo Rossano, feudo di uno dei capi della congiura dei baroni. \nTuttavia, nel corso della guerra, il Principe di Rossano si riappacific\u00f2 con il re di Napoli Ferdinando I, il quale dovette trovare una alternativa per onorare la promessa. \nLa soluzione arriv\u00f2 per un evento casuale: la morte senza eredi di Gian Antonio Orsini, principe di Taranto e duca di Bari. Questo evento permise a Ferdinando I di concedere a Francesco Sforza il Ducato di Bari, al posto delle promesse terre di Rossano.\nAlla morte del principe di Taranto Gian Antonio Orsini, accaduta il 13 novembre 1463 ad Altamura, i suoi possedimenti, tra cui Modugno, tornarono al demanio, ovvero al re di Napoli. Questa libert\u00e0 dal giogo feudale, seppur di breve durata, avr\u00e0 un ruolo importante per le rivendicazioni di libert\u00e0 che i modugnesi attueranno nei secoli successivi. Ferdinando I, incontr\u00f2 in Altamura gli ambasciatori di Modugno pochi giorni dopo la morte dell'Orsini e concesse a Modugno l'esenzione dai dazi sull'esportazione dell'olio e sul mercato domenicale.\nPeriodo sforzesco.\nIl 19 giugno 1464, il re di Napoli Ferdinando I propose a Francesco Sforza il ducato di Bari e delle due citt\u00e0 di Modugno \u00ab\"che \u00e8 optima cosa\"\u00bb e di Palo del Colle, al posto delle terre del principe di Rossano, promesse come ricompensa per il supporto nella repressione della congiura dei baroni. Ferdinando I il 9 settembre 1464 emise il privilegio di donazione in cui afferma che ha sempre tenuto \u00ab\"Sforza Maria Sforza fra le persone pi\u00f9 care e sempre lo ha amato e tenuto in luogo di figlio al pari di Eleonora, promessagli in isposa, sia per il vincolo di parentela, sia per la sua indole singolare e sia per gli innumerevoli benefici ricevuti dal padre Francesco... Perci\u00f2 ben volentieri dona in perpetuo a lui ed ai suoi legittimi eredi e successori di entrambi i sessi la citt\u00e0 di Bari e le terre di Palo e Modugno con i loro castelli, casali, uomini, vassalli, redditi dei vassalli, feudi, feudatari, subfeudatari, angari, parangari, dogane, diritti delle dogane e qualsiasi altro diritto derivante dall'utile dominio, con le case, possedimenti, oliveti, vigne, giardini, ecc., col banco della giustizia per la cognizione delle cause civili e gli altri diritti, giurisdizioni, ragioni, ecc., spettanti di consuetudini e di legge o in altro modo alle dette terre, e con titolo di ducato..., accorda che Sforza Maria Sforza e i successori portino il titolo di duca di Bari in tutti gli atti e le scritture, e godano dei favori, libert\u00e0 e onori dei baroni e dei duchi\"\u00bb.\nPrima di prendere possesso del ducato, gli Sforza chiesero al loro rappresentante nel regno di Napoli, Antonio da Trezzo, di elaborare una relazione a proposito della situazione economica e delle entrate fiscali del il nuovo feudo di Bari, Modugno e Paolo del Colle. Nella sua lettera del 14 gennaio 1465, Antonio da Trezzo descrive Modugno agli Sforza come \u00abterra grassa, grossa et importante, ma quasi de nulla intrata\u00bb, ovvero di poche entrate fiscali per il duca. Nonostante siano state formulate diverse ipotesi, non esistono motivazioni documentate che spieghino come mai una citt\u00e0 come Modugno pagasse poche tasse al duca. Infatti, Bari aveva entrate fiscali sulla produzione dell'olio di circa - ducati, mentre Palo del Colle di circa ducati, ma in quel periodo Modugno aveva una popolazione di gran lunga superiore a quella di Palo del Colle e di circa la met\u00e0 di quella di Bari (Modugno era abitata da 248 famiglie, mentre Bari 582) oltre che ampie coltivazioni a uliveti.\nDopo il consenso degli Sforza ad accettare il ducato di Bari, il 12 ottobre 1465 si svolse a Bari, nella basilica di San Nicola la cerimonia di consegna del Ducato di Bari e delle terre di Modugno e di Palo a Sforza Maria Sforza, rappresentato da Azzo Visconti. Il governo del Ducato di Bari, Modugno e Palo venne tenuto da Francesco Sforza e poi da sua moglie Bianca Maria Visconti, in quanto il figlio, Sforza Maria, era minorenne. Il re di Napoli concesse al Duca di Bari anche il diritto di riscuotere le tasse (il cosiddetto \"focatico\") in base ai \u201cfuochi\u201d (alle famiglie) e di prelevare gratuitamente il sale dalle saline del Governo di Napoli. In questa maniera venne creato il ducato di Bari, Modugno e Palo, dando avvio a un periodo, che durer\u00e0 circa un secolo, di crescita economica e sviluppo politico, causati dall'incremento dei rapporti con il florido ducato di Milano. Questo sar\u00e0 uno dei momenti di massimo splendore per Modugno.\nAzzo Visconti fu amato dalla popolazione e il suo governo fu giusto ed equilibrato: quando affid\u00f2 al barese Domenico de Afflicti la carica di Capitano di Modugno (il Capitano era il rappresentante dell'autorit\u00e0 locale ed era sempre forestiero) la popolazione fece ad Azzo le proprie rimostranze per una disputa relativa al pagamento delle collette, in corso tra Bari e Modugno. Visconti accolse la richiesta dei modugnesi e rimosse Domenico de Afflcti dal suo incarico. Il duca Sforza Maria Sforza lod\u00f2 la sua rettitudine e la sua fedelt\u00e0 alla Casa Sforza e lo riconferm\u00f2 nel suo ruolo nel 1467. Quando Azzo lasci\u00f2 il suo ufficio due anni dopo, lo Sforza nomin\u00f2 governatore il figlio, Gaspare Visconti.\nAlla morte di Francesco Sforza gli subentr\u00f2 il suo primogenito Galeazzo Maria Sforza.\nGaleazzo Sforza venne assassinato il 26 dicembre 1476 e Gian Galeazzo, di appena otto anni, divenne il nuovo duca di Milano, con la reggenza della madre Bona di Savoia che si avvaleva dell'aiuto del cancelliere Cicco Simonetta.\nI fratelli di Gian Galeazzo (Sforza Maria, Ludovico, Ascanio e Ottaviano) dopo un tentativo fallito di cacciare Cicco Simoetta e prendere la reggenza, vennero cacciati da Milano: Maria Sforza venne mandato a Bari, nel proprio ducato, dove si dedic\u00f2 ad allevare rinomate razze di cavalli. Mor\u00ec senza eredi il 29 luglio 1479 e il ducato torn\u00f2 al re di Napoli. Il 14 agosto il re Ferdinando I di Napoli concesse il ducato al fratello di Sforza Maria, Ludovico il Moro, con una ordinanza del 14 agosto 1479.\nConflitto tra Ducato di Milano e Regno di Napoli.\nLudovico il Moro non and\u00f2 mai nel proprio ducato che fu amministrato da governatori: nel 1482 \u00e8 governato da Benedetto Castiglioni, due anni dopo da sua sorella Ippolita, moglie di Alfonso II. Si ricordano anche i nomi dei governatori Giovanni Ermenziano e Paduano Macedonio.\nLudovico mirava al Ducato di Milano e, facendo dichiarare Gian Galeazzo maggiorenne all'et\u00e0 di 11 anni, riusc\u00ec a persuadere la reggente Bona di Savoia ad allontanare Cicco Simonetta impossessandosi del governo effettivo del ducato. Inoltre, conduceva una politica che oscillava tra la Repubblica di Venezia e il Regno di Napoli. Tutto ci\u00f2 impensieriva i napoletani e in particolar modo l'erede al trono, Alfonso II, padre di Isabella promessa a Gian Galeazzo. Il re Ferdinando I di Napoli, era occupato con i Saraceni che nel 1480 erano sbarcati a Otranto e con una rivolta dei Baroni. Ludovico il Moro aiut\u00f2 re Ferdinando a sopprimere la ribellione e perci\u00f2, nel 1487, vide riconfermato il Ducato di Bari ottenendo, inoltre, il principato di Rossano e la contea di Burello (vicino Palmi), Rossano e Longobucco, tolte ai baroni ribelli.\nNel 1488 venne celebrato il matrimonio tra Gian Galeazzo Sforza, di 19 anni e Isabella d'Aragona di 18. Isabella, a Milano, non sopportava lo strapotere del Moro che usurpava a suo marito il titolo di Duca. Nel 1493 scrisse al padre Alfonso II per denunciare la situazione ma la reazione voluta da Alfonso II fu frenata dalla prudenza del re Ferdinando I.\nQuando nel 1494 Alfonso II sal\u00ec al trono di Napoli dichiar\u00f2 subito guerra al Moro e come primo segno di ostilit\u00e0 fece occupare i ducati di Bari e di Rossano. L'esercito aragonese, comandato dal giovane Ferrandino, entr\u00f2 in Romagna nel momento in cui Carlo VIII di Francia venne accolto da Ludovico il Moro che lo aveva chiamato in proprio aiuto. Il 21 ottobre 1494 Gian Galeazzo moriva a Pavia all'et\u00e0 di 25 anni e il giorno successivo Ludovico si fece proclamare Duca di Milano.\nCarlo VIII entr\u00f2 in Napoli il 22 febbraio 1495 e invi\u00f2 Macedonio Paduano, a suo tempo governatore di Bari, a occupare il ducato e i territori calabresi per conto del Moro. I cittadini di Bari, Modugno e Palo si mostrarono felici di tornare sotto la guida degli Sforza che avevano sempre condotto un governo giusto e portato sviluppo economico. Il 20 luglio 1498 giunse a Bari il nuovo Governatore, Giacomo dei Marchesi Pallavicini de' Scipione.\nPi\u00f9 tardi Ludovico il Moro si spost\u00f2 nella parte avversa ai Francesi alleandosi con la Repubblica di Venezia, lo stato della Chiesa, Ferdinando il Cattolico e l'imperatore d'Austria. Carlo VIII dovette tornare in Francia nel giugno 1495 e Ferdinando II fece ritorno sul trono di Napoli. Egli e il suo successore Federico confermarono a Ludovico il moro il possesso del ducato. Tuttavia il Moro, non pot\u00e9 occuparsi molto del ducato, e ne affid\u00f2 la gestione prima alla sorella Ippolita e poi al viceduca Giovanni Erminzani.\nDiscesa in Italia di Luigi XII.\nIl successore di Carlo VIII, Luigi XII, scese in Italia con l'intento di conquistare il Regno di Napoli, e il Ducato di Milano, sul quale vantava dei diritti di successione quale discendente dei Visconti da parte materna.\nLudovico il Moro, prima di fuggire presso l'Imperatore Massimiliano d'Austria, per impedire che in sua assenza venisse eletto duca il figlio di Isabella d'Aragona, Francesco, cerc\u00f2 di portarlo con s\u00e9 in Germania. Per l'opposizione di Isabella e della popolazione milanese, adott\u00f2 un altro stratagemma: concesse a Isabella i feudi in Puglia e in Calabria, a patto che vi si recasse di persona (successivamente, avrebbe potuto far dichiarare invalida tale concessione perch\u00e9 il Moro era solo usufruttuario di quei territori, mentre il Duca risultava essere suo figlio).\nIsabella temporeggiava in attesa di Luigi XII nella speranza che questi facesse eleggere Duca suo figlio. Invi\u00f2 un suo parente, Alessandro Pagano, a prendere possesso dei territori nel Sud Italia ma gli ufficiali di Ludovico si rifiutarono di consegnare i poteri avendo ricevuto direttive di cedere le terre esclusivamente a Isabella.\nNel Ducato di Bari si venne a creare una situazione complessa che dur\u00f2 sino alla sconfitta di Ludovico il Moro, l'8 aprile 1500. L'unica persona che avrebbe potuto risolverla, il re di Napoli Federico, tergiversava in attesa degli eventi.\nAll'arrivo di Luigi XII a Milano, il piccolo figlio di Isabella, Francesco, venne mandato in un'abbazia in Francia. Isabella d'Aragona dovette far ritorno a Napoli, con le figlie Bona Sforza e Ippolita, perch\u00e9 era arrivata nel ducato la notizia dell'imminente ritorno di Ludovico aiutato dall'Imperatore e da mercenari svizzeri. Ludovico entr\u00f2 a Milano il 5 febbraio 1500 e Federico di Napoli fu costretto - sull'onda di questi successi - a riconoscere al Moro il possesso dei territori in Puglia e Calabria, a discapito di sua nipote Isabella.\nIl 9 aprile, tuttavia, Ludovico venne definitivamente sconfitto a Novara. Il 24 maggio Federico concesse finalmente i territori contesi a Isabella d'Aragona. Luigi XII, conquistato il Ducato di Milano, prese di mira il regno di Napoli secondo quanto stabilito nell'accordo con Ferdinando il Cattolico col quale si definiva la spartizione del regno. Gli eserciti Francese e Spagnolo invasero il regno di Napoli nel luglio 1501 e Federico dovette consegnarsi ai suoi avversari. Ebbe cos\u00ec termine la dominazione aragonese durata 59 anni.\nArrivo di Isabella d'Aragona nel Ducato di Bari.\nNel 1500 i feudi governati da Isabella d'Aragona erano costituiti da Bari, Modugno e Palo in Puglia, e da Rossano, Longobucco, Borrello e Rosarno in Calabria, dei quali con qualche difficolt\u00e0 entr\u00f2 in possesso Alessandro Pagano, procuratore di Isabella.\nLa posizione di Isabella d'Aragona quale duchessa di Bari, Modugno e Palo del Colle era precaria. La donazione del Moro era illegale in quanto il Duca di Bari risultava essere il figlio di Ludovico, Francesco Sforza; la conferma della donazione era stata fatta dal re Federico quando era gi\u00e0 stato spodestato apponendo una data precedente; inoltre, i nuovi padroni del Sud Italia erano nemici della sua famiglia.\nIsabella dovette fare atto di sottomissione agli Spagnoli che le concessero il permesso di prendere possesso del ducato e degli altri territori in Calabria. Isabella arriv\u00f2 a Bari nel settembre 1501, con sua figlia Bona e si stabil\u00ec nel castello Normanno-Svevo di Bari che fece modificare per adeguarlo con le pi\u00f9 moderne tecniche di difesa dalle armi da fuoco.\nDiverse famiglie lombarde, fedeli alla duchessa, la seguirono in Puglia. Gi\u00e0 altre famiglie forestiere si erano stabilite nelle tre citt\u00e0 del ducato nei precedenti governi degli Sforza, per occuparsi di commerci o per rivestire cariche di potere. Tra le famiglie che si stabilirono a Modugno in questo periodo si ricordano i Cornale, i Cesena, i Capitaneo e gli Scarli. Isabella incoraggi\u00f2 l'integrazione di queste nuove famiglie con la popolazione locale attuando una politica di promozione dei matrimoni.\nGuerra tra francesi e spagnoli per il controllo dell'Italia meridionale.\nIl Trattato di Granata che aveva unito francesi e spagnoli per la conquista del Regno di Napoli, stabiliva la divisione del regno tra le due potenze ma, dopo la conquista, esse iniziarono una disputa per contendersi i territori del Sud Italia. Il 24 aprile 1502 il Gran Capitano spagnolo Consalvo di Cordova confermava alla terra di Modugno la Fiera di San Pietro Martire. Nel contempo i primi scontri tra spagnoli e francesi si verificarono il 19 luglio 1502. In quel contesto ebbe luogo la celebre Disfida di Barletta, il 13 febbraio 1503.\nIl quartier generale degli spagnoli era a Barletta e le conseguenze del conflitto si fecero sentire anche nel ducato barese. Isabella aiut\u00f2 gli Spagnoli inviando loro truppe e inviando rifornimenti al porto di Barletta. Quando i Francesi occuparono la vicina Bitonto dovettero decidere se porre l'assedio a Bari, ma vi rinunciarono ritenendo \u00ab\"ignobile e molto vergognoso a uomini forti\" (combattere) \"una femina\"\u00bb.\nIl conflitto si risolse in favore degli spagnoli che sconfissero definitivamente i francesi nella battaglia di Cerignola nel 1504. Gli spagnoli confermarono a Isabella il possesso del Ducato di Bari. Tuttavia, 17 febbraio 1507, in seguito agli accordi di pace tra francesi e spagnoli, Isabella d'Aragona dovette rinunciare ai feudi calabresi di Borrello e Rosarno che ritornarono ai precedenti feudatari; in sostituzione ebbe i feudi pugliesi di Ostuni, Villanova e Grottaglie.\nInizi\u00f2 cos\u00ec il dominio spagnolo che dur\u00f2 fino al 1713.\nIl governo di Isabella d'Aragona.\nIsabella d'Aragona introdusse nel suo piccolo ducato lo spirito di rinnovamento e la capacit\u00e0 di investire in opere pubbliche caratteristiche del Ducato di Milano. Col suo governo, autoritario ma illuminato, increment\u00f2 la prosperit\u00e0 del suo feudo; cerc\u00f2 di incrementare il commercio allargando i privilegi concessi ai milanesi anche ai commercianti provenienti da altre citt\u00e0. Attu\u00f2 diverse iniziative a favore del popolo: sorvegli\u00f2 i pubblici ufficiali in modo che non commettessero soprusi sulla popolazione; difese il privilegio di accedere alle saline del Regno di Napoli; difese i cittadini del ducato nei contenziosi con le citt\u00e0 vicine; esent\u00f2 i contadini dal pagamento dei dazi sulla macinazione delle olive. Favor\u00ec la pubblica istruzione ottenendo che ogni convento affidasse a due frati il compito di insegnare alla popolazione; concesse agevolazioni agli insegnanti come l'aumento di stipendio, l'esenzione dalle franchigie e l'alloggio gratuito.\nAm\u00f2 circondarsi di artisti e letterati; chiam\u00f2 a corte lo scrittore modugnese Amedeo Cornale. In questo periodo risale il primo libro stampato a Bari (opera di Nicola Antonio Carmignano del 1535, ora conservata al Museo Civico di Bari). Tra le opere pubbliche create a Bari da Isabella d'Aragona si ricordano il rifacimento del molo, la ristrutturazione del castello (le successive modifiche hanno sostituito gli elementi introdotti dalla duchessa) e il progetto di circondare la citt\u00e0 con un canale per migliorarne la difesa.\nViene rimproverata a Isabella la sua politica fiscale oppressiva promossa dal suo ministro Giosu\u00e8 De Ruggiero (che, peraltro, riusc\u00ec a comprarsi nel 1511 il feudo di Binetto e che venne cacciato alla morte della duchessa). L'asprezza fiscale venne incrementata in occasione del matrimonio della figlia Bona Sforza con il re Sigismondo I Jagellone.\nI cittadini modugnesi lamentarono anche i soprusi del proprio arcivescovo Gian Antonio De Ruggiero (eletto arcivescovo per intercessione del potente fratello Giosu\u00e8) il quale approfittava della propria posizione per arricchirsi. Le vessazioni continuarono anche quando Gian Antonio De Ruggiero divenne Vescovo di Ostuni nel 1517 (nel 1507 Isabella d'Aragona era entrata in possesso del feudo di quella citt\u00e0 al posto delle due cittadine calabresi di Burello e Rosarno) e mantenne i benefici delle chiese modugnesi. Il popolo, esasperato, scrisse una lettera nel 1527 alla duchessa Bona, che successe alla madre Isabella denunciando con toni molto duri la situazione e, successivamente, chiesero che non venisse eletto nessun altro arciprete che non fosse di Modugno. Non si ricorda nessun altro arciprete straniero fino al 1826 quando venne eletto Nicola Affatani di Gioia del Colle.\nMatrimonio di Bona Sforza e ultimi anni di Isabella.\nCon la perdita dei figli (le era rimasta solo Bona), Isabella d'Aragona vedeva affievolirsi le speranze di riottenere il Ducato di Milano. Isabella tent\u00f2 di concedere la figlia in marito a Massimiliano Sforza, primogenito di Ludovico il Moro che nel 1513 era diventato duca di Milano. Nel 1515, per\u00f2, il nuovo re di Francia Francesco I ritorn\u00f2 in possesso del ducato.\nA quel punto, dopo diversi contatti, ci si orient\u00f2 verso l'attempato re di Polonia, Sigismondo I Jagellone. Bona port\u00f2 in dote il Ducato di Bari (che avrebbe ricevuto alla morte di Isabella) e ducati. Per la dote e per le spese dello sfarzoso matrimonio, come si \u00e8 visto, vennero imposte nuove tasse. Il Capitolo di Modugno contribu\u00ec con la somma di 300 ducati.\nInoltre, vennero richieste preghiere speciali. Negli archivi parrocchiali modugnesi si conserva questa lettera di Isabella:\nIl matrimonio venne celebrato con grande sfarzo a Napoli, il 6 dicembre 1517 e i festeggiamenti durarono dieci giorni. Il 3 febbraio 1518 Bona part\u00ec verso la Polonia dalla quale amministrer\u00e0 il suo ducato dalla morte della madre sino al 1556 quando vi fece ritorno.\nIn diverse occasioni Isabella si propose di raggiungere la figlia in Polonia, ma dovette sempre rinunciare. Nell'ottobre del 1519, per la nascita del primogenito di Bona, si mise in viaggio ma in Polonia scoppi\u00f2 una guerra e dovette fermarsi a Roma dove fu accolta da Papa Giulio II.\nMentre Isabella era a Napoli, scoppi\u00f2 nel Meridione un'epidemia di peste. La duchessa contrasse il morbo e nonostante la malattia, voleva recarsi nel suo ducato per dirigerne la successione alla propria figlia. Mor\u00ec a Napoli, in Castel Capuano, il 12 febbraio 1524 all'et\u00e0 di 54 anni.\nContestazioni dopo la successione.\nBona Sforza successe a sua madre Isabella nella guida del Ducato di Bari. Il 24 maggio 1524 design\u00f2 come Governatore il barese Ludovico Alifio il quale dovette fare i conti con una insurrezione popolare che cacci\u00f2 dalla citt\u00e0 il ministro De Ruggiero. \nSi ipotizza che questa insurrezione sia stata fomentata anche da Francesco II Sforza, che voleva tornare in possesso del ducato.\nInfatti Francesco II chiese il riconoscimento del proprio diritto (la concessione del ducato era stata effettuata dal Moro quando era usufruttuario e non duca) a Carlo V, il quale, volendo il ritorno del piccolo ducato al demanio, prefer\u00ec assecondare la richiesta di Francesco II (di salute malferma e senza eredi) piuttosto che quella di Bona (che aveva gi\u00e0 un erede). Venne aperto un dibattito processuale nelle cui more fu concesso a Bona di proseguire nel governo del Ducato.\nLe prospettive di Bona peggiorarono quando la sua controparte divenne l'imperatore in persona: Francesco II Sforza e Carlo V erano alleati contro Francesco I di Francia. Quando questi venne sconfitto nella decisiva battaglia di Pavia, Carlo V concesse a Francesco II il titolo di Duca di Milano. Francesco II per ringraziamento regal\u00f2 all'imperatore i (contestati) territori di Puglia e Calabria.\nLa situazione di Bona sembr\u00f2 ulteriormente e del tutto compromessa quando l'8 gennaio 1528 fece la propria deposizione al tribunale Vito Pisanelli, ex segretario di Federico I di Napoli. Pisanelli dichiar\u00f2 che il documento con cui il re concedeva il ducato a Isabella portava una data antecedente a quando effettivamente era stato compilato (25 luglio 1501), quando il re era gi\u00e0 stato detronizzato. Carlo V prefer\u00ec soprassedere e lasciare il ducato a Bona Sforza. La motivazione di tale gesto deve essere ricercata negli avvenimenti del conflitto franco-spagnolo.\nFrancesco I di Francia, dopo la prima sconfitta si fece promotore della Lega di Cognac (1526) per riprendere la lotta col suo rivale Carlo V il quale chiamo i Lanzichenecchi che saccheggiarono Roma. Francesco I invi\u00f2 in Italia l'esercito comandato dal generale Lautrec che combatt\u00e9 i Lanzichenecchi nel Sud Italia e nel gennaio 1528 arriv\u00f2 in Puglia, dai cui porti poteva ricevere i rifornimenti dall'alleata Repubblica di Venezia.\nBona Sforza, nonostante l'avanzata dei Francesi dichiar\u00f2 la propria lealt\u00e0 agli Spagnoli. Le truppe di Lautrec assaltarono la torre di Sant'Andrea, che era lungo la strada tra Modugno e Bari, venendo respinti dalla guarnigione della torre. La guerra continu\u00f2 con devastazione da parte dei Francesi e degli Spagnoli e, probabilmente, in questo periodo venne distrutta la borgata di Balsignano. Negli eventi della guerra, nel territorio della Puglia centrale prese il sopravvento la fazione francese e i baresi aprirono le porte ai francesi e agli alleati veneziani il 16 giugno 1528, mentre la fazione filospagnola si rifugiava nel castello. Nonostante la vittoria locale dei francesi, la guerra si concluse a favore di Carlo V con la pace di Cambrai il 5 agosto 1529. Il sostegno spagnolo della duchessa Bona venne ricompensato con la riconferma dei suoi possedimenti.\nIl governo di Bona (1524\u20131557).\nBona, fino al 1556, amministr\u00f2 il suo ducato dalla Polonia. Il suo governo fu severo e autoritario, ma anche magnanimo e benevolo con i suoi sudditi. Dalla Polonia diresse molti interventi nel suo ducato effettuando donazioni in favore di Modugno. Nel 1518 (quando era ancora duchessa Isabella) concesse al Capitolo di Modugno 425 lire per restaurare la chiesa di Maria Santissima Annunziata, concesse la creazione di un mercato di otto giorni a favore della chiesa di Sant'Eligio (ora chiesa di San Giuseppe delle Monacelle), fece costruire un ospedale per i poveri vicino alla stessa chiesa.\nBona cerc\u00f2 di alleviare le sofferenze della popolazione del ducato che spesso soffriva di siccit\u00e0 facendo costruire diversi pozzi. \nA Modugno, fece costruire lungo la via che conduceva a Carbonara un pozzo profondo 60 metri che rimase visibile fino al 1960. Un altro dei pozzi pubblici costruiti da Bona Sforza \u00e8 presente ancora oggi a Bari alle spalle della Cattedrale di San Sabino e riporta l'iscrizione in latino (tradotta in italiano): \u201cVenite o poveri, con letizia e bevete senza spese l'acqua che vi forn\u00ec Bona regina di Polonia\u201d.\nTra le varie opere pubbliche promosse per la salute pubblica, fece realizzare un canale lungo le mura di Modugno per evitare che le acque reflue ristagnassero per le strade e provocassero malattie.\nLa regina Bona port\u00f2 con s\u00e9 alla corte di Sigismondo I diversi letterati e uomini di cultura che fece suoi ministri. Fra questi si ricordano i modugnesi Scipione Scolaro, Girolamo Cornale (fratello di Amedeo) e Vito Pascale, tanto stimato a corte che, quando questi chiese di tornare in patria, il giovane Sigismondo II di Polonia gli chiese di rimanere nominandolo cancelliere.\n\u00c8 possibile, ma non si hanno notizie certe al riguardo, che la regina possedesse a Modugno un proprio Palazzo nel quale si recava quando era in visita in citt\u00e0. Esso \u00e8 individuato in una costruzione che sorge ancora oggi nei pressi della chiesa del Carmine. \u00c8 certo che Bona possedeva a Modugno una scuderia di cavalli nei pressi della chiesa matrice.\nBona cerc\u00f2 anche di ampliare il proprio ducato: nel 1536 acquist\u00f2 la citt\u00e0 di Capurso e nel 1542 acquist\u00f2 anche la contea di Noia e Triggiano. Per raggiungere la cifra necessaria all'acquisto della contea ( ducati) impose nei suoi feudi delle nuove tasse, e in questa occasione l'Universit\u00e0 di Bari (amministrazione comunale) si lamenta presso la regina del fatto che Modugno sia \u201c\"laudata e amata pi\u00f9 di questa citt\u00e0\" (Bari) \"dalla M.V.\" (maest\u00e0 vostra)\u201d.\nRitorno dalla Polonia.\nDopo la morte del marito con conseguente ascesa al trono del figlio Sigismondo Augusto, l'orgogliosa Bona Sforza inizi\u00f2 a meditare il suo ritorno in Italia. Successivamente, il figlio prese come moglie in seconde nozze Barbara Radziwl, figlia del barone Giorgio Radziwl, aderente al luteranesimo. Bona non riusc\u00ec a sopportare il fatto che diventasse regina di Polonia una sua suddita figlia, per giunta, di un eretico. La sua opposizione a Barbara fu tale che, quando essa mor\u00ec, Bona venne accusata di aver commissionato il suo omicidio.\nNon potendo sopportare tale clima di sospetto, decise di tornare in Puglia dicendo che aveva bisogno di un clima pi\u00f9 salubre e che sarebbe presto ritornata. Ci\u00f2 nonostante, i figli, il senato e la popolazione polacca cercarono di opporsi alla partenza di Bona riconoscendo in lei la causa del progresso senza precedenti della Polonia.\nPrima di partire volle sistemare la situazione relativa all'attribuzione del ducato, che nel 1528 Carlo V le aveva concesso solo in attesa della conclusione del processo in corso. Per garantirsene il possesso, Bona propose a Carlo V di rinunciare a ogni diritto di successione per i suoi possedimenti in Sud Italia a patto di poterli tenere sino alla sua morte. Carlo V accett\u00f2.\nDalla Polonia si rec\u00f2 nella Repubblica di Venezia. Qui venne accolta con grandi cerimonie e venne scortata con sei galee fino a Bari dove giunse il 12 gennaio 1556 accolta dalla popolazione festante. Bona si stabil\u00ec nel Castello da dove si occup\u00f2 del governo del proprio ducato. Chiam\u00f2 alla sua corte artisti e letterati come aveva fatto a Varsavia.\nDopo la regina, tornarono in Puglia anche i suoi consiglieri modugnesi Scipione Scolaro e Vito Pascale. Quest'ultimo quando era ancora in Polonia, il 5 dicembre 1550 aveva avuto in dono dall'Universit\u00e0 di Modugno un terreno prospiciente la piazza principale dove venne costruito il palazzo Pascale-Scarli).\nNel novembre 1557 la regina Bona Sforza mor\u00ec per una misteriosa malattia nel castello di Bari. Venne trovato un testamento col quale lasciava i ducati di Bari e di Rossano al re di Spagna Filippo II, le citt\u00e0 di Triggiano, Capurso e Noia al potente ministro Gian Lorenzo Pappacoda e diverse donazioni ai poveri e alle chiese del ducato.\nIl suo corpo giace nella Basilica di San Nicola di Bari.\nVicereame spagnolo.\nFilippo II acquis\u00ec i territori appartenuti alla regina, ma Sigismondo Augusto protest\u00f2 dicendo che il testamento era stato fatto compilare dal ministro Pappacoda quando era malata. La questione venne posta al giudizio dell'Imperatore Ferdinando, che decise in favore di Filippo II. Modugno pass\u00f2 in mano alla corona di Spagna ma, avendo Filippo II bisogno di denaro, vendette nel 1558 il feudo al vicer\u00e9 di Sicilia Don Garzia di Toledo per ducati. Alla morte del vicer\u00e9, Modugno ritorno alla disponibilit\u00e0 della corona.\nDal 1529 la Spagna era in possesso della Lombardia, del Regno delle Due Sicilie, della Sardegna e dello Stato dei Presidii. La Spagna governava questi territori per mezzo di vicer\u00e9 e considerava l'Italia come colonia da sfruttare economicamente e come territorio di frontiera a difesa dai Turchi.\nUna delle caratteristiche del dominio spagnolo fu un incremento della pressione fiscale che si concentrava maggiormente sui poveri dato che i grandi feudatari e il clero erano esenti. Le numerose guerre, i matrimoni reali, i vari avvenimenti di corte e la formazione di nuovi eserciti richiedevano un'enorme quantit\u00e0 di denaro e il Governo spagnolo era costretto a utilizzare ogni mezzo per incrementare le entrate: tasse, prestiti, arredamenti (vendita dei diritti di riscossione tributaria), emissione di moneta svalutata, cessione di feudi, vendita di privilegi e di titoli nobiliari.\nPer avere un'idea di quanto fosse aumentata la pressione fiscale basti ricordare che all'inizio della dominazione spagnola le entrate erano di 2 milioni di ducati, alla met\u00e0 del XVII secolo erano di 116 milioni. Di questo denaro, poco o nulla venne speso a favore delle popolazioni o per lo sviluppo del commercio e delle infrastrutture.\nTutte le vessazioni economiche causarono la caduta in miseria di quattro quinti della popolazione e l'incuria del governo per le condizioni igieniche provoc\u00f2 il diffondersi di epidemie: la maggior parte delle pestilenze si verific\u00f2 durante il periodo della dominazione spagnola. Le frequenti carestie decimavano la popolazione dato il diffuso stato di malnutrizione degli abitanti del Sud Italia.\nLa miseria indusse molte persone a entrare nella criminalit\u00e0 e a ingrandire il fenomeno del brigantaggio, temuto ma appoggiato dalle popolazioni in quanto rappresentava una forma di lotta allo strapotere dei dominatori.\nIn Puglia, inoltre, permaneva il pericolo di incursioni da parte dei pirati Turchi. Nel 1647 venne inviato a Bari il Governatore Giorgio Sguerra de Rozas per contrastare un eventuale sbarco di Turchi e alcune compagnie spagnole alloggiarono anche a Modugno. Le citt\u00e0 che ospitavano presidii militari erano obbligate a provvedere al sostentamento delle truppe con spese molto elevate per le casse comunali. Era considerato un privilegio non ospitare una guarnigione spagnola, privilegio che si doveva pagare. La citt\u00e0 nel 1619, contrasse un mutuo di ducati per provvedere al mantenimento di alcune compagnie di soldati.\nI soldati, inoltre, compivano ogni sorta di sopruso sulle popolazioni che rispondevano di quando in quando con rivolte. Queste spesso si ritorcevano contro la stessa popolazione dato che non avevano alcuna possibilit\u00e0 di cambiare la situazione (durante le rivolte si acclamava alla Spagna e al Re). La rivolta iniziata a Napoli da Masaniello nel 1647 si allarg\u00f2 anche in Puglia e a Bari i tumulti furono capeggiati da Paolo Ribecco.\nSmembramento e termine del Ducato di Bari.\nGli spagnoli, al loro insediarsi in Italia meridionale, dovettero fare i conti con lo strapotere dei Baroni che influivano pesantemente nelle decisioni del governo centrale. \nPer contrastare il grande potere concentrato nelle mani dei feudatari, il governo del vicereame spagnolo di Napoli intervenne con una duplice strategia: frammentare i grandi possedimenti e vendere separatamente i piccoli feudi; favorire lo svincolo dalla servit\u00f9 delle citt\u00e0 infeudate che, pagando un riscatto, potevano acquisire la libert\u00e0 demaniale dipendendo direttamente dall'autorit\u00e0 del re. \nQuesto sistema consentiva alle citt\u00e0 di non sottostare pi\u00f9 ai soprusi dei feudatari. Spesso, per\u00f2, questo metodo risultava dannoso per le stesse citt\u00e0: per pagare il riscatto, molte citt\u00e0 si indebitarono e furono costrette a chiedere il ritorno di un feudatario. Inoltre, il vicereame spagnolo utilizzava questo meccanismo per acquisire denaro, rivendendo le citt\u00e0 riscattate a nuovi feudatari. \u201c\"Vi furono citt\u00e0 che si comprarono tre volte. Ci\u00f2 sta a testimoniare il terrore che le citt\u00e0 avevano dei bari\u00eci, lo spirito di sacrificio delle popolazioni e l'ingiustizia del sovrano spagnolo\"\u201d.\nL'anno seguente alla morte di Bona Sforza, con il ritorno dei territori di Bari, Modugno e Palo del Colle alla Corona di Spagna, Modugno e Palo vennero dati in feudo a Don Garcia Toledo con la proibizione di rivendere il feudo. In questa maniera, alla morte del vicer\u00e9 di Sicilia, i territori tornarono al Demanio. Con lettere del 3 luglio e 26 agosto 1581 Filippo II vendette nuovamente Modugno per ducati al genovese Ansaldo Grimaldi, suo consigliere. Palo venne venduta per ducati alla suocera di Grimaldi, Brigida de Mari. Queste vendite non prevedevano clausole."}
{"id": "4409210", "revid": "28592", "url": "https://it.wikipedia.org/wiki?curid=4409210", "title": "Serperi", "text": ""}
{"id": "4409211", "revid": "88740", "url": "https://it.wikipedia.org/wiki?curid=4409211", "title": "Zimmermann", "text": ""}
{"id": "4409212", "revid": "28592", "url": "https://it.wikipedia.org/wiki?curid=4409212", "title": "Zimermann", "text": ""}
{"id": "4409213", "revid": "731511", "url": "https://it.wikipedia.org/wiki?curid=4409213", "title": "Zimmerman", "text": ""}
{"id": "4409214", "revid": "28592", "url": "https://it.wikipedia.org/wiki?curid=4409214", "title": "Citt\u00e0 regia", "text": ""}
{"id": "4409216", "revid": "852336", "url": "https://it.wikipedia.org/wiki?curid=4409216", "title": "Bazas (trovatore)", "text": ""}
{"id": "4409217", "revid": "287204", "url": "https://it.wikipedia.org/wiki?curid=4409217", "title": "Citt\u00e0 Regia", "text": ""}
{"id": "4409220", "revid": "339392", "url": "https://it.wikipedia.org/wiki?curid=4409220", "title": "Famiglia Carafa", "text": ""}
{"id": "4409223", "revid": "3831", "url": "https://it.wikipedia.org/wiki?curid=4409223", "title": "Publio Muzio Scevola (console 175 a.C.)", "text": ""}
{"id": "4409224", "revid": "287204", "url": "https://it.wikipedia.org/wiki?curid=4409224", "title": "Cattedrale di Maria Santissima Achiropita", "text": "La cattedrale di Maria Santissima Achiropita \u00e8 il principale luogo di culto e monumento architettonico di Rossano, in provincia di Cosenza, cattedrale dell'arcidiocesi di Rossano-Cariati. La chiesa \u00e8 famosa per l'antica immagine della Madonna Acheropita, ossia non dipinta da mano umana, di datazione probabile tra il 580 la prima met\u00e0 dell'VIII secolo.\nStoria e descrizione.\nLa chiesa, che oggi si presenta con pianta a tre navate e tre absidi, fu eretta nell'XI secolo, con successivi interventi nel XVIII e XIX secolo. Della struttura originaria rimangono ancora due colonne situate al di fuori del portale laterale.\nAl centro della cattedrale, un altare costruito tra la fine del XV secolo e il XVIII conserva l'icona della Madonna Acheropita, opera in stile bizantino databile non oltre l'VIII secolo.\nLa torre campanaria e il fonte battesimale risalgono al XIV secolo mentre gli altri decori, tra i quali spiccano il pulpito e alcune tele, datano tra il XVII e il XVIII secolo. La chiesa conserva inoltre un organo a canne datato 1622.\nAll'interno della sacrestia nel 1879 fu ritrovato il famoso \"Codex Purpureus Rossanensis\", evangeliario greco del V-VI secolo di origine mediorientale (Antiochia di Siria), portato a Rossano probabilmente da qualche monaco in fuga dall'oriente durante l'invasione araba (secc. IX-X) e composto di 188 fogli di pergamena contenenti i Vangeli di Matteo e Marco ed una lettera di Eusebio di Cesarea a Carpiano. Il manoscritto, mutilo ed anonimo, indubbiamente la testimonianza pi\u00f9 rappresentativa e preziosa di Rossano \"la Bizantina\", riporta testi vergati in oro ed argento ed \u00e8 impreziosito da 15 miniature che illustrano i momenti pi\u00f9 significativi della vita e della predicazione di Ges\u00f9."}
{"id": "4409228", "revid": "120120859", "url": "https://it.wikipedia.org/wiki?curid=4409228", "title": "Maestro di Forl\u00ec", "text": "Vita e opere.\nIl \"Trittico\".\nIl nome \u00e8 stato attribuito per via del \"Trittico con storie della Vergine e santi\", di autore sconosciuto, conservato presso la Pinacoteca civica a Forl\u00ec. Garrison vi riconobbe \"composizione superba, tecnica squisita, miniaturistica e stile compiuto, personale\". Ne battezz\u00f2 cos\u00ec l'autore come \"Maestro di Forl\u00ec\".\nIl trittico presenta una \"Annunciazione\" (o forse si tratta dell\"'Annuncio della morte alla Vergine\"), una \"Dormizione della Vergine\" ed una \"Crocifissione\". La \"Crocifissione\" presenta gi\u00e0 una caratteristica tipica della Scuola forlivese, ossia la particolare lunghezza del braccio verticale della Croce.\nAltre opere.\nAl Maestro di Forl\u00ec, oltre ai capolavori forlivesi che ne hanno determinato l'appellativo, sono altres\u00ec attribuite le seguenti opere:"}
{"id": "4409229", "revid": "1494169", "url": "https://it.wikipedia.org/wiki?curid=4409229", "title": "Silca", "text": ""}
{"id": "4409232", "revid": "109213233", "url": "https://it.wikipedia.org/wiki?curid=4409232", "title": "Berounka", "text": "La Berounka (in tedesco \"Beraun\") \u00e8 un fiume lungo 139,1 km, che attraversa la Repubblica Ceca e sfocia nella Moldava poco prima del suo ingresso nel territorio urbano di Praga.\nNasce presso Pilsen dalla confluenza dei fiumi Mies, Angel e Radbuza e scorre verso est raggiungendo la citt\u00e0 di Praga ove termina il proprio corso. Il nome Berounka \u00e8 stato assegnato al vecchio tratto del Mies, dopo la confluenza con l'Angel e il Radbuza. Esso deriva dalla citt\u00e0 di Beroun. Nel suo corso accoglie le acque del fiume Litavka.\nLe acque piuttosto tranquille del fiume sono apprezzate dagli amanti del rafting e del kayaking. Numerosi i campeggi che sorgono lungo le sue sponde, dedicati agli appassionati di questa forma di sport all'aria aperta."}
{"id": "4409233", "revid": "106456", "url": "https://it.wikipedia.org/wiki?curid=4409233", "title": "Beraun", "text": ""}
{"id": "4409235", "revid": "124200803", "url": "https://it.wikipedia.org/wiki?curid=4409235", "title": "William James Mayo", "text": "Biografia.\nI primi anni.\nNato il 29 giugno 1851 a Le Sueur, cittadina del Minnesota, fu il primo figlio di William Worrall Mayo e fratello maggiore di Charles Horace Mayo. Visse la maggior parte della sua vita a Rochester. Era un giovane snello dai capelli chiari sempre in cerca di compagnia, orgoglioso e molto impetuoso. Era un ottimo studente in quasi tutte le materie, ad eccezione della matematica che proprio non padroneggiava. Amava cavalcare, passione ereditata dal padre, trascorreva lunghe ore assieme al fratello a leggere e pescare, andavano al circo e di rado mancavano ad una mostra di animali in citt\u00e0. Frequent\u00f2 la scuola alla Rochester Central e data la passione del padre per i libri, fu incoraggiato a leggere assieme al fratello i romanzi di Charles Dickens, Walter Scott, le Leatherstocking Tales di James Fenimore Cooper, che ricordavano al padre le sue avventure con gli indiani. Proprio per quest'ultima lettura e per i racconti del padre, i due fratelli si interessarono allo scheletro che il dr.Mayo aveva nel suo ufficio, quello di Cut Nose, un indiano. Osservando quello scheletro, i due studiarono per la prima volta l'anatomia del corpo umano. Fu introdotto ad altre scienze con la stessa casualit\u00e0: botanica e astronomia furono apprese dalla madre, chimica e fisica dal padre, che raccontava loro del suo incredibile tutore John Dalton. Col tempo le letture di Will aumentarono e durante gli anni del liceo lesse Charles Darwin, Thomas Henry Huxley ed Herbert Spencer. Sebbene avesse imparato ad assistere il padre durante le visite ai pazienti, la sua vera prima esperienza in ambito medico avvenne poco prima della sua iscrizione alla facolt\u00e0 di medicina. Il dr. Mayo aveva deciso di eseguire un esame post-mortem, cos\u00ec lui ed il figlio maggiore si recarono in un hotel abbandonato, in cui il paziente viveva solo. Era gi\u00e0 notte per cui per illuminare la stanza utilizzarono la luce di una candela. Il dr. Mayo per\u00f2 ricevette un urgente richiesta da un paziente e disse a Will di chiudere da solo l'addome del paziente e portare gli organi nel suo ufficio. La sala settoria della facolt\u00e0 di medicina non pot\u00e9 incutergli timore dopo questa esperienza. In seguito Will lesse l'Anatomia del Gray di Henry Gray, James Paget i cui scritti lo introdussero a John Hunter, idolo del giovane Will come dimostrato dal ritratto nel suo ufficio alla Mayo Clinic.\nGli studi in Medicina.\nSulla base dei parametri introdotti da William Osler, riguardanti le universit\u00e0, il dr. Mayo scelse per il figlio l'Universit\u00e0 del Michigan. Qui Will, all'et\u00e0 di 19 anni, strinse amicizia con Franklin Paine Mall e Woods Hutchinson. Tra i professori vi erano George E. Frothingham, professore di oftalmologia, uno dei pi\u00f9 brillanti membri della facolt\u00e0 e Donald Maclean, professore di chirurgia. Discutendo con altri studenti circa i problemi della professione medica e la lealt\u00e0 che si sarebbe dovuta instaurare tra i medici stessi, Will e pochi suoi altri compagni fondarono la fratellanza Nu Sigma Nu, ufficializzata il 2 marzo 1882. Inizialmente erano solo 10 membri pi\u00f9 i due membri onorari: i professori Maclean e Frothingham. Oggi la fratellanza comprende centinaia di membri, alcuni dei quali tra i pi\u00f9 noti medici al mondo. All'universit\u00e0 la sala operatoria era, come da tradizione, strutturata ad anfiteatro: i posti frontali erano riservati agli studenti pi\u00f9 anziani, le matricole sedevano dietro per cui era piuttosto difficile seguire ci\u00f2 che accadeva durante l'operazione. Quando Will fu tra gli studenti pi\u00f9 anziani e poteva quindi sedersi davanti, non ebbe bisogno di tale posto in quanto era tra i prescelti che facevano da assistenti al dr. Maclean al tavolo operatorio. Quelli erano gli anni della scoperta di Lister e Pasteur e gli studenti del Universit\u00e0 del Michigan ebbero il vantaggio di avere come docente il dr. Maclean, che aveva lavorato con Joseph Lister ad Edimburgo. Il 28 giugno 1883 Will ottenne la sua laurea in medicina.\nGli anni successivi alla laurea.\nTornato a Rochester Will incontr\u00f2 difficolt\u00e0 nel suo lavoro dovute alla convinzione dei pazienti secondo cui Will era troppo giovane per sostituire il padre nella sua professione. Col tempo, dimostrando le sue capacit\u00e0, tale timore svan\u00ec e il dr. Will fu accettato e spesso elogiato dai suoi pazienti. I Mayo per\u00f2 avevano da sempre avuto la passione per la chirurgia, infatti lo stesso Will assisteva agli interventi del padre pi\u00f9 volte. Sebbene per\u00f2 il dr. W.W. Mayo avesse grande fiducia nelle abilit\u00e0 chirurgiche del figlio, poich\u00e9 pi\u00f9 volte lo aveva osservato eseguire un intervento, era ancora restio a fargli eseguire una rimozione di un tumore ovarico. Will non si oppose mai al giudizio del padre e cerc\u00f2 di sviluppare una propria abilit\u00e0. Decise di continuare gli studi e si rec\u00f2 a New York per frequentare la clinica chirurgica del dr. Henry B. Sands, il cui lavoro al Roosevelt Hospital era in quegli anni tra i pi\u00f9 richiesti negli Stati Uniti. Si interess\u00f2 alla peritonite e ad i suoi ascessi. Molti studi avevano dimostrato i terribili risultati di tale infiammazione, ma da dove aveva origine era ancora un mistero. Alcuni studiosi fecero progressi circa questa patologia come William Parkes e Henry Sands. Le lezioni del dr. Sands si tenevano di pomeriggio e Will si presentava sempre in anticipo per assicurarsi un posto da cui poter osservare l'intervento. Una sera Sands gli chiese di accompagnarlo a far visita ad un paziente. I due trovarono le condizioni del paziente allarmanti in quanto l'uomo era febbricitante e vomitava spesso. Diagnosticarono la peritiflite e decisero di operarlo. In seguito Sands mostr\u00f2 il suo interesse per i casi di tale patologia di cui Will aveva esperienza e approv\u00f2 la procedura adottata da lui e dal padre: inserire un ago nella regione iliaca per trovare il pus, lasciarlo l\u00ec come guida, incidere l'ascesso e drenare. Nel 1886 Reginald Fitz pubblic\u00f2 un articolo che spiegava che la peritiflite originava dall'appendice. Egli spieg\u00f2 che se i sintomi dell'infiammazione non sparivano entro 24 ore allora l'appendice doveva essere esportata. I chirurghi per\u00f2 non adottarono tale procedura fino al 1889, anno in cui Charles McBurney scopr\u00ec il punto di McBurney, che poteva rivelare la presenza dell'infiammazione se sottoposto a pressione. All'alba della chirurgia moderna, Will assieme al fratello si impegn\u00f2 nello studio della chirurgia e dei progressi altrui, tentando di migliorare ed applicare ci\u00f2 che vi era di positivo. Fu tra i primi chirurghi ad eseguire un'appendicectomia. Proprio per essere cos\u00ec ben informato sui progressi in ambito chirurgico, Will divenne noto come \"il medico che riusciva dove gli altri fallivano\". Il numero dei suoi pazienti crebbe sempre pi\u00f9 e grazie a questo egli accumul\u00f2 esperienza e pratica. Nel 1885 torn\u00f2 a New York per un altro corso presso il Policlinico sotto il tutorato del dr. Arpad Gester, da cui apprese le tecniche dell'antisetticismo. Nel 1884 si spos\u00f2 con Hattie Damon.\nLa carriera.\nWill si mantenne sempre molto informato riguardo agli sviluppi in ambito chirurgico. Fece diversi viaggi per approfondire le sue conoscenze e migliorarsi. A New York conobbe Charles McBurney, Robert Abbe, William T. Bull e Robert F. Weir. Al fine di abbassare la sua mortalit\u00e0 negli interventi di chirurgia toracica, fece visita a Joseph Price, con cui trascorse circa due fine settimana al mese per i successivi sette anni. Tra i medici che pi\u00f9 contribuirono al suo sviluppo come chirurgo viene ricordato principalmente Christian Fenger. Grazie a lui Will e Charlie conobbero Albert J. Ochsmer e John B. Murphy. Nel 1894 visit\u00f2 il John Hopkins Hospital e conobbe William Osler e William Stewart Halsted. Per i successivi dieci anni fece visita a molti medici per migliorare le sue capacit\u00e0. Si rec\u00f2 a Parigi nel 1900 per seguire il Congresso Internazionale dei Medici. Qui incontro Harvey Cushing, noto neurochirurgo con cui fond\u00f2 la \"Society of Clinical Surgery\" nel 1903. I due condividevano l'idea secondo cui fosse fondamentale per un medico apprendere da altri medici. I membri di tale societ\u00e0 erano quaranta e tra i primi vi furono proprio i fratelli Mayo. Il quinto incontro da loro organizzato si tenne a Rochester. Con la fondazione del Saint Marys Hospital, Will inizi\u00f2 ad operare con maggiore frequenza, sempre assistito dal fratello (o viceversa). Col tempo e con l'aumentare del numero dei pazienti Will si dedic\u00f2 principalmente alla chirurgia toracica e pelvica. Il suo indice di mortalit\u00e0 si abbasso notevoltente (al di sotto del 1%) negli interventi di appendicectomia. Il dr. Ochsner gli aveva infatti suggerito di operare il paziente subito se notava che l'appendice non si era ancora rotta. Svilupp\u00f2 e miglior\u00f2 anche gli interventi di colecistectomia. Nel 1905 divenne presidente dell \"American Medical Association\".\nLa Prima Guerra Mondiale.\nWill Prese parte alla prima guerra mondiale con il ruolo di colonnello. Assieme al fratello si recava spesso a Washington per tenere dei corsi riguardanti aggiornamenti in ambito medico e chirurgico utili alla marina americana. Fu nominato presidente del \"Comitato Medico Americano\". Al termine delle ostilit\u00e0 fu promosso al grado di generale. Vinse una medaglia per i suoi servigi allo stato in periodo di guerra."}
{"id": "4409236", "revid": "2076672", "url": "https://it.wikipedia.org/wiki?curid=4409236", "title": "Abderrazak Hamdallah", "text": "Carriera.\nClub.\nOlympique Safi.\nHamdallah ha cominciato la carriera con la maglia dell'Olympique Safi.\nAalesund.\nIl 14 febbraio 2013 ha firmato un contratto quadriennale con i norvegesi dell'Aalesund. Bench\u00e9 non siano arrivate informazioni ufficiali sul costo del cartellino, il direttore generale dell'Aalesund, Henrik Hoff, ha dichiarato che la cifra spesa per l'acquisto fosse la pi\u00f9 alta pagata dalla storia del club.\nGuangzhou R&amp;F.\nIl 28 febbraio 2014, \u00e8 stato ceduto ai cinesi del Guangzhou R&amp;F. \u00c8 rimasto in squadra per un anno e mezzo, totalizzando 32 presenze e 25 reti nella massima divisione locale.\nAl-Jaish.\nIl 24 luglio 2015 \u00e8 passato ai qatarioti dell'Al-Jaish: come parte da accordi nel momento della cessione del giocatore dall'Aalesund al Guangzhou R&amp;F, la formazione norvegese ha ricevuto una parte della cifra versata nelle casse della societ\u00e0 cinese.\nNazionale.\nHamdallah conta 7 presenze e 8 reti per il . \u00c8 stato tra i convocati del commissario tecnico Rachid Taoussi in vista della Coppa d'Africa 2013. Non \u00e8 sceso per\u00f2 in campo nel corso del torneo.\nStatistiche.\nPresenze e reti nei club.\n\"Statistiche aggiornate al 18 febbraio 2021.\""}
{"id": "4409237", "revid": "767487", "url": "https://it.wikipedia.org/wiki?curid=4409237", "title": "Edward B. Garrison", "text": "Biografia.\nAttivo in Italia per gran parte della sua vita partecip\u00f2 alla stesura del V volume del \"Corpus of florentine painting\" (1943-45) con Richard Offner. Successivamente stese altre importanti opere per la comprensione dell'arte medievale italiana. Tra queste \"Italian romanesque panel painting: an illustrated index\" del 1949 e \"Studies in the history of medieval italian painting\", andato alle stampe in due volumi nel 1955. Dal 1979 fu membro onorario del \"Courtauld Institute of Art\" di Londra, a cui lasci\u00f2 il suo materiale di ricerca e la sua fototeca."}
{"id": "4409239", "revid": "256896", "url": "https://it.wikipedia.org/wiki?curid=4409239", "title": "Carabinieri reali", "text": ""}
{"id": "4409240", "revid": "1305772", "url": "https://it.wikipedia.org/wiki?curid=4409240", "title": "Hadik", "text": ""}
{"id": "4409241", "revid": "56255808", "url": "https://it.wikipedia.org/wiki?curid=4409241", "title": "Andr\u00e1s Hadik", "text": ""}
{"id": "4409243", "revid": "256896", "url": "https://it.wikipedia.org/wiki?curid=4409243", "title": "Gendarmeria vaticana", "text": ""}
{"id": "4409244", "revid": "183483", "url": "https://it.wikipedia.org/wiki?curid=4409244", "title": "Cenozoica", "text": ""}
{"id": "4409248", "revid": "1393243", "url": "https://it.wikipedia.org/wiki?curid=4409248", "title": "Intercalari", "text": "Gli intercalari sono sequenze di suoni (parole, intere espressioni, interiezioni, esclamazioni) che vengono inserite nella frase e nel flusso comunicativo (soprattutto parlato, ma, in misura minore, anche scritto) spesso in maniera automatica e irriflessa. Tali elementi, in genere, non veicolano un particolare contenuto, da un punto di vista semantico (pur possedendone spesso uno specifico significato), n\u00e9 assolvono qualche specifica funzione nel determinare la strutturazione del testo. Essi, tuttavia, possono assolvere a funzioni espressive, punteggiando il procedere dell'eloquio o del discorso. La loro natura grammaticale pu\u00f2 essere la pi\u00f9 varia: si pu\u00f2 trattare di nomi, di avverbi, aggettivi, interi enunciati o espressioni, sempre, per\u00f2, svuotati dal loro significato originario e piegati a un diverso utilizzo. Per questo, da un punto di vista linguistico, non sembrano classificabili in una categoria propria. Raffaele Simone, ad esempio, ha proposto di classificarli sotto la dicitura di \"frammenti di enunciato\".\nPer la loro marcata caratteristica di emissione, quasi sempre irriflessa, gli intercalari sono spesso classificabili sotto la specie sociolinguistica del cosiddetto tic linguistico. Tuttavia, vi sono tic linguistici che non sono da considerare intercalari, dal momento che, pur essendo forme insistite e quasi irriflesse di alcuni parlanti, non sono svuotate di un significato ma, anzi, assumono una precisa e consapevole funzione semantica, anche se questa pu\u00f2 apparire pleonastica, o, peggio, \"deviata\" o ambigua, come \u00e8 il caso di alcune espressioni affermatesi nella lingua italiana di fine Novecento, come assolutamente s\u00ec/no, piuttosto che, ecc.\nSono forme tipiche del linguaggio parlato e, per questo, dell'eloquio orale riflettono la natura pi\u00f9 spontanea e meno organizzata rispetto alle forme in genere pi\u00f9 sorvegliate della produzione scritta. Tuttavia, gli intercalari compaiono spesso, in forma scritta, nella proposizione di forme dialogiche orali (ad esempio, nei romanzi). Anzi, questa forma viene spesso usata per connotare e caratterizzare il personaggio o per riprodurre, sulla pagina scritta, la naturalezza del linguaggio parlato. \nEsempi.\nUn esempio tipico di intercalare \u00e8 considerata la frase \"\u00e8 vero\" (a volte contratta come \"evero\", senza Raddoppiamento fonosintattico, o proposta nella forma interrogativa \"\u00e8 vero?\"), quando ripetutamente inserita a punteggiare il discorso senza riferimento al suo senso compiuto: \"La cellula \u00e8 l'unit\u00e0 morfofunzionale cio\u00e8 di forma e di funzione degli organismi viventi, ed \u00e8 la pi\u00f9 piccola struttura ad essere classificabile \"\u00e8 vero\" come vivente.\".\nAltri esempi sono \"allora\", \"appunto\", \"diciamo\", \"insomma\", \"non so\". Nella cultura giovanile i mutevoli fenomeni hanno dato vigore a intercalari come \"voglio dire\", a cui sono subentrati \"niente\", e, in seguito, \"non esiste\" o \"tipo\" usato come \"pi\u00f9 o meno\".\nFattori di variabilit\u00e0 diastratica, diatopica, diacronica e diamesica individuali.\nEsistono intercalari che sono tipici di alcune variet\u00e0 regionali della lingua: ad esempio, il siciliano \"minchia\", spesso abbreviato in \"mi...\". Altri esempi sono il \"vabbu\u00f2\" di area linguistica meridionale, il \"belin\" e il \"mia\" ligure, il \"socm\u00e8l\" bolognese, la \"pota\" di area bergamasca/bresciana/cremasca, il \"diof\u00e0\", il \"bon\" e il \"neh\" piemontese, l\"'aoh\" romano, il \"ci\u00f2\" veneto, il \"d\u00e8\" livornese o pisano, ecc. Altri, invece, sono forme tipiche di variet\u00e0 gergali e sono diffusi, ad esempio, nel linguaggio giovanile, o nel linguaggio di internet (questo avviene soprattutto per la posta elettronica, mentre nella comunicazione pi\u00f9 concisa e immediata del linguaggio degli SMS e delle chat, gli intercalari, specie quelli non osceni, non rinunciano del tutto dall'assolvimento di funzioni pragmatiche). \"Cio\u00e8\", ad esempio, ha avuto una fortissima connotazione di intercalare giovanile e fa parte di un ricco repertorio di intercalari che sono tipici del \"linguaggio delle interrogazioni\": \"voglio dire\", \"niente\", \"praticamente\", \"per cos\u00ec dire\", \"tipo\".\nA volte, alcuni intercalari si diffondono prepotentemente al di fuori dei loro ambiti ristretti o delle loro nicchie (gergali, dialettali, o generazionali) per effetto del potere di arbitraggio sulle variazioni della lingua italiana svolto, dai mass media, soprattutto dagli ultimi decenni del Novecento, attraverso la televisione e il linguaggio pubblicitario e dalla loro potente influenza sulla cultura di massa. \u00c8 il caso delle forme siciliane \"minchia\" o \"mi...\", diffuse ampiamente al di fuori dell'ambito regionale originario proprio grazie influenza di modelli televisivi, delle forme romanesche \"amm\u00e0zza\" o \"aoh\", la cui influenza potrebbe derivare dalla fama di attori come Alberto Sordi, o delle forme piemontesi \"bon\" e \"neh\", veicolate fuori dai loro ambiti regionali dalla popolarit\u00e0 televisiva di Luciana Littizzetto. \nVariabilit\u00e0 individuale.\nIn ogni caso, l'uso degli intercalari incontra fattori di notevole variabilit\u00e0 soggettiva e ciascun parlante pu\u00f2 manifestare la sua predilezione per questa o quella forma. Queste scelte \"personali\", unite, eventualmente, all'insistenza ripetuta, fanno s\u00ec che, spesso, gli intercalari diventano particolarmente \"connotanti\" della persona che li utilizza: questo \u00e8 particolarmente avvertibile nel caso dei personaggi che vivono su una dimensione pubblica e godono, per questo, di una notevole visibilit\u00e0: ne sono esempio, in questo caso, \"il \"veda\" di Gianni Agnelli (1921-2003), [il \"d\u00e0i\" di Giulio Tremonti, Ministro dell'economia e delle finanze in vari governi Berlusconi, [il] \"mi consenta\" di Silvio Berlusconi stesso\". In casi come questi, l'intercalare fornisce spesso lo spunto, a comici e imitatori, per un utilizzo connotante in chiave umoristica e parodistica (lo stesso fenomeno avviene, spesso, anche per personaggi non pubblici, sulla scala pi\u00f9 piccola delle cerchie e delle reti sociali).\nLinguaggio scritto e letterario.\nUn effetto analogo viene spesso ricercato da romanzieri e drammaturghi che possono metterli in bocca a specifici personaggi letterari. In questo modo, gli intercalari diventano efficaci strumenti espressivi per raggiungere determinati scopi che l'autore si prefigge. Ad esempio, ottenere una \"resa\" pi\u00f9 naturale degli scambi dialogici, o per suggerire l'appartenenza (regionale, culturale, o generazionale) del parlante, oppure per caratterizzare il personaggio con effetti, di volta in volta, neutri, comici, parodistici ecc. \nVariabilit\u00e0 diacronica.\nAnche gli intercalari, come molti altri fenomeni linguistici, subiscono l'effetto di mode e riflussi: ad esempio, l'espressione \"per dio\" \u00e8 avvertita come sconveniente, in Italia, mentre in passato, fino agli inizi del Novecento, era una forma pacificamente accettata, anche nei contesti pi\u00f9 formali e controllati del linguaggio letterario. \nTurpiloquio, tab\u00f9 e blasfemia.\nSpesso gli intercalari appartengono al turpiloquio e sono costituiti da parole oscene o, comunque, da termini che sono oggetto di tab\u00f9 linguistici: si tratta di parole molto spesso presenti nell'eloquio informale ma che, quando sono usate come intercalari (ma anche come interiezioni), sono quasi del tutto svuotate dal loro significato.Un esempio molto frequente \u00e8 l'uso della parola \"cazzo\"(o del gi\u00e0 citato \"minchia\", ecc.) in frasi come \"\"io ci sono andato e quelli mi hanno fatto prima aspettare un'ora e poi mi hanno detto di ritornare tra una settimana\". \"\nA volte, gli intercalari contengono riferimenti a elementi della dimensione sacra o mitologica: \"per dio\", \"Dio mio\", \"Madonna\" (\"Che madonna avete combinato?\"), \"per Giove\", \"per Ercole\", ecc. In alcune regioni esiste l'uso di intercalare al discorso delle vere e proprie bestemmie, anche se, solitamente, svuotate del loro intento blasfemo.\nSia le parole oscene, sia i tab\u00f9 verbali, sia le espressioni blasfeme, sono spesso oggetto di forme di autocensura attraverso alterazioni ed eufemizzazioni: ad esempio, \"cacchio\" sta per \"cazzo\", \"cribbio\" per Cristo, \"diamine\" per diavolo, \"dinci\" o \"dindirindina\" per Dio, \"madosca\" per Madonna."}
{"id": "4409252", "revid": "599013", "url": "https://it.wikipedia.org/wiki?curid=4409252", "title": "Bernart de Durfort", "text": "Il suo nome figura in documenti che vanno dal 1199 al 1246. Avrebbe composto una \"tenzone\" umoristica o forse \"sirventese\" sui pregi messi a confronto di donne giovani e vecchie.\nSecondo la sua \"vida\", Bernart era molto probabilmente un congiunto Raimondo V di Tolosa (1148-1194), con il quale godeva di una certa intima complicit\u00e0 dato che si chiamavano reciprocamente con il \"senhal\" di \"N'Albert\" (Don Alberto). Bernart avrebbe proditoriamente venduto al re d'Inghilterra, per 300 marchi, il castello di Brassac, nel Quercy, che aveva avuto in commenda dal suo signore. "}
{"id": "4409255", "revid": "767487", "url": "https://it.wikipedia.org/wiki?curid=4409255", "title": "A Coming Into Existence", "text": "A Coming Into Existence \u00e8 un demo della brutal death metal band statunitense Origin, pubblicato nel 1998 dall'etichetta discografica Original Records."}
{"id": "4409258", "revid": "311148", "url": "https://it.wikipedia.org/wiki?curid=4409258", "title": "Sliten", "text": ""}
{"id": "4409260", "revid": "367445", "url": "https://it.wikipedia.org/wiki?curid=4409260", "title": "Episodi di Black Mirror", "text": "Le prime due stagioni e l'episodio natalizio della serie televisiva Black Mirror sono stati trasmessi dal 4 dicembre 2011 al 16 dicembre 2014 sul canale britannico Channel 4.\nIn Italia, le prime due stagioni sono state trasmesse da Sky Cinema 1, dal 10 ottobre 2012 alla Primavera 2013. In seguito Netflix ha acquisito i diritti della serie, pubblicando lo speciale natalizio e, a livello mondiale, la terza, la quarta e la quinta stagione, rispettivamente nel 2016, 2017 e 2019.\n\"Messaggio al Primo Ministro\".\nTrama.\nLa principessa Susannah del Regno Unito viene rapita e in cambio della sua liberazione viene chiesto che il primo ministro Michael Callow abbia un rapporto sessuale con un maiale in diretta nazionale il giorno stesso. Callow si oppone con forza a tale richiesta e fa tutto il possibile per catturare il rapitore prima della scadenza dell'ultimatum. Tenta inoltre di non fare trapelare la notizia, ma il video della richiesta di riscatto \u00e8 stato caricato su YouTube ed \u00e8 stato visualizzato e scaricato, diffondendosi rapidamente. Il governo crea un finto video da mandare in onda, con un pornoattore come controfigura e l'utilizzo del green screen per sostituirne il volto con quello di Callow, tuttavia un cittadino pubblica una foto dell'attore mentre entra nel set televisivo, cos\u00ec il rapitore scopre il piano e risponde mandando un dito della principessa Susannah ad un canale d'informazione. L'opinione pubblica insorge contro Callow, ritenendo che debba sacrificarsi per il bene della principessa. Callow ordina quindi un'immediata missione di salvataggio dove si pensa sia nascosto il rapitore, ma si rivela un fallimento e Callow perde ancora pi\u00f9 consenso. Egli si ritrova infine costretto a mettere in pratica l'atto osceno in diretta televisiva, davanti ad un pubblico che si disgusta velocemente, pur rimanendo a guardare. La principessa viene ritrovata incolume per strada, rilasciata prima della scadenza dell'ultimatum senza che nessuno se ne accorgesse poich\u00e9 distratti dal raccapricciante spettacolo. Emerge che gli eventi erano stati pianificati dal vincitore del Turner Prize Carlton Bloom, che intendeva dimostrare la disattenzione al mondo reale del pubblico e del governo, troppo distratti dallo spettacolo raccapricciante allo schermo per accorgersi della liberazione della principessa in una citt\u00e0 completamente vuota. Bloom, a cui apparteneva il dito, si suicida mentre lo \"spettacolo\" va in onda. Lo staff del governo decide di non rivelare il rilascio anticipato della principessa nemmeno a Callow. Un anno dopo l'accaduto la principessa Susannah aspetta un figlio e l'immagine politica di Callow \u00e8 addirittura migliorata, ma il suo rapporto con la moglie non sembra sopravvissuto alla traumatica esperienza.\n\"15 milioni di celebrit\u00e0\".\nTrama.\nBingham \"Bing\" Madsen vive in una struttura dove si pedala su delle cyclette per alimentare ci\u00f2 che sta intorno e per ottenere una valuta chiamata Merito. Con essi si pu\u00f2 personalizzare il proprio avatar e saltare gli annunci pubblicitari da cui sono circondati, ma occorrono anche per qualsiasi servizio quotidiano, dal cibo al dentifricio. Gli obesi vengono considerati cittadini inferiori e lavorano come spazzini attorno alle macchine dove subiscono abusi verbali o vengono umiliati nei giochi a premi. Bing ha ereditato dal fratello 15 milioni di Meriti, ma passa le giornate nell'indifferenza totale. Un giorno sente cantare per caso Abi, una donna dalla bellissima voce, e la incoraggia a partecipare al talent show \"Hot Shots\", che offre alle persone la possibilit\u00e0 di uscire da questa realt\u00e0 simile alla schiavit\u00f9 per raggiungere fama e ricchezza. Abi tuttavia non ha abbastanza Meriti, inoltre teme di non riuscire a cantare bene sotto pressione. Bing la persuade e, convinto che in quel mondo non ci sia nulla d'altro che valga la pena comprare, acquista per lei il biglietto, spendendo 15 milioni di Meriti. Quando Abi si presenta per la competizione viene obbligata come tutti a bere una bevanda drogante e Bing conserva distrattamente la confezione. La ragazza canta egregiamente commuovendo i giudici e il pubblico, ma la giuria afferma che non c'\u00e8 pi\u00f9 spazio per una \"cantante sopra la media\": uno dei tre giudici le propone quindi di diventare una pornodiva nel famoso programma \"Wraith Babes\" cos\u00ec da non tornare sulla cyclette. Abi, intontita dalla bevanda, accetta la proposta, e Bing \u00e8 distrutto. Egli ritorna alla propria vita con pochissimi Meriti, non potendo nemmeno evitare la pubblicit\u00e0 di \"Wraith Babes\" con Abi. Furibondo colpisce lo schermo e nasconde un frammento di vetro insieme alla confezione della bevanda drogante. Pedala per mesi risparmiando su qualunque cosa, mangiando gli avanzi degli altri e senza saltare pubblicit\u00e0, fino a comprare un altro biglietto. Quando si avvicina al palco gli viene ordinato di bere la bevanda drogante, ma dichiara di averlo gi\u00e0 fatto mostrando l'involucro vuoto che aveva conservato dalla performance di Abi. Sul palco inizia a ballare per poi interrompere l'esibizione e minaccia di uccidersi in diretta con il frammento di vetro nascosto. Piangendo, denuncia il sistema ingiusto ed esprime rabbia per come i giudici gli abbiano portato via l'unica cosa che aveva avvertito come reale all'interno della struttura. I giudici rimangono impressionati dalla sua \"performance\" e gli offrono un programma tutto suo, dove pu\u00f2 parlare quanto vuole del sistema. Bing accetta e anche se denuncia gli sbagli e le ingiustizie del sistema, il suo programma \u00e8 diventato solo l'ennesimo intrattenimento per il pubblico, senza riscontro nella vita reale, che scorre identica a prima. Persino il pezzo di vetro che lo ha reso famoso \u00e8 commercializzato come accessorio alla moda per gli avatar. Tuttavia Bing, terminata la trasmissione dal suo attico, si dimostra non avere dimenticato Abi, pur essendosi piegato al sistema.\n\"Ricordi pericolosi\".\nTrama.\nLiam Foxwell \u00e8 un giovane avvocato che vive in un mondo dove la maggior parte delle persone ha un congegno chiamato \"grain\" impiantato che registra tutto ci\u00f2 che si fa, vede o sente. Il dispositivo consente poi la riproduzione dei ricordi davanti agli occhi del proprietario o su uno schermo come dei video. Una sera Liam raggiunge la moglie Ffion ad una cena organizzata da alcuni amici e la trova a parlare con un uomo che lei presenta come Jonas. Quest'ultimo a cena si proclama un libertino e Liam diventa sospettoso di come la moglie reagisca alle battute di Jonas. Quando Liam e Ffion tornano a casa rivedono i ricordi della serata: Liam incalza la moglie su una sua precedente relazione di cui era a conoscenza e lei inizialmente nega, ma infine ammette il misterioso uomo era proprio Jonas. I due litigano, ma poi si riappacificano con un rapporto sessuale, mentre guardano entrambi i ricordi del loro incontro amoroso pi\u00f9 appassionato. Pi\u00f9 tardi Liam riguarda le confessioni di Jonas di quella sera, continuando a bere. Il giorno dopo litiga nuovamente con Ffion geloso per il suo comportamento con Jonas. Lei ritorna a letto e lui guida ubriaco fino a casa di Jonas, dove lo affronta riguardo alla sua presunta relazione con Ffion, finendo per minacciarlo di strappargli il grain se non canceller\u00e0 tutti i video che ha conservato di lei. Jonas acconsente e Liam va via in auto, ma ha un incidente e perde i sensi. Quando rinviene riproduce gli ultimi ricordi con orrore sempre maggiore e cammina fino a casa, per affrontare ancora Ffion: tra i ricordi proiettati da Jonas nella cancellazione, Liam ha notato che c'era una immagine, datata diciotto mesi addietro, in cui compariva l'angolo di un quadro della loro camera da letto: Liam ha il sospetto che Ffion l'abbia tradito con Jonas durante un suo periodo di distacco che corrisponde anche al concepimento della figlia Jodie. Ffion ammette di aver tradito Liam, ma insiste nel dire che sia il padre della bambina. Liam rifiuta di crederle sulla parola e pretende che lei riproduca su schermo i suoi ricordi, fermandola prima che possa cancellare il ricordo: il video conferma i sospetti dell'uomo. Tempo dopo, Liam cammina da solo per casa mentre riguarda tormentato i ricordi felici con la sua famiglia. Arrivato davanti allo specchio in bagno, decide di togliersi il grain tagliandosi con una lametta e tirando via il dispositivo con delle tronchesine.\n\"Torna da me\".\nTrama.\nIl giovane Ash muore in un incidente stradale, lasciando la compagna Martha. Al funerale Sarah, un'amica di Martha, le parla di un servizio online che permette alle persone di rimanere in contatto con i defunti: usando tutti i profili dei social media e tutti i messaggi lasciati online da Ash, se ne pu\u00f2 creare uno virtuale. Martha respinge subito l'idea, ma Sarah la registra ugualmente al servizio senza dirglielo: Martha riceve cos\u00ec inaspettatamente una e-mail dal clone Ash. Furiosa, affronta Sarah, la quale la spinge a dare quantomeno una possibilit\u00e0 al servizio. Nei giorni seguenti Martha scopre di essere incinta e sopraffatta dal dolore inizia a scambiarsi e-mail con il bot di Ash. Viene convinta a caricare video e foto di Ash nel database del servizio, in modo che il bot possa duplicare anche la voce al telefono. Martha si rende conto di esserne ormai dipendente e l'Ash artificiale le parla di un livello ulteriore del servizio, che \u00e8 ancora in fase sperimentale: un corpo fatto di carne sintetica, nel quale si pu\u00f2 caricare il bot. Il risultato finale \u00e8 un clone che assomiglia ad Ash solo fino ad un certo punto, ma che non respira, non mangia e non dorme. Martha comincia a sentirsi presto frustrata perch\u00e9 il clone manifesta emozioni solo quando lei gli dice di farlo, altrimenti \u00e8 totalmente accondiscendente e manca di certi tratti della personalit\u00e0 del vero Ash. Dopo un litigio, Martha porta l'automa sul ciglio di una scogliera ordinandogli di saltare e arrabbiandosi ulteriormente quando egli non oppone resistenza. Parecchi anni dopo Martha ha cresciuto sua figlia e tiene il clone di Ash rinchiuso in soffitta, permettendogli di vedere la figlia durante i weekend. La bambina convince Martha a un'eccezione poich\u00e9 \u00e8 il suo compleanno e vuole dare ad Ash un pezzo della torta di compleanno. Mentre la figlia \u00e8 in soffitta con il clone chiede alla madre di salire che, dopo un attimo di esitazione, sale le scale.\n\"Orso Bianco\".\nTrama.\nVictoria si risveglia in una camera da letto senza ricordi. Guardandosi in giro trova le foto di una bambina e di un uomo, mentre i televisori trasmettono l'immagine statica di un simbolo bianco che ricorda un orso stilizzato. Lasciando l'abitazione, Victoria vede numerose persone per strada che la filmano con il cellulare ignorando le sue richieste d'aiuto e rimangono insensibili persino quando ne colpisce una con un sasso perch\u00e9 spaventata. Improvvisamente sopraggiunge un uomo con un passamontagna con il simbolo visto sui televisori che le spara contro. Inseguita dall'uomo, Victoria incontra Jem e Damien che la aiutano a fuggire. Quest'ultimo viene ucciso durante la fuga e le due donne vengono braccate anche da altre persone mascherate, mentre la gente per strada continua a filmare. Jem spiega che il simbolo proviene da un trasmettitore chiamato \"Orso Bianco\", il cui segnale ha trasformato la maggior parte della popolazione in una sorta di zombi ossessionati dall'idea di riprendere, tramite il loro telefono cellulare, tutto ci\u00f2 che li circonda. Il trasmettitore non ha effetto su di loro e per questo sono l'obiettivo dei cacciatori mascherati. Jem pianifica quindi di raggiungere il trasmettitore del segnale e di distruggerlo; durante il viaggio incontrano un altro uomo di nome Baxter che decide di accompagnarle, mentre Victoria ha delle visioni di eventi passati, ma altri apparentemente futuri. Victoria pensa che la bambina sia sua figlia, ma non ne ricorda il nome. Baxter ad un certo punto porta le donne nel bosco e si rivela essere l'uomo col passamontagna, intendendo torturarle e poi ucciderle. Jem riesce a uccidere Baxter mentre tortura Victoria e le due donne raggiungono il trasmettitore, ma vengono attaccate da altri due cacciatori: quando Victoria cerca di sparare col fucile sottratto a Baxter, esso spara coriandoli, le mura si aprono rivelando un pubblico che applaude e tutte le persone incontrate sono vive e parte di una farsa. Victoria viene legata a una sedia, mentre Baxter appare in veste di presentatore e spiega tutto al pubblico: Ian Rannoch, il fidanzato di Victoria, ha rapito e torturato la bambina vista nelle fotografie mentre Victoria ha registrato le sue azioni sul cellulare. L'Orso Bianco, che in origine era l'orsacchiotto della bambina, \u00e8 il nome dato all'operazione investigativa che ha portato alla cattura della coppia, mentre il simbolo sugli schermi e sulla maschera del cacciatore \u00e8 identico al tatuaggio presente sulle spalle di Ian, particolare che ha permesso di identificarlo. L'uomo si \u00e8 poi suicidato in cella, mentre Victoria \u00e8 stata condannata a subire, ogni giorno, quanto penato dalla bambina: una serie di torture mentre la gente la filma. Victoria, ancora in stato confusionale, viene riportata nella casa dove si \u00e8 svegliata mentre viene insultata e minacciata dalla folla, costretta a vedere il video che ha registrato della bambina e le viene cancellata la memoria del giorno appena passato mentre implora inutilmente di ucciderla. Lo staff del \"White Bear Justice Park\", inclusi Baxter, Jem e Damien, si prepara cos\u00ec allo spettacolo del giorno successivo: la struttura \u00e8 una sorta di parco di divertimenti in cui il supplizio di Victoria viene trasformato in uno show e le persone con i telefonini sono, in realt\u00e0, i visitatori del parco, che ogni giorno possono assistere alla tortura della donna e registrare la scena, ma devono rimanere lontani e non interferire. Il giorno successivo, Victoria si sveglia ancora nella camera da letto senza ricordare nulla.\n\"Vota Waldo!\".\nTrama.\nJamie Salter \u00e8 un comico che anima l'orsetto blu di nome Waldo tramite il motion capture in un programma comico notturno. Nonostante Waldo sia piuttosto popolare, Jamie \u00e8 insoddisfatto della vita. Il produttore di Waldo Jack Napier, che ne possiede i diritti, suggerisce come provocazione che Waldo dovrebbe concorrere con i veri politici alle prossime elezioni straordinarie della cittadina di Stentonford, cos\u00ec da poter prendere posizione contro uno dei suoi intervistati, il candidato del Partito Conservatore Liam Monroe. Jamie si oppone all'idea, ma si ritrova costretto ad interpretare Waldo nel tentativo di attaccare Monroe. Durante la campagna elettorale Jamie conosce Gwendolyn Harris, la candidata del Partito Laburista. I due iniziano una relazione, ma la donna decide di interromperlo su suggerimento del suo manager. Jamie non riesce a capire perch\u00e9 lei lo stia evitando e inizia a provare disprezzo per i politici in carriera. In un dibattito televisivo con i candidati, Monroe deride sia Waldo sia Jamie, sostenendo che Waldo sia uno scherzo e Jamie un comico fallito. Jamie ribatte con rabbia contro entrambi i candidati, accusandoli di essere pi\u00f9 artificiali dello stesso Waldo. Pi\u00f9 tardi si sente in imbarazzo per via del proprio sfogo di rabbia, ma la sua reazione diventa virale su YouTube e Waldo ottiene ancora pi\u00f9 consensi da parte del pubblico. Jamie intende abbandonare la campagna elettorale e cerca di scusarsi con Gwendolyn che per\u00f2 lo respinge per averle rovinato la carriera. L'ultimo giorno della campagna elettorale, Jamie si riunisce alla troupe televisiva ma viene sopraffatto dalla colpa, prega il pubblico di non votare per Waldo, abbandona il furgone e cerca di rompere lo schermo. Napier per\u00f2 prende in mano i comandi di Waldo e ordina al pubblico di attaccare Jamie. Il giorno delle elezioni Jamie guarda i risultati da un letto d'ospedale: Monroe vince, mentre Waldo, ora interpretato da Napier, arriva secondo. Successivamente mentre Napier suggerisce al pubblico di ribellarsi, Jamie, che \u00e8 diventato un senzatetto, si accanisce con uno schermo con la pubblicit\u00e0 di Waldo, venendo malmenato da due poliziotti.\n\"Bianco Natale\".\nTrama.\nIl giorno di Natale, in una casetta sperduta in una pianura innevata lontana dalla civilt\u00e0, Matt Trent e Joe Potter vi si trovano da cinque anni per un lavoro non meglio precisato. Matt tenta di convincere Joe a raccontarsi l'un l'altro il motivo per cui hanno accettato questo lavoro e per farlo inizia a raccontare la sua storia con un flashback.\nMatt racconta che aiutava le persone timide e impacciate a conquistare le donne attraverso lo \"Z-Eye\", un dispositivo di realt\u00e0 aumentata impiantato nei loro occhi che permette di accedere a internet. In cambio, egli trasmetteva in streaming tutto quanto visto dal cliente e lo commentava insieme ad altri utenti. Un giorno Matt si trov\u00f2 ad aiutare Harry a conquistare Jennifer, una ragazza introversa. Jennifer not\u00f2 il ragazzo che parlava da solo non sapendo stesse comunicando con Matt, perci\u00f2 lo port\u00f2 a casa sua e lo avvelen\u00f2 pensando soffrisse di schizofrenia come lei, intendendo commettere un omicidio-suicidio per \"liberare\" entrambi. Matt e gli altri utenti assistettero impotenti alla scena e Matt, sorpreso dalla moglie, venne da lei bloccato tramite lo Z-Eye, impedendogli di comunicare in qualsiasi modo e percependola come una sagoma bianca. Egli racconta di essere stato condannato a quel posto per l'omicidio di Harry, ma precisa che quello fosse solo un passatempo e racconta del suo vero lavoro.\nGreta venne sottoposta ad anestesia e durante quella che sembra essere un'esperienza extracorporea si trov\u00f2 miniaturizzata all'interno di un chip e sistemata dentro casa sua. Matt appar\u00ec spiegando che lei non \u00e8 la vera Greta, ma un \"cookie\", ovvero una copia digitale della sua coscienza creato per gestire la domotica della casa, conoscendo esattamente le preferenze del cliente. Tuttavia la copia, convinta di essere una persona reale, si rifiut\u00f2 di svolgere questo compito e Matt inizi\u00f2 a torturarla, facendogli percepire pochi secondi come settimane passate nel nulla in totale inattivit\u00e0. Dopo sei mesi passati in questo modo, la copia accett\u00f2 immediatamente il suo nuovo incarico.\nAl termine del racconto Joe si dice disgustato dal lavoro di Matt e comincia a raccontare la sua storia. Egli ha vissuto con una donna di nome Beth finch\u00e9 una sera, dopo avere scoperto fosse incinta, litigarono ferocemente perch\u00e9 lei non voleva portare avanti la gravidanza. Beth blocc\u00f2 Joe attraverso lo Z-Eye, impedendogli di percepirla e se ne and\u00f2 di casa. Dopo qualche mese Joe incontr\u00f2 Beth per strada riconoscendo la sagoma bianca e scoprendo che aveva portato avanti la gravidanza, ma quando cerc\u00f2 di approcciarla venne arrestato subendo un ordine restrittivo che estese il blocco anche al nascituro. Negli anni seguenti Joe continu\u00f2 a spiare ogni Natale la casa del padre di Beth, sapendo che lei si trovava l\u00ec con la figlia. Un giorno venne a sapere che Beth era morta in un incidente ferroviario, facendo terminare il blocco. Joe si rec\u00f2 quindi a casa del suocero per vedere finalmente il volto della figlia, ma con orrore scopr\u00ec che aveva tratti asiatici, essendo probabilmente frutto del tradimento di Beth con un collega. Joe litig\u00f2 furiosamente con il suocero e lo colp\u00ec con una palla di vetro, uccidendolo e fuggendo. Dopo alcuni mesi passati a vivere per strada, venne arrestato dalla polizia. Al presente Joe scoppia in lacrime ritenendosi colpevole anche della morte della figlia, morta assiderata dopo che l'abbandon\u00f2 quella sera. A queste parole, Matt viene colto da un'inspiegabile euforia e scompare, mentre Joe si rende conto che la stanza dove si trova \u00e8 identica alla cucina del padre di Beth.\nJoe \u00e8 in realt\u00e0 una copia digitale inserita in una simulazione: la polizia ha chiesto l'aiuto di Matt e delle sue capacit\u00e0 dialettiche per fare confessare Joe, che verr\u00e0 condannato per le due morti di cui ha raccontato. Anche la storia raccontata da Matt \u00e8 vera ed egli ha collaborato con la polizia per evitare il carcere, ma \u00e8 stato inserito nel registro dei molestatori sessuali: in conseguenza di ci\u00f2 riceve un blocco permanente nei confronti di qualsiasi altro essere umano. Egli \u00e8 perci\u00f2 libero, ma condannato a vivere in totale solitudine e isolamento. Nel frattempo il cookie Joe viene portato alla pazzia dai poliziotti che gli fanno percepire il trascorrere di mille anni al minuto, solo nella cucina mentre la radio trasmette la canzone che era in onda mentre uccideva il suocero.\n\"Caduta libera\".\nTrama.\nLacie Pound vive in un mondo dove chiunque pu\u00f2 votare la popolarit\u00e0 degli altri con un massimo di cinque stelle grazie alla tecnologia all'interno di telefoni intelligenti e a lenti standard che consentono di visualizzare il nome e il punteggio corrente di tutti. Lacie ha un indice di gradimento di circa 4,2 su un massimo di 5 ed \u00e8 ossessionata dall'idea di essere popolare. Scopre che, per avere un consistente sconto sull'acquisto di una nuova casa, ha bisogno di un punteggio di almeno 4,5 e tenta di ricevere l'apprezzamento di persone con punteggio pi\u00f9 alto per facilitare l'aumento dell'indice di gradimento.\nDopo aver postato una foto del suo pupazzo d'infanzia, viene contattata dalla sua vecchia amica Naomi che ha un punteggio di 4,8 e le chiede di essere la sua damigella d'onore; Lacie accetta felicissima, sicura che grazie a un discorso accattivante al matrimonio ricever\u00e0 da parte dei popolari amici di Naomi un numero tale di 5 stelle da farle raggiungere 4,5 in poco tempo. Recatasi in aeroporto per andare al matrimonio scopre che il suo volo \u00e8 stato cancellato, ma non possiede un punteggio sufficiente per avere un posto su un altro volo. Frustrata dalla situazione, si altera e la sicurezza la punisce abbassando il suo punteggio di un punto per 24 ore, durante questo periodo di tempo inoltre tutti i voti negativi che ricever\u00e0 varranno il doppio.\nLacie noleggia una vecchia auto elettrica per raggiungere il luogo del matrimonio di Naomi, ma la batteria si esaurisce e lei non riesce a ricaricarla poich\u00e9 la vettura \u00e8 cos\u00ec vecchia che la stazione di servizio non dispone del necessario adattatore. Tenta di fare l'autostop, ma gli automobilisti si rifiutano di fermarsi per via del suo basso punteggio, ed alcuni le danno persino un voto negativo, peggiorandole ulteriormente la valutazione. Alla fine riesce a ottenere un passaggio da un'anziana camionista, Susan, che racconta il suo passato, quando era ossessionata dai voti finch\u00e9 non mor\u00ec suo marito, a cui fu negata la terapia per il cancro a favore di un paziente con un punteggio pi\u00f9 alto; allora Susan smise di preoccuparsi di questo dato, e da allora vive spensierata nonostante le sue 1,4 stelle. Naomi chiama Lacie e le dice che non \u00e8 pi\u00f9 la benvenuta al matrimonio a causa del suo attuale punteggio, sceso ormai a 2,6. Lacie \u00e8 sconvolta perch\u00e9 pensava di essere una delle sue pi\u00f9 care amiche, ma Naomi la informa che era stata invitata solo per sfruttarla e ricevere voti pi\u00f9 alti al matrimonio. Lacie si ubriaca e s'intrufola al matrimonio, irrompendo alla cerimonia e mettendo in imbarazzo Naomi e se stessa, minacciando poi il nuovo marito di Naomi con un coltello quando cerca di trattenerla. Viene arrestata e le vengono rimossi il telefono e le lenti che le permettevano di visualizzare i punteggi. Tuttavia, si ritrova sorprendentemente felice scambiando insulti con il prigioniero della cella di fronte, senza pi\u00f9 paura di ricevere punteggi bassi.\n\"Giochi pericolosi\".\nTrama.\nCooper Redfield, un giovane di Syracuse, un mattino scappa da casa e intraprende un viaggio intorno al mondo, ricevendo continue chiamate dalla madre alle quali non risponde. A Londra passa una notte con Sonja, una ragazza inglese programmatrice di videogiochi.\nIl giorno dopo, tenta di acquistare il biglietto che lo riporter\u00e0 a casa, ma scopre che in Thailandia gli hanno clonato la carta di credito e di non avere pi\u00f9 soldi. Ospitato nuovamente da Sonja, le spiega di aver scaricato un'applicazione per iscriversi a un programma di beta testing di videogiochi avveniristici con il quale intende guadagnare il denaro per tornare in patria. Sonja gli suggerisce invece di scattare delle foto di nascosto sui progetti dei videogiochi per far fuoriuscire le notizie e guadagnare molto di pi\u00f9.\nCooper si reca presso l'azienda di videogiochi, fuori citt\u00e0: qui conosce Katie, l'assistente del direttore Saito, la quale gli ritira il cellulare proprio per impedirgli di inviare foto. Katie esce un momento dalla stanza e Cooper ne approfitta per sbloccare la rete sul cellulare, scattare e inviare foto a Sonja, ma il ritorno improvviso di Katie gli impedisce di spegnerlo correttamente. Katie, ignara dell'infrazione commessa da Cooper, gli inserisce un chip di controllo neurale che chiama \"fungo\" dietro il collo: durante l'attivazione Cooper riceve l'ennesima chiamata dalla madre, che Katie blocca. Dopo quel primo momento di attivazione, Cooper vede degli ologrammi e inizia a giocarci, divertendosi molto.\nGli viene proposto un altro test per ricevere un compenso maggiore: dopo avere parlato con Saito, il \"fungo\" di Cooper viene collegato a un cavo per qualche secondo, dopodich\u00e9 Katie lo accompagna presso una casa in stile XIX secolo: Cooper dovr\u00e0 rimanere l\u00ec finch\u00e9 riuscir\u00e0 a resistere, poich\u00e9 il programma gli far\u00e0 vivere illusioni ottiche e visive delle sue paure recepite dal \"fungo\" collegato al suo cervello. Cooper rimarr\u00e0 comunque in contatto con Katie tramite un auricolare wireless.\nDopo essere stato spaventato da alcune illusioni, il segnale con Katie si interrompe, e Sonja arriva alla porta avvertendolo che precedenti testatori per quell'azienda sono scomparsi. Cooper per\u00f2 si accorge che la versione di Sonja ha delle falle e quando la smaschera la ragazza tenta di ucciderlo. Dopo pochi istanti di isteria scopre che \u00e8 stata un'altra illusione, il segnale con Katie ritorna, ma Cooper decide di terminare il test. Katie lo rassicura, e gli d\u00e0 indicazioni per raggiungere il \"punto di recupero\", ma quando lo raggiunge il tono di Katie cambia totalmente verso la derisione, la porta \u00e8 sparita e la donna lo incalza di domande personali, a cui lui improvvisamente non sa pi\u00f9 rispondere.\nCooper tenta di estrarsi il \"fungo\" da solo, ma Katie, Saito e due collaboratori intervengono e lo fermano: a quanto pare il fungo ha interagito troppo a fondo con il sistema nervoso di Cooper, facendogli dimenticare il suo passato: Saito, dopo avergli chiesto scusa, ordina ai due assistenti di portarlo via. Cooper urla e si risveglia: \u00e8 ancora nell'ufficio di Saito, che si scusa sentitamente: forse i parametri erano troppo alti e il \"gioco\" \u00e8 durato solo un secondo nella realt\u00e0. Cooper torna finalmente a casa, ma trova la madre in lacrime che non lo riconosce e gli dice che deve chiamare suo figlio per sapere come sta.\nCooper nuovamente si risveglia nel momento in cui la madre lo aveva chiamato al suo primo incontro con Katie e muore in preda agli spasmi. Mentre il corpo di Cooper viene portato via, Katie registra i risultati dell'esperimento: la durata \u00e8 stata di 0,04 secondi e la causa dell'imprevisto nel test \u00e8 stata l'interferenza del cellulare.\n\"Zitto e balla\".\nTrama.\nKenny \u00e8 un ragazzo alquanto introverso, ma dai modi di fare gentili e rassicuranti. Una sera, tornando a casa dal lavoro, scopre che sua sorella ha usato il suo laptop e, inavvertitamente, vi ha installato un malware. Kenny tenta di rimuoverlo utilizzando un programma scaricato da un sito internet chiamato \"Shrive\" (\"confessa\"), non rendendosi conto che, grazie a quel tool, un hacker ha preso il controllo della sua webcam. La sera successiva, Kenny si masturba davanti alla webcam del suo computer. Dopo pochi minuti, riceve un'email in cui gli viene detto di essere stato registrato. Da quel momento, se non eseguir\u00e0 gli ordini che gli verranno impartiti attraverso il proprio cellulare, il video verr\u00e0 inviato a tutti i suoi contatti.\nIl giorno seguente Kenny viene obbligato ad abbandonare il posto di lavoro per recarsi sul tetto di un parcheggio multi piano, dove un altro uomo ricattato gli consegna un pacco contenente una torta. Con esso si dirige in un albergo dove incontra Hector, un padre di famiglia che si era recato l\u00ec pensando di doversi incontrare con Mindy (una prostituta ventenne conosciuta su un sito di incontri) mentre invece scopre di essere anche lui sotto ricatto. I due vengono costretti a dirigersi presso una banca fuori citt\u00e0 e a rapinarla, utilizzando una pistola, un cappello e degli occhiali nascosti dentro la torta. Hector chiede a Kenny perch\u00e9 lui accetti di fare tutto questo, considerando che non ha fatto nulla di male o di cui vergognarsi eccessivamente, ma Kenny non risponde e va avanti con la sua missione. Sebbene sia terrorizzato (arriva persino ad orinarsi addosso), Kenny porta a termine la rapina e insieme ad Hector fugge verso quello che sembra essere il loro ultimo compito. Giunti in campagna i due vengono separati: ad Hector viene affidato il compito di disfarsi dell'auto, mentre Kenny viene diretto verso il bosco con il denaro. Qui incontra un altro uomo ricattato dall'hacker, il quale attiva un drone dotato di telecamera che inizia a filmarli: i due dovranno combattere fino alla morte e la refurtiva della rapina sar\u00e0 il premio per il vincitore.\nL'uomo chiede a Kenny cosa abbia fatto per trovarsi sotto ricatto: il ragazzo, in lacrime, dice di aver solamente guardato delle foto. L'uomo risponde di trovarsi l\u00ec per lo stesso motivo, ma quando gli chiede quanti anni avessero i soggetti delle foto, Kenny si rifiuta di rispondere, facendo intuire la tremenda verit\u00e0: Kenny, esattamente come il suo avversario, \u00e8 un pedofilo che si \u00e8 masturbato guardando fotografie di bambini. Nel frattempo l'hacker, dopo aver inviato alle sue vittime il meme della \"trollface\" (in voga all'inizio degli anni 2010) diffonde ugualmente i video o le mail con cui le ricattava. Nella scena finale, si vede Kenny che, sopravvissuto allo scontro e completamente insanguinato, si allontana dal bosco con il denaro rubato. Proprio in quel momento riceve una chiamata di sua madre, disperata per via del video che \u00e8 stato appena diffuso. Nel frattempo, anche sul suo telefono compare la trollface inviata dall'hacker. L'episodio si chiude con Kenny che, senza opporre resistenza, si lascia arrestare dalla polizia.\n\"San Junipero\".\nTrama.\nSono gli anni '80 e Yorkie, una giovane timida e impacciata, esce per la prima volta a San Junipero e nel locale Tucker's incontra per caso Kelly, una ragazza estremamente estroversa. Dopo essersi conosciute meglio, Kelly propone a Yorkie di passare le ultime ore della serata insieme facendole delle avance, ma Yorkie rifiuta. Una settimana dopo, Yorkie raggiunge nuovamente il locale e incontra nuovamente Kelly; accetta la sua proposta e le due finiscono a letto assieme. La settimana successiva, Yorkie cerca di nuovo Kelly ma non la trova; chiede informazioni ad un ragazzo che aveva visto con Kelly, e costui le dice di provare a cercarla in altre epoche. Presto ci si render\u00e0 conto che a San Junipero \u00e8 sempre sabato sera, \u00e8 sempre il momento di dedicarsi a fare baldoria e a lasciarsi andare. San Junipero non \u00e8 altro che una realt\u00e0 virtuale dove si pu\u00f2 trascorrere una giovent\u00f9 eterna, un eterno sabato sera dove dimenticare la dura vita della realt\u00e0. Cos\u00ec nelle seguenti settimane Yorkie cerca Kelly in epoche che vanno dagli anni '80 agli anni 2000, e la citt\u00e0 assume aspetti differenti nello stile del tempo. Yorkie trova finalmente Kelly, ma quest'ultima spiega di non volere avere relazioni: in passato era stata sposata e ora vuole divertirsi. Davanti per\u00f2 all'insistenza di Yorkie, Kelly si propone di andarla a trovare nella realt\u00e0. Si scopre cos\u00ec che Kelly \u00e8 un'anziana donna affetta da un tumore in stadio terminale, Yorkie invece \u00e8 una ultrasessantenne tetraplegica, in stato vegetativo da quando aveva vent'anni.\nLe due sono donne anziane che stanno sperimentando il programma di San Junipero, che permette loro per cinque ore a settimana di vivere in questo mondo virtuale. Finch\u00e9 sono in vita, infatti, le persone possono accedere a San Junipero solo per poche ore a settimana, ma al momento della morte hanno la possibilit\u00e0 di chiedere il trasferimento definitivo della loro coscienza, ottenendo cos\u00ec di fatto la vita eterna. Yorkie \u00e8 completamente paralizzata a letto da 40 anni in seguito ad un incidente, comunica tramite un dispositivo e progetta, con l'infermiere Greg, un matrimonio di comodo per avere da lui l'autorizzazione all'eutanasia e il trasferimento a San Junipero, che la famiglia le nega per motivi religiosi. Kelly si offre al posto di Greg per sposare Yorkie e in breve il matrimonio viene celebrato. Yorkie muore e la sua coscienza \u00e8 trasferita permanentemente a San Junipero, qui la donna incontra di nuovo Kelly e le chiede di scegliere l'eutanasia cos\u00ec da immortalare anche la sua coscienza nel programma, dove potrebbero vivere per l'eternit\u00e0 insieme. Kelly inizialmente rifiuta, per rispetto verso la figlia, morta quando il programma San Junipero ancora non esisteva, e il marito che, per scelta morale (ma non religiosa dato che non credeva nell'aldil\u00e0), non ha voluto per s\u00e9 un destino diverso dalla figlia. Questo porta, inizialmente, le due a litigare, ma quando le condizioni di Kelly iniziano a peggiorare, l'anziana donna, dopo avere riflettuto, decide di unirsi a Yorkie a San Junipero ma di farsi anche seppellire accanto alla figlia e al marito. Nel mondo reale, in una sala server della ditta \"TCKR Systems\", che gestisce la simulazione, un braccio robotico sistema le capsule con le coscienze in questo enorme cimitero virtuale, in particolare ne sistema due in modo che siano una di fianco all'altra mentre le loro coscienze si godono a San Junipero la vita felice e libera che una delle due non aveva mai potuto avere e l'altra credeva di non poter pi\u00f9 vivere.\nLa colonna sonora contiene molte canzoni degli anni '80 e le scenografie sono state accuratamente progettate per evocare l'epoca. L'episodio \u00e8 stato girato a Citt\u00e0 del Capo, in Sudafrica, nel giro di poche settimane.\nL'episodio ha ricevuto il plauso della critica e molti critici lo ritengono uno dei migliori episodi televisivi del 2016. Ha vinto due Primetime Emmy Awards, tra cui il Primetime Emmy Award per il miglior film televisivo, oltre a numerosi altri riconoscimenti e nomination.\n\"Gli uomini e il fuoco\".\nTrama.\nIl protagonista \"Stripe\" Koinange, un soldato di un'organizzazione militare statunitense, \u00e8 alla sua prima missione. La sua squadra \u00e8 incaricata di eliminare i cosiddetti \u201cparassiti\u201d: dei mutanti, in parte umani, ma dalle sembianze mostruose che suscitano orrore. Stripe porta a termine la missione uccidendo ben due parassiti, ma rientrato alla base, comincia ad avere problemi con la sua \u201cmaschera\u201d, un'interfaccia di realt\u00e0 aumentata installata nella testa di ogni soldato, che promette una maggior efficienza durante le missioni. Stripe supera i test psico-fisici di controllo, che non evidenziano particolari difetti all'interfaccia, permettendo al soldato di tornare in missione. Il giorno seguente Stripe, Medina e Hunter arrivano in un complesso residenziale abbandonato per cercare altri \"parassiti\". Durante l'operazione un mutante uccide Medina, l'ufficiale superiore dei due soldati. Mentre perlustrano l'edificio in cerca del cecchino, Stripe incontra una donna umana e la esorta a fuggire per mettersi in salvo dai \"parassiti\", ma Hunter la uccide. Stripe non capisce il comportamento della sua compagna, soprattutto quando in un successivo scontro a fuoco Hunter individua dei \"parassiti\" che Stripe vede come normali esseri umani. Il soldato tenta cos\u00ec di impedire a Hunter di massacrarli e la mette fuori combattimento, poi fugge con una donna e suo figlio. Capisce cos\u00ec che \u00e8 stato un particolare congegno, utilizzato contro di lui da un parassita durante un combattimento corpo a corpo, a danneggiare la sua maschera consentendogli in questo modo di venire a contatto con la vera realt\u00e0: \u00e8 l'impianto maschera ad alterare i suoi sensi per nascondere il fatto che i \u201cparassiti\u201d sono in realt\u00e0 esseri umani normali.\nNel finale dell'episodio la verit\u00e0 viene a galla: in realt\u00e0, i \u201cparassiti\u201d sono vittime di un deliberato genocidio deciso dal governo in accordo con l'esercito. Il programma prevede l'eliminazione di tutti coloro ritenuti geneticamente inferiori, poich\u00e9 essi hanno maggiore probabilit\u00e0 di contrarre il cancro o varie malattie gravi, oltre ad aver sviluppato altre problematiche quali un QI pi\u00f9 basso della media o deviazioni comportamentali e sessuali.\nLe riprese della base militare si sono svolte nell'area dei box del circuito di Silverstone, in Inghilterra.\n\"Odio universale\".\nTrama.\nLa giornalista Jo Powers viene trovata morta e la detective Karin Parke indaga sul caso insieme alla sua nuova partner Blue Colson, esperta informatica. Le due donne seguono sia la pista dell'uxoricidio che una conseguenza della bufera mediatica subita dalla giornalista in seguito ad un articolo dove criticava il suicidio di un'attivista disabile. L'autopsia rivela che Powers \u00e8 stata uccisa da un insetto drone automatizzato (IDA), utilizzato per sostenere la popolazione delle api e compensarne l'estinzione; le due donne si recano all'azienda creatrice Granular, dove il responsabile Rasmus scopre e conferma loro che un IDA \u00e8 stato hackerato vicino alla casa della giornalista. Alle due donne si unisce l'agente Shaun Li dell'Agenzia Nazionale Anticrimine che porta la notizia della morte del rapper Tusk con lo stesso modus operandi, reo di avere schernito in televisione un bambino che voleva imitarlo. Entrambe le vittime avevano ricevuto molti messaggi con l'hashtag \"#DeathTo\" e risalendo all'origine dello stesso arrivano ad un video che promuove un \"Gioco delle conseguenze\", dove gli utenti possono votare con l'hashtag in questione ogni giorno chi morir\u00e0 alle ore 17:00. La polizia individua il nuovo bersaglio e lo porta in un rifugio, ma l'hacker prende il controllo di tutte le IDA della Granular e lo uccide lasciando illese le due poliziotte che tentavano di difenderlo.\nColson si rende conto che le IDA trovano i loro obiettivi utilizzando avanzati software di riconoscimento facciale e costringe l'agente Li ad ammettere che il governo le sta usando di nascosto per una sorveglianza di massa del popolo a fini di sicurezza, poich\u00e9 \u00e8 stato l'unico incentivo per ottenere i fondi necessari ad avviarlo. Intanto l'utilizzo di #DeathTo cresce rapidamente dopo che il pubblico scopre che le persone muoiono realmente e il cancelliere della tesoreria diventa il bersaglio successivo. Colson trova nella cache di un IDA un manifesto scritto da Garrett Scholes, un ex dipendente della Granular, dove affermava di volere costringere la persone che si nascondono dietro l'anonimato online ad affrontare le conseguenze delle loro azioni. Colson localizza dove Scholes si \u00e8 scattato il selfie e nel rifugio, ora disabitato, trovano un disco rigido che contiene un sistema per l'avvio delle IDA. Quando esso viene collegato al sistema scoprono che contiene una lista di tutti coloro che hanno utilizzato l'hashtag #DeathTo. Parke teme che le vittime siano state un'esca e il piano di Scholes sia di eliminare tutte le persone che hanno usato l'hashtag, ma l'agente Li procede ugualmente alla disattivazione del sistema, scatenando come temuto tutte le IDA contro gli utilizzatori dell'hashtag.\nAlcuni mesi dopo, il detective Parke espone i fatti in un'udienza in diretta, affermando che Blue Colson si sia dimessa in seguito all'accaduto e si presume si sia suicidata. In realt\u00e0, ella \u00e8 ancora viva ed \u00e8 riuscita a rintracciare Scholes (che ha trovato rifugio in America Latina) mentre \u00e8 intento a guardare l'udienza in diretta in un bar, ed invia un messaggio alla detective Parke, a conoscenza della missione segreta, per avvisarla.\nIn questo episodio, c'\u00e8 un riferimento ricorsivo ad un altro episodio della stessa serie, ovvero \"Giochi pericolosi\": mentre Scholes \u00e8 nel bar a guardare l'udienza, tra le news viene rivelato che Shou Saito ha annunciato l'imminente uscita di un nuovo videogame.\n\"USS Callister\".\nTrama.\nRobert Daly \u00e8 un programmatore brillante ma socialmente impacciato che ha creato il gioco \"Infinity\", un MMORPG a tema fantascientifico giocato tramite realt\u00e0 virtuale. Robert \u00e8 stato per\u00f2 soverchiato dal socio James Walton, pi\u00f9 carismatico e capo \"de facto\" dell'azienda. Egli vive le sue giornate di lavoro isolato e deriso dai dipendenti, riversando la sua frustrazione la sera, utilizzando una versione modificata di \"Infinity\" ispirata alla sua serie fantascientifica anni '60 preferita, all'interno del quale lui \u00e8 l'onnipotente \"Capitano Daly\" della navicella \"USS Callister\", in cui copie virtuali dei suoi colleghi di lavoro lo lodano e osannano. Un giorno al lavoro viene assunta una nuova collaboratrice, Nanette, che dice a Robert di essere una sua estimatrice. Egli pensa sia innamorata di lui, ma origliando una conversazione scopre che l'interesse \u00e8 meramente professionale. Decide quindi di utilizzare il DNA presente su un bicchiere usato dalla ragazza per inserirla nella sua versione di \"Infinity\". Questi cloni digitali sono in realt\u00e0 senzienti e Nanette rimane sconvolta dalla verit\u00e0 rivelata dai suoi colleghi: sono tutti costretti ad obbedire alle fantasie di Robert come servi di un dio crudele.\nNanette non accetta la rassegnazione degli altri e cerca di ribellarsi hackerando dall'interno il sistema e inviandosi un messaggio nella realt\u00e0, ma Robert lo scopre e punisce al suo posto Lowry, tramutandola in un mostro. Disperata, Nanette scorge nello spazio uno squarcio di luce: \u00e8 l'imminente aggiornamento del gioco tramite una backdoor. Convince l'equipaggio a progettare un piano di fuga attraverso quello squarcio, ma Walton la avverte che finch\u00e9 Daly possiede i loro DNA pu\u00f2 creare infinite copie. Durante la successiva sessione di gioco, Nanette riesce a distrarre il capitano Daly portandolo su un pianeta vicino e invitandolo a fare un bagno in un lago, mentre l'equipaggio ruba il dispositivo di comunicazione del capitano per contattare la Nanette reale, che viene ricattata pena la diffusione di sue foto sexy \"rubate\" dal suo spazio cloud: la ragazza si intrufola quindi dalla finestra nell'appartamento di Daly, lo distrae facendolo andare alla porta con una pizza a domicilio e sottrae le tracce di DNA. Intanto l'equipaggio approfitta della pausa di gioco per fuggire verso la backdoor. Quando Daly torna nel gioco, capisce l'inganno e insegue l'equipaggio a bordo di una navetta, ma la loro nave \u00e8 colpita da un asteroide e costretta alla deriva: Walton si sacrifica per riattivare i motori, la nave attraversa la backdoor ed entra nel gioco ufficiale, senza le modifiche di Robert. A quest'ultimo viene bloccata dal firewall l'uscita dal gioco: egli \u00e8 costretto a rimanere in eterno nella navetta da solo, fisicamente impossibilitato ad uscire dal gioco, mentre la sua controparte reale \u00e8 in catalessi alla scrivania. L'equipaggio si risveglia nella versione non-modificata di \"Infinity\" con Valdack e Lowry, tornati alla forma umana. Tutti insieme continuano la loro avventura con Nanette come capitana, dopo aver interagito con un giocatore infastidito, \"Gamer691\".\n\"Arkangel\".\nTrama.\nDopo che la figlia Sara si perde al parco, sua madre Marie decide di farle impiantare \"Arkangel\", un sistema di controllo di nuova sperimentazione, che le permette attraverso un tablet di geolocalizzare la figlia, monitorare i parametri biologici, vedere attraverso i suoi occhi e attivare una sorta di parental control che le mostra la realt\u00e0 sfumata, ogni qualvolta accada un evento che potrebbe aumentarle lo stress. La madre controlla Sara morbosamente finch\u00e9 si accorge che la mancanza di esperienze reali e complete fa assumere alla ragazza comportamenti strani, all'apparenza autolesionistici. Si consulta con uno psicologo che la convince a smettere di sorvegliare e controllare sua figlia, spegnendo il tablet. Sara cresce come una normale ragazza e raggiunge l'adolescenza: volendo andare al lago con degli amici, mente alla madre dicendole che sarebbe andata da un'amica.\nPi\u00f9 tardi Marie non riuscendo a contattare la figlia e avendo scoperto che non \u00e8 dall'amica, riaccende il tablet assistendo al suo primo rapporto sessuale con un vecchio amico, Ryan. Marie riprende a sorvegliare la figlia e la vede assumere cocaina, quindi rintraccia Ryan e lo minaccia di consegnare alla polizia le immagini registrate su Arkangel con la figlia, ancora minorenne. Sara si dispera per la fine inspiegabile del rapporto con Ryan e la madre intanto le somministra una pillola del giorno dopo di nascosto. Il giorno stesso la ragazza sta male e, scoprendo dalla dottoressa della scuola da cosa \u00e8 derivato, intuisce che la madre la sta ancora spiando. Sara torna a casa e trova il tablet, mentre la madre rincasa: furiosa, dopo averla fronteggiata la aggredisce colpendola in viso con il tablet e scappando poi di casa. Marie si riprende e corre in strada, ma la figlia \u00e8 sparita senza pi\u00f9 la possibilit\u00e0 di rintracciarla.\nIl video che Sara guarda per la dimostrazione del parental control mostra una scena dell'episodio Gli uomini e il fuoco, ossia la soldatessa Raiman che spara contro i \"parassiti\".\nInoltre, quando Sara \u00e8 adolescente, nella sua stanza si pu\u00f2 notare un poster del rapper Tusk, personaggio presente nell'episodio Odio universale.\n\"Crocodile\".\nTrama.\nDopo una notte in discoteca, Rob e Mia investono un ciclista sulla strada del ritorno e Rob, conscio di avere bevuto troppo, convince la ragazza a gettarne il cadavere nel lago vicino. Quindici anni dopo Mia si \u00e8 sposata con un altro uomo, ha un figlio ed \u00e8 una famosa architetta. Un giorno, mentre si trova in un albergo per un convegno, riceve la visita di Rob che le dice di volere scrivere una lettera anonima indirizzata alla moglie del ciclista, la quale aspetta ancora invano il suo ritorno. Non riuscendo a farlo desistere, Mia in un raptus di rabbia lo uccide ed esce di nascosto dall'albergo per occultare il corpo in un cantiere in costruzione. Nel frattempo Shazia, un'agente assicurativa, indaga su un ragazzo investito da un camioncino senza conducente: per farlo utilizza un apparecchio che visualizza su uno schermo i ricordi delle persone.\nLa donna rintraccia Mia che casualmente si era affacciata alla finestra dell'albergo dopo avere ucciso Rob e aveva assistito all'incidente; Mia si ritrova obbligata dalla legge a testimoniare e tenta di ingannare la macchina, da cui tuttavia riemergono ricordi confusi dell'incidente mortale di quindici anni prima. Shazia si affretta ad allontanarsi, tuttavia Mia intuisce cosa abbia visto e la rapisce. Dopo averne esaminato i ricordi la uccide e si dirige a casa sua, assassinando anche il marito, che era al corrente di dove fosse diretta la moglie, e il loro figlio piccolo (nato cieco), dirigendosi poco dopo a scuola per assistere a una recita del proprio figlio. La polizia, arrivata sul luogo del delitto, trova per\u00f2 un porcellino d'India in camera del bambino che viene sottoposto alla procedura di visualizzazione dei ricordi. Pi\u00f9 tardi, la polizia raggiunge Mia a scuola.\nLa canzone che i testimoni dell'incidente col furgoncino dicono di ricordare \u00e8 la stessa che Abi canta nella seconda puntata della prima stagione, 15 milioni di celebrit\u00e0.\nDello stesso episodio si nota anche\n\"Wraith Babes\", trasmissione selezionabile dalla TV dell'hotel, e viene citato il programma \"Hot Shots\" dal ragazzo della reception.\n\"Hang the DJ\".\nTrama.\nUn sistema chiamato 'Coach' gestisce tutte le relazioni d'amore, accoppiando le persone e definendo per quanto tempo debbano stare insieme. Esso cerca di trovare l'anima gemella degli utenti attraverso un complesso algoritmo, assicurando loro una percentuale di successo del 99,8%. Amy e Frank, entrambi alla loro prima esperienza con il sistema, si conoscono cos\u00ec, ma il loro incontro deve durare soltanto 12 ore, dopodich\u00e9 dovranno dirsi addio nonostante l'ottimo feeling. I successivi appuntamenti dei due sono invece disastrosi: Frank \u00e8 accoppiato con l'altezzosa Nicole per un anno, mentre Amy deve frequentare l'arrogante Lenny per nove mesi. Dopo svariati mesi e altre relazioni infruttuose, 'Coach' li fa rincontrare: questa volta entrambi concordano di non controllare quanto tempo manca alla fine della relazione, vivendola cos\u00ec spontaneamente.\nTuttavia Frank cede alla tentazione e visualizza la durata rimanente: il timer inizialmente segna 5 anni, ma dopo pochi istanti il sistema inizia a ricalibrarsi, facendo scendere il tempo a 20 ore.\nPi\u00f9 tardi su pressione di Amy confessa quanto accaduto e le propone di scavalcare il muro e scappare, ma la ragazza, delusa dal comportamento, rifiuta e si allontana: la relazione ha ormai esaurito il tempo rimanente. Entrambi sono disperati, ma continuano a frequentare altre persone; un giorno \"Coach\" comunica ad Amy di averle trovato l'anima gemella, che tuttavia \u00e8 uno sconosciuto.\nPrima dell'incontro per\u00f2 le concede la possibilit\u00e0 di dire addio ad una persona e lei sceglie Frank.\nUna volta insieme, intuendo che ci sia qualcosa di strano, decidono di scappare: una guardia di sicurezza cerca di fermarli, ma capiscono che si tratta solo una simulazione virtuale e raggiungono un muro. Mentre stanno scavalcando tutto intorno a loro scompare: si ritrovano in uno spazio virtuale vuoto insieme a tante altre copie di loro stessi che, disgregandosi, vanno ad aggiungersi ad un contatore: su 1000 simulazioni fatte con questa coppia, il sistema ha registrato 998 ribellioni (il 99,8% dei successi).\nIl tutto \u00e8 in realt\u00e0 parte dell'algoritmo di un'App di incontri (chiamata 'Coach') per smartphone: nel mondo reale Frank e Amy si incontrano per la prima volta in un pub dopo che l'applicazione ha appena testato la loro compatibilit\u00e0.\n\"Metalhead\".\nTrama.\nIn un mondo post apocalittico Bella, Tony e Clark raggiungono un magazzino alla ricerca di una particolare scatola. Trovato il pacco vengono per\u00f2 attaccati da un robot a quattro zampe, vagamente simile ad un cane, che uccide Tony e Clark. Bella viene colpita da un localizzatore sparato dal robot e fugge dal magazzino braccata da esso. Riuscita a togliersi il localizzatore dalla gamba, contatta con una radio qualcuno comunicando il fallimento della missione, ma la trasmissione viene intercettata dall'automa che rintraccia la donna. Quest'ultima trova rifugio su un albero dove il robot non riesce a salire e pertanto resta in attesa a terra. Bella passa la notte a lanciargli le caramelle che aveva in tasca per farlo attivare e disattivare, scaricandogli in questo modo le batterie. All'alba riesce cos\u00ec a scappare, approfittando della momentanea ricarica del robot; la donna si rifugia in una casa dove trova un fucile tra le mani del cadavere suicida di un uomo, un paio di cartucce e le chiavi della macchina parcheggiata all'esterno.\nMentre si sta medicando le ferite, il robot la trova: Bella lo acceca versandogli della vernice addosso e cerca di scappare con l'auto, che tuttavia non parte. Il robot riesce quindi a localizzarla grazie ai suoi sensori di rumore, ma la donna decide nel frattempo di attirarlo con l'autoradio per tendergli una trappola e riesce finalmente ad abbatterlo con il fucile. Apparentemente distrutto, il robot esplode scagliando diversi localizzatori che colpiscono Bella in diversi punti del corpo, tra cui uno vicinissimo alla giugulare, di cui quindi non potr\u00e0 mai liberarsi senza restare uccisa. Alla fine la donna parla alla radio sperando che qualcuno ascolti il suo messaggio, in cui dice addio alla sua famiglia, per poi tagliarsi la gola subito dopo. La scena finale mostra numerosi robot che ripercorrono il percorso intrapreso da Bella, mostrando inoltre che la scatola che la donna e i suoi compagni stavano cercando e per la quale hanno perso la vita conteneva \"soltanto\" dei peluche per bambini.\n\"Black Museum\".\nTrama.\nUna giovane ragazza, Nish, si ferma in un'area di servizio sperduta nel deserto per ricaricare con un pannello solare la propria auto. Nell'attesa decide di visitare il vicino Black Museum dove il proprietario, Rolo Haynes, ha allestito una mostra di oggetti legati a crimini del passato. Rolo racconta di aver lavorato per la clinica San Junipero come ricercatore neurotecnologico: egli mostra a Nish una rete di chip indossabile che trasmette le sensazioni ad un'altra persona tramite un ricevitore e racconta la storia del dottor Peter Dawson che, offertosi come cavia per il trasmettitore, riusciva a capire le sensazioni ed i sintomi dei pazienti e per questo diagnosticare con precisione le patologie. Un giorno tuttavia Dawson rimase collegato ad un paziente nell'instante della morte, danneggiando cos\u00ec il ricevitore: egli cominci\u00f2 a provare piacere per il dolore, diventandone dipendente. Quando l'ospedale venne a conoscenza del malfunzionamento mand\u00f2 Dawson a casa, ma il dottore prima cominci\u00f2 ad autolesionarsi per provare piacere, e poi, ormai impazzito, fu arrestato mentre torturava a morte un senzatetto per provarne la paura.\nContinuando a parlare Rolo si scusa per il gran caldo dovuto probabilmente al condizionatore guasto e beve l'acqua offertagli dalla ragazza. Rolo mostra quindi una scimmia di peluche e racconta la storia di Jack e Carrie: la moglie cadde in coma a seguito di un incidente e Rolo propose al marito di sperimentare un trasferimento di coscienza della moglie all'interno della sua testa. Entrambi i coniugi furono all'inizio entusiasti, ma ben presto divennero frustrati: Jack non aveva pi\u00f9 privacy e Carrie poteva solo vedere e provare sensazioni senza tuttavia potere agire in alcun modo. Dopo avere conosciuto un'altra donna, Jack all'oscuro della moglie fece trasferire la sua coscienza nella scimmia di peluche e la don\u00f2 al figlio, in modo che la moglie trasferita nel pupazzo potesse ancora vedere il figlio e provare il suo affetto. Il giocattolo fu per\u00f2 presto dimenticato anche dal bambino e fin\u00ec nel museo essendo tale tecnologia diventata ormai illegale.\nSubito dopo Rolo mostra a Nish l'attrazione principale: l'ologramma sofferente di Clayton Leigh, un uomo condannato per omicidio e racconta di come, prima della sua esecuzione, si accord\u00f2 per trasferire la sua coscienza nell'ologramma in cambio di soldi per la sua famiglia. Rolo ormai proprietario dei diritti di propriet\u00e0 della coscienza del condannato trasform\u00f2 l'ologramma senziente in una sadica attrazione, dove i visitatori potevano infliggere la mortale scossa della sedia elettrica a Clayton.\nA questo punto Rolo comincia a sentirsi male e Nish gli rivela di aver sabotato il condizionatore e di averlo avvelenato con l'acqua: la ragazza \u00e8 in realt\u00e0 la figlia di Clayton. In seguito alle proteste sulla depravata attrazione il museo perse il suo pubblico e Rolo concesse a sporadici visitatori sadici, razzisti e pervertiti, di aumentare la sofferenza di Clayton, la cui coscienza dopo tanta tortura fin\u00ec in stato vegetativo. Mentre sta morendo, Nish trasferisce la coscienza di Rolo nell'ologramma di Clayton, quindi aziona la scarica uccidendolo definitivamente e trasferendo poi l'eterno dolore di Rolo in un souvenir, lo stesso che Rolo regalava a tutti i visitatori che torturavano Clayton. Nish esce portandosi via la scimmia peluche mentre il museo prende fuoco a causa del condizionatore sabotato e risale in macchina mostrando che la coscienza della madre, soddisfatta della sua vendetta, \u00e8 installata nella sua testa.\nNell'episodio, all'interno del museo, figurano inizialmente alcuni oggetti che sono dei chiari riferimenti ad altri episodi della serie. Si riconoscono:\n-Il lecca lecca e l'estrattore di DNA contenuti nell'episodio \"USS CALLISTER\"\n-Il tablet attraverso il quale una madre di nome Marie protegge e controlla la figlia Sara nell'episodio \"Arkangel\"\n-Una vasca da bagno insanguinata, un chiaro riferimento all'episodio \"Crocodile\" dove Mia Nolan si serve di una di esse per commettere uno degli omicidi\n\"Bandersnatch\".\nTrama.\nSiamo nel 1984, il giovane programmatore Stefan Butler vuole creare un videogioco d'avventura chiamato \"Bandersnatch\", basato su un librogame con lo stesso titolo. Mostra una demo a Mohan Thakur, che lavora presso l'azienda di videogiochi Tuckersoft, e continua a lavorare al gioco da casa. Stefan inizia ad avere la sensazione di essere controllato da qualcuno e diventa preda della follia proprio come l'autore del libro, Jerome F. Davies. \"Bandersnatch\" \u00e8 un film interattivo in cui in vari punti viene chiesto allo spettatore di effettuare una scelta che influisce sulla trama. Tali scelte, tra le altre cose, possono portare il protagonista a discutere della morte della madre con la sua terapeuta, a prendere allucinogeni col creatore di videogiochi Colin Ritman, a uccidere suo padre Peter, a uccidere Thakur o ad avere dei sogni cos\u00ec vividi da sembrare reali.\n\"Striking Vipers\".\nTrama.\nDurante la festa per il suo trentottesimo compleanno, Danny, che vive con la moglie Theo e il figlio, riceve la visita del vecchio amico Karl, ex coinquilino di lui e la moglie. In ricordo dei vecchi tempi, Karl regala a Danny una copia dell'ultimo episodio della serie picchiaduro \"Striking Vipers\", che consente con un dispositivo aggiuntivo di immergersi in una realt\u00e0 virtuale accuratissima e di provare anche sensazioni fisiche. La sera Karl e Danny si sfidano online, trovandosi nei corpi di due personaggi, uno maschile e l'altro femminile. Durante la lotta, Karl bacia l'amico. Turbati, i due interrompono la partita, ma la sera successiva riprovano a giocare e finiscono per avere un rapporto sessuale. I due amici cominciano ad incontrarsi segretamente online tutte le sere per consumare la passione, trascurando le loro vite di giorno: intanto Theo, desiderosa di una nuova gravidanza, nota la mancanza di attenzioni del marito e lo interroga temendo la stia tradendo, ma egli nega che ci sia alcunch\u00e9. Dunque Danny decide di non giocare pi\u00f9 a \"Striking Vipers\", lasciando Karl nello sconforto. Dopo sette mesi Theo, per festeggiare il compleanno di Danny, invita a sorpresa Karl a cena. Quando i due rimangono soli Karl dice di avere sperimentato il sesso nel gioco con altri giocatori, ma di non avere provato la stessa passione avuta con Danny. Convince l'amico a giocare un'ultima partita, durante la quale Karl dice al personaggio di Danny di amarlo. Per risolvere la situazione, Danny propone a Karl di incontrarsi personalmente e di baciarlo, ma pur non provando nulla, Karl cerca disperatamente di convincere Danny a continuare la loro relazione online; al rifiuto di Danny, i due si azzuffano e finiscono arrestati. Quando Theo va a prendere Danny, quest'ultimo \u00e8 costretto a confessare la verit\u00e0 alla moglie. L'anno successivo, Theo ha dato alla luce il secondo figlio e i due hanno raggiunto un accordo per risolvere la questione e salvare il matrimonio: durante una serata prestabilita, Danny e Karl si incontrano su \"Striking Vipers\" per fare sesso, mentre Theo \u00e8 libera di flirtare con altri uomini.\nCast: Anthony Mackie (Danny), Yahya Abdul-Mateen II (Karl), Nicole Beharie (Theo), Pom Klementieff (Roxette), Ludi Lin (Lance)\n\"Smithereens\".\nTrama.\nChris lavora come tassista con l'applicazione Hitcher e frequenta incontri di terapia di gruppo dove conosce una madre la cui figlia si \u00e8 suicidata: la donna gli confida che cerca in continuazione di scoprire la password dell'account della figlia sul social network \"Persona\", sperando di trovare indizi sulle sue motivazioni. Il giorno dopo Chris prende per lavoro in auto Jaden e, quando scopre essere dipendente della societ\u00e0 di social media Smithereen, lo rapisce. Una macchina della polizia nota per caso attivit\u00e0 sospette nell'auto e la insegue fino a quando Chris non finisce in un campo e minaccia di uccidere Jaden. Intanto Chris dice a Jaden che vuole parlare con Billy Bauer, il capo di Smithereen, ma lui \u00e8 solo uno stagista, e solo grazie a diverse telefonate arriva a parlare con l'amministratore delegato. Il collegamento telefonico avviene in modo che la polizia possa sentire quello che Chris dice mentre \u00e8 in attesa di parlare con Bauer. Nel frattempo, mentre la polizia circonda la macchina di Chris, indaga su di lui insieme ai dirigenti di Smithereen, scoprendo che l'uomo ha perso la fidanzata tre anni prima e la madre da pochi mesi. Intanto Chris, per tranquillizzare Jaden, gli dice che la pistola \u00e8 finta: la polizia sente e cerca di avvicinarsi. Chris spara in aria per mostrare che \u00e8 vera: capisce che la polizia lo sta ascoltando e minaccia nuovamente di sparare a Jaden se non sar\u00e0 messo in contatto con Bauer. I dipendenti di quest'ultimo l'hanno rintracciato, ma gli sconsigliano di parlare con Chris. Billy lo chiama di sua iniziativa scoprendo che vuole solo essere ascoltato: Chris racconta che in passato era assuefatto da Smithereen e l'incidente in cui mor\u00ec la fidanzata fu causato da una sua distrazione al telefono per una notifica dell'applicazione. Billy, nel tentativo di dissuaderlo dal suicidarsi, accetta tramite le sue conoscenze di contattare il capo di Persona e di dare alla donna conosciuta da Chris la password di sua figlia. Chris vuole spararsi e Jaden tenta di prendergli la pistola. Vedendo i movimenti all'interno dell'auto, la polizia pensa che Chris stia cercando di uccidere Jaden e d\u00e0 l'ordine di sparare al cecchino appostato.\nCast: Andrew Scott (Chris); Topher Grace (Billy Bauer)\n\"Rachel, Jack e Ashley Too\".\nTrama.\nLa quindicenne Rachel Goggins si \u00e8 da poco trasferita con sua sorella maggiore Jack e il padre vedovo in una nuova citt\u00e0. \u00c8 una grande fan della popstar Ashley O e per il suo compleanno si fa regalare \"Ashley Too\", un piccolo robot che emula la personalit\u00e0 della popstar. Nel frattempo Ashley \u00e8 depressa perch\u00e9 costretta dalla zia e manager Catherine a fare musica pop, quando vorrebbe fare altro. La zia somministra farmaci illegali alla nipote per migliorare il suo umore, ma quando scopre che Ashley non li sta assumendo e sfoga i suoi pensieri su un diario, complotta con il resto dello staff: dopo averla affrontata a viso aperto le somministra di nascosto un'overdose di farmaci che mandano in coma la ragazza, coprendo la vicenda come il frutto di una reazione allergica. Rachel \u00e8 distrutta dalle notizie e disattiva la sua Ashley Too. Sei mesi dopo il robot si riattiva per caso e ascolta le notizie secondo cui Catherine e il resto dello staff stanno ultimando \"Ashley Eternal\", un sostituto olografico di Ashely O in grado di esibirsi dal vivo. Improvvisamente sembra andare in tilt e, per cercare di sistemarla, Rachel e Jack la collegano al computer del padre, rimuovendo quello che scoprono essere un limitatore. Ashley Too rivela cos\u00ec che \u00e8 in realt\u00e0 una copia esatta della mente di Ashley e, appreso del coma e delle ultime notizie, \u00e8 convinta che la vera Ashely sia stata messa fuori gioco dalla zia. Il robot convince le due ragazze a farsi portare a casa di Ashley per cercare le prove di quanto dice: le due ragazze riescono a portare Ashley Too nella stanza dove Ashley \u00e8 in coma, ma il robot scollega i macchinari per porre fine alle sofferenze della ragazza. Ashley tuttavia si risveglia improvvisamente dal coma, cos\u00ec insieme alle altre due ragazze e il robot si precipitano al convegno dove sta venendo presentata Ashley Eternal, potendo smascherare le macchinazioni di Catherine. Nel finale, Ashley pu\u00f2 finalmente dar sfogo alle sue passioni diventando una cantante di rock alternativo, e Jack \u00e8 la sua bassista: non tutti gradiranno questo cambio di stile."}
{"id": "4409262", "revid": "496128", "url": "https://it.wikipedia.org/wiki?curid=4409262", "title": "SSV Bozen", "text": ""}
{"id": "4409264", "revid": "729019", "url": "https://it.wikipedia.org/wiki?curid=4409264", "title": "Giardinetti (metropolitana di Roma)", "text": "Giardinetti \u00e8 una fermata della linea C della metropolitana di Roma.\n\u00c8 situata all'incrocio tra via Casilina e via degli Orafi, a servizio dell'area urbana di Giardinetti.\nA seguito della chiusura del tratto Giardinetti-Pantano della antica ferrovia Roma-Fiuggi \u00e8 stata costruita una nuova fermata capolinea per la ferrovia a ridosso del GRA, distante quasi un chilometro da quella della metropolitana.\nStoria.\nI lavori sono iniziati nel 2007 e l'apertura \u00e8 avvenuta il 9 novembre 2014 e per consentire i lavori la fermata della antica ferrovia Roma-Fiuggi \u00e8 stata rimpiazzata con un nuovo capolinea a ridosso del GRA, distante quasi un chilometro da quella della metropolitana, poi dismesso nel 2015.\nServizi.\nLa stazione dispone di:"}
{"id": "4409268", "revid": "465169", "url": "https://it.wikipedia.org/wiki?curid=4409268", "title": "Nuovi ricchi", "text": "L'espressione nuovi ricchi (o il sinonimo parvenu) si riferisce ai protagonisti di quei fenomeni di affluenza sociale che portano alcune persone ad acquisire rapidamente uno \"status\" di opulenza e ricchezza materiale affrancandosi dalle ristrettezze derivanti dalla precedente appartenenza a classi sociali modeste. Caratteristica di tale categoria \u00e8 l'ostentazione del nuovo \"status\" attraverso consumi orientati alla \"vistosit\u00e0\" e alla visibilit\u00e0 sociale, anche attraverso l'emulazione dei costumi delle classi elevate di pi\u00f9 antica esistenza.\nStoria.\nIl fenomeno sociologico \u00e8 noto almeno fin dalla remota antichit\u00e0 della Grecia arcaica, ai secoli tra l'VIII e VII a. C., quando gi\u00e0 si manifesta l'irritazione del ceto aristocratico nei confronti dell'appropriazione dei nuovi ricchi. Nel sesto secolo a.C. il poeta lirico e aristocratico Teognide di Megara assiste impotente alla crisi sociale della \"polis\", alla decadenza e al crollo del proprio mondo aristocratico sotto la spinta del popolo e della borghesia, e si lamenta dell'usurpazione del potere da parte dei nuovi ricchi, ineducati ed estranei ai principi dell'aristocrazia. Una chiara enunciazione del fenomeno, e dei costumi emulativi dei nuovi ricchi, \u00e8 presente in Aristotele (\"Retorica\", II).\nNella Repubblica romana, nella polemica della \"nobilitas\" patrizia contro gli \"equites\" il termine \"Homo novus\" riassumeva connotazioni simili: esse riecheggiavano quelle con cui era esecrata la \"psicologia del liberto\" nell'antichit\u00e0 greca e che erano proseguite in epoca imperiale; un esempio noto di nuovo ricco, tra i liberti romani, \u00e8 fornito dalla figura di Trimalcione del \"Satyricon\" di Petronio.\nNell'Alto Medioevo, l'affluenza dei \"nuovi ricchi\" fu inizialmente ostacolata dalla relativa stabilit\u00e0 della societ\u00e0 medievale, quale conseguenza di una sua maggiore rigidit\u00e0 sociale: \u00e8 soprattutto con il Basso Medioevo, a partire dall'XI secolo con la rinascita dell'anno Mille e l'emancipazione e la fioritura economica legata ai nuovi centri urbani, che la societ\u00e0 medievale comincia a sperimentare la creazione di nuove ricchezze, il sorgere di nuovi ceti sociali e tensioni sociali che porteranno a rivolte popolari. Mentre si acuiscono le differenze sociali, le citt\u00e0 medievali si affolleranno di nuove figure di potenti e di ricchi borghesi della classe mercantile, sollevatisi dal nulla grazie alla loro capacit\u00e0 di eccellere nei commerci o nelle nuove forme di economia. Queste nuove generazioni di borghesi tendevano a riprodurre, nelle loro citt\u00e0 e nelle loro residenze, per spirito emulativo, il tono e lo stile di vita della aristocrazie signorili delle societ\u00e0 curtensi.\nIl fenomeno dell'ostentazione dello \"status\" attraversa tutto il Rinascimento, quando le nuove famiglie facoltose, come i Medici (le cui fortune borghesi originavano nella mercatura e nel cambio), o come i Chigi (in origine banchieri), si servirono dell'arte come strumento privato di ostentazione del potere acquisito. Le casate dei nuovi ricchi rinascimentali, con il loro desiderio di lusso e la ricerca dello splendore nelle loro dimore signorili, ebbero un ruolo fondamentale come committenti di quegli artisti e artigiani che diedero vita alla fioritura dell'Umanesimo e del Rinascimento\n\"Teoria della classe agiata\" di Thorstein Veblen.\nUna notevole attenzione sociologica al fenomeno si svilupp\u00f2 in tutto il Novecento. All'estremo declinare dell'Ottocento (1899) risale, infatti, la pubblicazione di \"La teoria della classe agiata\", notissimo saggio del sociologo ed economista americano Thorstein Veblen (1857-1929), tradotto in italiano solo cinquant'anni pi\u00f9 tardi (1949).\nVeblen svilupp\u00f2 il nuovo paradigma di \"vistosit\u00e0 dei consumi\" per sostenere che la propriet\u00e0 privata non risponde solo a necessit\u00e0 di sussistenza, ma assolve anche a una funzione di ostentazione sociale: la propriet\u00e0 di beni, secondo Veblen, va interpretata come un segno di distinzione e di prestigio sociale che si aggiunge alle qualit\u00e0 personali. Per questo l'accumulazione di beni e ricchezza non \u00e8 un fatto che si realizza ed esaurisce nella sfera privata e intima ma produce un fenomeno di ostentazione in societ\u00e0 dei beni costosi e oggetto di desiderio, i cosiddetti beni Veblen; la funzione ostentativa influenza anche le scelte estetiche e porta alla formazione di un gusto peculiare, in cui il valore estetico di un oggetto \u00e8 legato strettamente al suo costo economico. L'interesse e il desiderio di acquisto si rivolge quindi ai cosiddetti beni Veblen e risulta tanto accresciuto quanto pi\u00f9 costoso \u00e8 il bene: si tratta di beni, come profumi e vini pregiati, il cui stesso prezzo li segnala come di categoria superiore; un'eventuale discesa del loro prezzo, all'inverso, ne diminuisce la desiderabilit\u00e0 e l'interesse all'acquisto da parte dei \"nuovi ricchi\", dal momento che il minor valore economico comporta la perdita della percezione di esclusivit\u00e0 del bene.\nSecondo Veblen, questa deriva consumistica, che porta a desiderare in misura pi\u00f9 intensa i beni pi\u00f9 costosi, \u00e8 tipica, in particolare, di quelle classi di capitalisti che vivono di speculazione, senza produrre beni e lucrando sul lavoro di altri. Veblen contrappone a queste figure la classe degli industriali, dei tecnici, degli ingegneri, tutti coloro che producono beni effettivi che fanno evolvere la societ\u00e0. Il sociologo statunitense ritiene che questi ultimi finiranno con il prevalere, e che la classe agiata improduttiva, con il suo istinto di rapina, sia destinata a scomparire."}
{"id": "4409269", "revid": "287204", "url": "https://it.wikipedia.org/wiki?curid=4409269", "title": "Coppa Italia Dilettanti (Fase Eccellenza) 1991-1992", "text": "La fase Eccellenza della Coppa Italia Dilettanti 1991-1992 \u00e8 un trofeo di calcio cui partecipano le squadre militanti nell'Eccellenza 1991-1992. Questa \u00e8 la 11\u00aa edizione, la prima con questo nome. La vincitrice si qualifica per la finale della Coppa Italia Dilettanti 1991-1992 contro la vincitrice della fase Interregionale.\nBreve regolamento.\nFino alla stagione precedente, le squadre del massimo campionato regionale si cimentavano in un torneo strutturato in due turni a livello regionale, ed i successivi con soli abbinamenti extra-regionali.\nCon questa edizione vengono istituite le coppe regionali cui partecipano le compagini dell'Eccellenza 1991-1992 e Promozione 1991-1992. Le 18 vincitrici accedono alla fase nazionale e vengono divise in 6 gironi da tre squadre ciascuno; le vincitrici vengono ancora divise in 2 gironi di semifinale da tre squadre ciascuno; le due squadre rimaste disputano la finale.\nLe coppe regionali erano 18, anzich\u00e9 19, poich\u00e9 Eccellenza Molise ancora non esisteva, sarebbe stata istituita la stagione seguente.\nRisultati.\nQuesto il cammino del Quinzano:"}
{"id": "4409270", "revid": "56257556", "url": "https://it.wikipedia.org/wiki?curid=4409270", "title": "Parvenu", "text": ""}
{"id": "4409273", "revid": "256896", "url": "https://it.wikipedia.org/wiki?curid=4409273", "title": "Guardia Palatina", "text": ""}
{"id": "4409276", "revid": "256896", "url": "https://it.wikipedia.org/wiki?curid=4409276", "title": "Guardia palatina", "text": ""}
{"id": "4409280", "revid": "1305772", "url": "https://it.wikipedia.org/wiki?curid=4409280", "title": "Pr\u00fcfer", "text": "Pr\u00fcfer (\"Pruefer, Prufer\", \"esaminatore\"):"}
{"id": "4409281", "revid": "287204", "url": "https://it.wikipedia.org/wiki?curid=4409281", "title": "Prufer", "text": ""}
{"id": "4409282", "revid": "56257994", "url": "https://it.wikipedia.org/wiki?curid=4409282", "title": "Pruefer", "text": ""}
{"id": "4409284", "revid": "56258020", "url": "https://it.wikipedia.org/wiki?curid=4409284", "title": "Peynet", "text": ""}
{"id": "4409286", "revid": "56258069", "url": "https://it.wikipedia.org/wiki?curid=4409286", "title": "Intercalare", "text": ""}
{"id": "4409291", "revid": "56258121", "url": "https://it.wikipedia.org/wiki?curid=4409291", "title": "Rampantismo", "text": ""}
{"id": "4409303", "revid": "647919", "url": "https://it.wikipedia.org/wiki?curid=4409303", "title": "Ufficio delle Celebrazioni Liturgiche del Sommo Pontefice", "text": ""}
{"id": "4409308", "revid": "297745", "url": "https://it.wikipedia.org/wiki?curid=4409308", "title": "Francesco Scipione Dondi Dell'Orologio", "text": ""}
{"id": "4409311", "revid": "767487", "url": "https://it.wikipedia.org/wiki?curid=4409311", "title": "Origin (Origin)", "text": "Origin \u00e8 il primo album studio dell'omonima brutal death metal band statunitense, pubblicato nel 2000 dall'etichetta discografica Relapse Records."}
{"id": "4409313", "revid": "256896", "url": "https://it.wikipedia.org/wiki?curid=4409313", "title": "Marina Pontificia", "text": ""}
{"id": "4409329", "revid": "256896", "url": "https://it.wikipedia.org/wiki?curid=4409329", "title": "Biblioteca Apostolica Vaticana", "text": ""}
{"id": "4409332", "revid": "767487", "url": "https://it.wikipedia.org/wiki?curid=4409332", "title": "The Martyrdom of Philip Strong", "text": "The Martyrdom of Philip Strong \u00e8 un film muto del 1916 diretto da Richard Ridgely. La sceneggiatura si basa sui romanzi di Charles Monroe Sheldon \"The Crucifixion of Philip Strong\" (pubblicato a Chicago nel 1894) e \"In His Steps: \"What Would Jesus Do?\" (pubblicato a New York nel 1896).\nTrama.\nIl pastore Philip Strong si rende conto che, per tutta la vita, ha predicato precetti che non ha mai messo veramente in atto. Abbandona quindi le sue ambizioni mondane, si disfa dei suoi beni materiali dedicandosi con tutto s\u00e9 stesso agli oppressi. La moglie Sarah, rifiutandosi di crescere la loro figlia in quei luoghi squallidi dove ormai Philip passa il suo tempo, lo lascia. Nei bassiforndi, la dedizione del pastore porta a delle consistenti migliorie delle condizioni di vita dei poveri abitanti del posto, tanto da richiamare su di lui l'attenzione di alcuni speculatori milionari che non trovano di meglio che screditarlo di fronte all'opinione pubblica, imputandogli una relazione colpevole con Loreen, una ex prostituta. La calunnia si dimostra falsa e Sarah decide di ritornare dal marito. Ma, Philip, ormai sfibrato e senza pi\u00f9 forze, muore.\nProduzione.\nIl film fu prodotto dalla Thomas A. Edison.\nDistribuzione.\nIl copyright del film, richiesto dalla Paramount Pictures Corp., fu registrato il 18 novembre 1916 con il numero LP9553. Distribuito dalla Paramount, usc\u00ec nelle sale cinematografiche statunitensi il 30 novembre 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "4409336", "revid": "1305772", "url": "https://it.wikipedia.org/wiki?curid=4409336", "title": "MAGA (disambigua)", "text": ""}
{"id": "4409340", "revid": "287204", "url": "https://it.wikipedia.org/wiki?curid=4409340", "title": "Episodi di Capitan Harlock", "text": "La serie televisiva creata da Leiji Matsumoto \u00e8 stata prodotta in 42 episodi trasmessi per la prima volta nel 1978 a cura della Toei Animation, prima di una lunga serie d'opere d'animazione ispirate allo stesso universo tra cui: Capitan Harlock SSX, Harlock Saga - L'anello dei Nibelunghi, Cosmowarrior Zero ed infine Space Pirate Captain Herlock - The Endless Odyssey"}
{"id": "4409341", "revid": "124199867", "url": "https://it.wikipedia.org/wiki?curid=4409341", "title": "Charles Horace Mayo", "text": "Biografia.\nL'infanzia.\nNato a Rochester, in Minnesota, il 19 luglio 1865, era il secondo figlio di William Worrall Mayo. Charlie, come lo chiamava il fratello Will, era un giovane minuto dai capelli neri e gli occhi castani, pi\u00f9 tranquillo del vivace fratello maggiore. Aveva sviluppato un incredibile interesse per gli oggetti meccanici, tanto che a soli quattordici anni fu in grado di riprodurre un telefono partendo dalle sole illustrazioni. Frequent\u00f2 la scuola alla Rochester Central, ma decisamente non gli piaceva, infatti ogni giorno scappava dall'aula e la madre, dopo averlo trovato, lo riportava a scuola e lo lasciava l\u00ec finch\u00e9 non avesse imparato la lezione. Charlie perse l'abitudine di scappare. Durante l'intervallo correva a casa dalla madre per prendere del pane per poi correre di nuovo a scuola, spesso in ritardo, cos\u00ec l'uomo che suonava la campanella gli gridava di affrettarsi e continuava a suonarla finch\u00e9 Charlie non fosse seduto in aula. Era uno dei migliori studenti, ma allo stesso tempo uno dei pi\u00f9 terribili infatti l'insegnante sospettava sempre di lui per ogni malefatta. Esattamente come il fratello, Charlie fu introdotto alla chimica e alla fisica dal padre e all'astronomia e alla botanica dalla madre, lesse molti romanzi di Walter Scott, Charles Dickens e James Fenimore Cooper, con il trascorrere degli anni si interess\u00f2 agli scritti di Charles Darwin, Thomas Henry Huxley e Herbert Spencer. Gi\u00e0 da molto giovane Charles assisteva il padre nelle sue visite ai pazienti. Un giorno, quando durante un'operazione l'anestetista svenne, il dr. Mayo prese uno sgabello e vi fece salire su il piccolo Charles per fare in modo che potesse somministrere l'anestetico al paziente. Questa fu la sua prima esperienza in ambito chirurgico.\nGli studi in medicina.\nCharles frequent\u00f2 il Chicago Medical College consigliato dal padre, il quale desiderava che i due figli acquisissero punti di vista diversi frequentando universit\u00e0 differenti. Il Chicago Medical College era affiliato alla Northwestern University, ma totalmente indipendente dal punto di vista amministrativo e collegato a diverse cliniche gestite da chirurghi come Christian Fenger, Nicholas Senn, Edmund Andrews. Qui Charles conobbe Harry C Whiting, con cui condivise la stanza per i successivi due anni. I due decisero di non discutere di politica, poich\u00e9 Charlie era democratico e Harry repubblicano, n\u00e9 di religione. Fecero presto la conoscenza di Edward C Morton e James Morgan. I quattro giovani furono amici inseparabili durante gli anni del college. Charlie non fu uno studente particolarmente brillante, sebbene molto dotato, osservava gli interventi con grande attenzione per poi discuterne con gli amici. Quasi tutti i chirurghi da lui incontrati durante questi anni appoggiavano Lister, per cui Charlie ebbe modo di conoscere e approfondire le novit\u00e0 da lui introdotte ed i vantaggi. Si laure\u00f2 in medicina il 27 marzo 1888.\nIl ritorno a Rochester.\nTornato a Rochester dopo la laurea, Charlie inizi\u00f2 ad assistere il padre ed il fratello nel loro lavoro, ma presto loro si resero conto che il giovane dottore aveva sviluppato eccellenti capacit\u00e0 chirurgiche, che presto avrebbero raggiunto quelle del dr. Mayo e di Will. Si interess\u00f2 della chirurgia degli occhi, ma sfortunatamente poco dopo aver iniziato le sue attivit\u00e0 professionali, contrasse la pertosse, che lo costrinse ad un periodo di inattivit\u00e0. Il dr. Charles Mayo utilizz\u00f2 questo tempo per recarsi in Europa partendo nel gennaio 1889. Joseph Lister era in quegli stessi anni a Londra, ma Charlie non riusc\u00ec ad incontrarlo. Conobbe Louis Pasteur a Parigi. Negli ospedali del continente Charlie fece esperienza della pratica antisettica. Migliorato nella salute, il giovane torn\u00f2 a casa e mise in pratica ci\u00f2 che aveva appreso.\nLa carriera.\nCon la fondazione del Sait Marys Hospital, Charles svilupp\u00f2 molto le sue abilit\u00e0 chirurgiche e si specializz\u00f2 nella chirurgia degli occhi e del cervello. Fece numerossissimi viaggi, molti dei quali all'estero, che gli permisero di essere continuamente aggiornato in ambito chirurgico e medico. Assieme al fratello fece visita ad altri medici con lo scopo di sviluppare maggiormente la sua tecnica e migliorarla. Prese parte alla prima guerra mondiale al termine della quale fu nominato generale e come il fratello ottenne una medaglia per i suoi servigi al paese. Mor\u00ec di polmonite nel 1939 a Chicago."}
{"id": "4409342", "revid": "339392", "url": "https://it.wikipedia.org/wiki?curid=4409342", "title": "Congregazione per gli Istituti di Vita Consacrata e le Societ\u00e0 di Vita Apostolica", "text": ""}
{"id": "4409345", "revid": "256896", "url": "https://it.wikipedia.org/wiki?curid=4409345", "title": "Congregazione del Terrore degli uffiziali di Roma", "text": ""}
{"id": "4409348", "revid": "256896", "url": "https://it.wikipedia.org/wiki?curid=4409348", "title": "Congregazione Navale", "text": ""}
{"id": "4409351", "revid": "1543377", "url": "https://it.wikipedia.org/wiki?curid=4409351", "title": "Chavruta", "text": "Chavruta, anche chavrusa o \u1e25avruta (, arabo: \u062d\u064e\u0648\u064e\u0627\u0631\u0650\u064a\u064f\u0651, dall'aramaico \"amicizia\" o \"compagnia\"), \u00e8 un approccio tradizionale rabbinico allo studio talmudico, ove una coppia di studenti studia indipendentemente, apprende, discute, dibatte un testo condiviso. \u00c8 principalmente un metodo di apprendimento osservato nella \"yeshivah\" e nei \"kollel\", dove gli studenti spesso si applicano regolarmente in coppie di studio con conoscenza e abilit\u00e0 simili. La frase tradizionale \u00e8 \"imparare \"b'chavruta\"\" (ebraico: \u05d1\u05b0\u05d7\u05b7\u05d1\u05b0\u05e8\u05d5\u05bc\u05ea\u05b8\u05d0, \"in chavruta\" - cio\u00e8 in societ\u00e0); la parola per metonimia viene a riferirsi al compagno di studio come individuo, sebbene sia pi\u00f9 logico riferircisi come coppia. Nel linguaggio ortodosso, una \"chavruta\" indica sempre due studenti, ma l'Ebraismo riformato ha ampliato l'idea di \"chavruta\" ad includere gruppi di studio di cinque o pi\u00f9 persone.\nL'apprendimento di tipo \"chavruta\" \u00e8 comune anche nelle \"yeshivah\" femminili, dove si studiano i testi talmudici. Recentemente, lo studio a coppie si \u00e8 sviluppato anche per telefono o su Internet.\nOrigini.\nBasato sulla Mishnah e Ghemara, l'apprendimento \"chavruta\" \u00e8 stato un elemento fondamentale delle yeshivah nelle ere dei Tannaim e Amoraim. I rabbini ripetutamente invitavano i propri studenti ad acquisire un compagno di studio; ad esempio, il rabbino Jose ben Halafta disse a suo figlio Rabbi Abba che era ignorante perch\u00e9 non aveva studiato con qualcun altro. La scelta delle coppie di studio \"chavruta\" sembra si basasse sull'amicizia o prossimit\u00e0 sociale; le \"chavrutas\" quindi realizzavano ed adempivano un ruolo sociale nonch\u00e9 un bisogno educativo.\nMentre un individuo pu\u00f2 scegliere di studiare il Talmud da solo, ci\u00f2 \u00e8 alquanto sconsigliato. Nel Talmud, Jose b. Hanina viene citato col seguente detto: \"studiosi che si siedono da soli a studiare la Torah... diventano stupidi\" (\"Berakhot\" 63b). In \"Makkot 10a\" (\"Talmud\"), con l'attribuzione del seguente insegnamento a Rabbi, viene spiegato che \"molta Torah ho imparato dai miei Maestri, ancor pi\u00f9 dai miei colleghi/amici e/ma soprattutto dai miei allievi\".\nIl tipo di apprendimento \"chavruta\" \u00e8 particolarmente adatto allo studio del Talmud, poich\u00e9 questo \u00e8 un testo colmo di opinioni conflittuali e affermazioni apparentemente contraddittorie riguardo a principi di legge ebraica (\"Halakhah\"). Oltre a star dietro ai dibattiti dei disputanti, lo studente talmudista deve essere in grado di analizzare ciascuna opinione e proporre ipotesi che la rendano conciliabile con le altre affini. Il rapporto di \"chavruta\" fornisce a ciascun studente una piattaforma per chiarire e spiegare la propria posizione al compagno; poi i due continuando e si domandano a vicenda questioni relative all'argomento trattato, lo difendono, cercano di convincere l'altro, lo aggiustano e modificano, raffinandolo, e arrivano persino a nuove conclusioni attraverso una collaborazione intellettuale rigorosa.\nBenefici educativi.\nA differenza dell'apprendimento nell'aula tradizionale, dove un insegnante fa lezione allo studente e lo studente memorizza e ripete nuovamente le informazioni in esami e, a differenza dell'accademia, in cui gli studenti fanno ricerca individuale, l'apprendimento \"chavruta\" stimola lo studente ad analizzare e spiegare la materia, indicare gli errori di ragionamento del compagno, e mettere in discussione e concentrare le rispettive idee, spesso arrivando ad informazioni nuove sul significato dei testi.\nUna sessione \"chavruta\" aiuta lo studente a stare attivo, mantenere una mente sveglia e focalizzata sull'apprendimento, acuire le sue abilit\u00e0 ragionative, sviluppare i propri pensieri in parole e organizzarli in argomentazioni logiche. Questo tipo di apprendimento impartisce inoltre una precisione e chiarezza di idee che altrimenti rimarrebbero vaghe. Ascoltare, analizzare e rispondere alle opinioni dell'altro inculca anche rispetto per gli altri. \u00c8 considerata maleducazione interrompere una \"chavruta\".\nPratica.\nLo studio \"chavruta\" avviene presso una struttura formale e specifica della yeshivah e del kollel, come anche nello studio talmudico che la persona svolge durante il corso della giornata. Sebbene l'allievo abile ad apprendere possa studiare per conto proprio, l'impegno di sviluppare, articolare e difendere le proprie idee con un compagno di studi rende preferibile la \"chavruta\".\nNel contesto della yeshivah, gli studenti si preparano e rivedono lo \"Shiur\" (lezione) con le rispettive \"chavruta\" durante le sessioni di mattina, pomeriggio e sera note come \"sedarim\". In media, uno studente di yeshivah passa dieci ore al giorno apprendendo in una \"chavruta\". Poich\u00e9 appartenere ad una buona \"chavruta\" pu\u00f2 fare la differenza tra un anno buono ed uno cattivo, i rabbini delle classi possono far scambiare le \"chavrutas\" 8 o nove volte in una classe di venti studenti, finch\u00e9 l'associazione tra rispettivi compagni di studio risulti fruttuosa. Se una \"chavruta\" si trova in difficolt\u00e0 su un particolare punto esegetico o necessita di ulteriori chiarimenti, gli studenti possono rivolgersi ai rabbini, docenti, o ad un \"sho'el u'mashiv\" (letteralmente, \"chiedi e rispondi\", un rabbino che \u00e8 profondamente erudito sul testo talmudico che uno sta studiando) che sono disponibili nella sala di studio durante i \"sedarim\". Nei programmi delle yeashivah femminili, gli insegnanti stessi sono disponibili a guidare le \"chavrutas\".\nL'apprendimento \"chavruta\" tende ad essere chiassoso e animato, dato che le coppie di studio leggono il Talmud ed i commentari ad alta voce l'uno all'altro e poi analizzano, chiedono, dibattono e difendono i rispettivi punti di vista per arrivare ad una mutua comprensione del testo stesso. Nel calore della discussione, agitano le mani e si apostrofano con veemenza. A seconda della grandezza della yeshivah, dozzine o anche centinaia di \"chavrutas\" possono essere udite in discussioni e dibattiti contemporaneamente. Una delle abilit\u00e0 dell'apprendimento \"chavruta\" \u00e8 di bloccare virtualmente tutte le discussioni che avvengono nella sala di studio e concentrarsi soltanto sul proprio compagno. Le \"chavruta\" spesso fanno sviluppare amicizie durature. Il comune impegno allo studio e la crescita intellettuale creano uno stretto legame tra i partner di studio.\nChavruta femminili.\nLe yeshivah femminili che includono lo studio del Talmud nel proprio curriculum, spesso organizzano sessioni di studio \"chavruta\" per le proprie studentesse. Nei seminari femminili ortodossi, le studentesse formano coppie di studio di pari livello (o a volte di livello superiore) per apprendere la \"Halakha\" (Legge ebraica), Chumash, filosofia ebraica, o altro argomento di ebraismo. Sebbene quest'ultim venga spesso chiamato \"apprendimento \"chavruta\", non \u00e8 la stessa cosa di quello che si svolgr nelle yeshivah maschili ed \u00e8 meglio noto come \"studio faccia-a-faccia\".\nChavruta riformate.\nL'ebraismo riformato ha esteso l'idea di \"chavruta\" ad includere gruppi di studio di tre, quattro o cinque persone. Ha inoltre aperto lo studio del materiale oltre i testi tradizionali, comprendendovi anche la ricerca biblica moderna e la poesia. Secondo il linguaggio ortodosso, una \"chavruta\" \u00e8 sempre di due compagni; quando il gruppo si allarga in pi\u00f9 studenti, viene chiamato \"chavurah\" (, gruppo di studio).\nProgetti internazionali.\nUna quantit\u00e0 di organizzazioni offrono \"chavruta\" online tramite connessioni Internet e Skype, mentre altre formano paia di studio per via telefonica.\nAltri usi.\nIdeale sionista.\nA. D. Gordon, ideologo sionista e forza spirituale del \"sionismo pratico\", usava il termine \"chavruta\" per riferirsi ad una societ\u00e0 comunitaria, quale il moshav, il kibbutz, o un'associazione di lavoratori, che agisce come collegamento auto-educativo al pi\u00f9 ampio processo socio-formativo. Nel pensiero sionista, la \"chavruta\" \u00e8 \"uno strumento centrale nella lotta per la rinascita del popolo ebraico, la rinascita dell'individuo, e la centralit\u00e0 dell'idea di 'laburismo'. \u00c8 la pi\u00f9 alta espressione dello sforzo straordinario della persona ebrea nel ricrearsi attraverso il 'lavoro', nel riconnettersi alla natura, e piantare l'albero dai molti rami che \u00e8 la sua Nazione nella Terra dalla quale fu sradicato/a\".\nRivista \"Chavrusa\".\n\"Chavrusa\" \u00e8 il titolo della rivista degli \"alumni\" rabbinici del Seminario \"Rabbi Isaac Elchanan Theological Seminary\", pubblicata sin dagli anni 1950.\nCitazioni.\nI rabbini usavano il termine \"chaver\" (ebraico: \u05d7\u05d1\u05e8, amico) per riferirsi ad un compagno di studio."}
{"id": "4409354", "revid": "844563", "url": "https://it.wikipedia.org/wiki?curid=4409354", "title": "Coppa Italia Dilettanti 1991-1992", "text": "La Coppa Italia Dilettanti 1991-1992 \u00e8 stata la 26\u00aa edizione di questa competizione calcistica italiana. \u00c8 stata disputata con la formula dell'eliminazione diretta ed \u00e8 stata vinta dal .\nDopo l'entrata in vigore della Legge n. 91 del 23 marzo 1981 che ha abolito il calcio semiprofessionistico, le squadre del Campionato Interregionale (5\u00ba livello nazionale, primo dilettantistico) partecipano a questa coppa, assieme a quelle di Eccelelnzae (1\u00ba livello regionale, 6\u00ba nazionale). Il torneo viene diviso in due \"binari\" per le due categorie con assegnazione delle rispettive Coppe Italia. Le due vincitrici si affrontano poi per l'assegnazione della Coppa Italia Dilettanti.\nL'edizione, come detto sopra, \u00e8 stata vinta dal , che super\u00f2 in finale la ; le finaliste sconfitte delle due coppe furono (Interregionale) e (Eccellenza).\nFormula.\nLe squadre delle due categorie (Campionato Interregionale 1991-1992 ed Eccellenza 1991-1992) disputano due coppe diverse con assegnazione delle rispettive Coppe Italia di settore. Le due vincenti si affrontano poi nella finale per la Coppa Italia Dilettanti.\nSquadre partecipanti.\nAlla finale giungono le vincitrici della fase Interregionale e della fase Eccellenza.\nIl cammino delle finaliste.\n Fase Interregionale\n PRIMO TURNO:\n - 2-0\n - 1-0\n TRENTADUESIMI:\n - 3-1 1-0\n SEDICESIMI:\n - 4-1 0-0\n OTTAVI:\n - 3-2 1-1\n QUARTI:\n - 3-1 1-1\n SEMIFINALI:\n - 1-0 0-0\n FINALE\n - 2-1\n Fase regionale Lombardia\n PRIMO TURNO:\n Excelsior- 1-3\n - 2-0\n - 2-0\n -Cortefranca 6-0\n - 0-2\n -Concorezzese 5-0\n QUARTI:\n - 0-0 1-0\n SEMIFINALI:\n -San Rocco al Porto 2-1 2-2\n FINALE\n - 4-1 2-0\n Fase nazionale\n PRIMO TURNO:\n - 9-0\n - 0-3\n SECONDO TURNO:\n - 1-2\n - 2-0\n FINALE\n - 0-3 1-2"}
{"id": "4409356", "revid": "717966", "url": "https://it.wikipedia.org/wiki?curid=4409356", "title": "Havruta", "text": ""}
{"id": "4409357", "revid": "1442080", "url": "https://it.wikipedia.org/wiki?curid=4409357", "title": "Sinfonia n. 3 (Michael Haydn)", "text": "La Sinfonia n. 3 in Sol maggiore MH 26, anche nota come Divertimento in Sol maggiore (Sherman 3) \u00e8 una sinfonia di Michael Haydn. Secondo il catalogo G\u00f6ttweig, fu composta a Oradea intorno al 1763.\nStruttura.\nLa strumentazione prevede parti per due oboi, due fagotti, due corni, archi e basso continuo.\nSono presenti quattro movimenti, coerentemente con i canoni della sinfonia del Classicismo:\nPer via del suo carattere leggero \u00e8 talvolta considerata come \"divertimento\" anzich\u00e9 come \"sinfonia\". Anche le cosiddette \"Sinfonie Salisburghesi\" di Wolfgang Amadeus Mozart (\"n. 22\", \"n. 23\", \"n. 24\", \"n. 26\" e \"n. 27\") sono considerate alla stregua di divertimenti."}
{"id": "4409359", "revid": "767487", "url": "https://it.wikipedia.org/wiki?curid=4409359", "title": "Jay Lane", "text": "Ha vinto il premio di \"Miglior batterista dell'anno\" ai California Music Awards del 2002. Attualmente vive a San Francisco con la sua famiglia.\nBiografia.\nNato a San Francisco, Lane ha iniziato a prendere lezioni di batteria all'et\u00e0 di 9 anni. A 16 a un camping estivo di musica conosce Dave Shul, futuro chitarrista degli Spearhead, la band di Michael Franti, e il sassofonista Dave Ellis.\nNei primi anni 1980 suona con Shul negli Ice Age e con Ellis nella band ska-punk Uptones. Nel 1988 Lane accetta di rimpiazzare il batterista dei Primus Tim Wright e si unisce alla band, con Les Claypool e Todd Huth. Lane vi rester\u00e0 per otto mesi, registrando col gruppo il demo \"Sausage\". Decider\u00e0 poi di abbandonare la band per dedicarsi unicamente al suo progetto nel gruppo ska Freaky Executives.\nNel 2010 si riunisce ai Primus con Claypool e LaLonde con i quali registra l'EP gratuito \"June 2010 Rehearsal\" e un nuovo album in studio, \"Green Naugahyde\", uscito nel 2011., per poi uscire dalla band nel settembre 2013."}
{"id": "4409367", "revid": "486946", "url": "https://it.wikipedia.org/wiki?curid=4409367", "title": "Archivio Segreto Vaticano", "text": ""}
{"id": "4409371", "revid": "767487", "url": "https://it.wikipedia.org/wiki?curid=4409371", "title": "Lynn Meredith", "text": "Biografia.\nFin da piccolo fu a contatto con il rhythm and blues e solo successivamente, durante l'adolescenza, si avvicin\u00f2 al progressive rock. Dopo le scuole superiori, trasferitosi a Topeka, assieme a Kerry Livgren, Don Montre e Dan Wright fond\u00f2 i Saratoga, che poi divennero i Kansas.\nDopo l'esperienza con i Saratoga (primo nucleo dei futuri Kansas), Meredith non cant\u00f2 professionalmente per molti anni ma partecip\u00f2 a delle registrazioni con i Plastique agli inizi degli anni ottanta.\nSuccessivamente, si un\u00ec ai Proto-Kaw, nei quali milita tuttora.\nNel tempo speso fuori dal circuito della musica professionale, Meredith si \u00e8 impegnato come assistente alle squadre di football americano del Kansas State University, Panhadle State University e Pittsburg State University."}
{"id": "4409374", "revid": "844563", "url": "https://it.wikipedia.org/wiki?curid=4409374", "title": "Coppa Italia Dilettanti (Fase Interregionale) 1991-1992", "text": "La fase Interregionale della Coppa Italia Dilettanti 1991-1992 \u00e8 un trofeo di calcio cui partecipano le squadre militanti nel Campionato Interregionale 1991-1992. Questa \u00e8 la 11\u00aa edizione. La vincitrice si qualifica per la finale della Coppa Italia Dilettanti 1991-1992 contro la vincitrice della fase Eccellenza.\nBreve regolamento.\nNella prima fase le 180 squadre del Campionato Interregionale vengono raggruppate sia in gare di andata e ritorno che in triangolari. In seguito vi sono i trentaduesimi di finale, i sedicesimi, gli ottavi, i quarti, le semifinali e la finale.\nPrimo turno.\nIl esce al primo turno nel girone composto anche da (1\u20131) e (0\u20132)."}
{"id": "4409382", "revid": "256896", "url": "https://it.wikipedia.org/wiki?curid=4409382", "title": "Congregazione dei Riti", "text": ""}
