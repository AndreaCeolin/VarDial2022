{"id": "4376195", "revid": "767487", "url": "https://it.wikipedia.org/wiki?curid=4376195", "title": "The Emotions", "text": "Le The Emotions sono un trio musicale femminile statunitense formatosi a Chicago che ha inciso dischi dal 1969 al 1998.\nBiografia.\nLa formazione originaria era composta da tre sorelle afroamericane: Sheila Hutchinson, Wanda Hutchinson e Jeanette Hutchinson. Nate e cresciute a Chicago, cantarono a lungo nel coro gospel della loro chiesa.\nFu nel 1969 che decisero di formare il trio The Emotions, registrando subito il loro primo singolo, una canzone soul intitolata \"So I Can Love You\", che ebbe un discreto successo.\nNel 1975 si unirono a Maurice White degli Earth, Wind &amp; Fire, per realizzare la canzone della loro svolta disco, \"Best of My Love\", con la quale conquistarono la vetta della hit parade USA.\nNel 1979 fu invece la band di Maurice White a cercare le sorelle Hutchinson, che apparvero in veste di coriste nella canzone \"Boogie Wonderland\".\nFino al 1984 il trio lanci\u00f2 brani dalle ottime vendite. Nel 1985 firmarono un contratto con la Motown, per la quale incisero \"If I Only Knew\", che fu un flop.\nL'anno dopo la formazione si sciolse e le tre sorelle iniziarono le loro carriere da soliste, ma con scarse fortune. Tuttavia nel 1996 il gruppo si ricostitu\u00ec, ma senza Jeanette, che venne sostituita da un'altra sorella, Pamela, la pi\u00f9 giovane della famiglia. L'ultima loro registrazione \u00e8 rappresentata da \"The Emotions Live\" (1998).\nNel 2020 \u00e8 morta Pamela Huntchinson, all'et\u00e0 di 61 anni."}
{"id": "4376196", "revid": "767487", "url": "https://it.wikipedia.org/wiki?curid=4376196", "title": "Avant (Oklahoma)", "text": "Avant \u00e8 una citt\u00e0 della Contea di Osage, Oklahoma, Stati Uniti. La popolazione al censimento del 2000 era di 372 persone residenti.\nStoria.\nBen Avant, cittadino di Gonzales in Texas, spos\u00f2 Rosalie Rogers, un'indiana Osage, e fond\u00f2 un ranch nel 1896. La ferrovia raggiunse il ranch di Avant nel 1905, e un ufficio postale vi fu aperto l'anno successivo. Ben Avant ucciso nel 1923."}
{"id": "4376202", "revid": "287204", "url": "https://it.wikipedia.org/wiki?curid=4376202", "title": "Margaret Court Arena", "text": "La Margaret Court Arena \u00e8 una parte del complesso di Melbourne Park, situato nella citt\u00e0 di Melbourne, nello stato di Victoria in Australia. \u00c8 uno dei pi\u00f9 importanti stadi dove si svolgono gli Australian Open. \u00c8 stato costruito nel 1988 ed ha una capacit\u00e0 di 6.000 posti a sedere. Inizialmente era chiamata Show Court One, ma \u00e8 stata rinominata Margaret Court Arena nel 2003 in onore della tennista australiana Margaret Court vincitrice di 11 Australian Open."}
{"id": "4376206", "revid": "363629", "url": "https://it.wikipedia.org/wiki?curid=4376206", "title": "Medaglia al merito della redenzione sociale", "text": "La medaglia al merito della redenzione sociale \u00e8 un riconoscimento italiano destinato a premiare enti o persone che si siano particolarmente distinti nello svolgere opera per la emenda, la rieducazione e la riabilitazione dei detenuti e dei minorenni traviati e per l'assistenza ai liberati dal carcere.\nRegno d'Italia.\nDiploma al merito della redenzione sociale.\nFu istituita inizialmente come diploma al merito della redenzione sociale nel 1922 per premiare gli enti o le persone che si fossero particolarmente distinti nello svolgere opera per la emenda, la rieducazione e la riabilitazione dei detenuti e dei minorenni traviati e per l'assistenza ai liberati dal carcere.\nTale diploma era conferito dal Ministero dell'interno in tre gradi: il secondo grado per essersi distinti in modo speciale e il primo essersi distinti in modo eminente.\nMedaglia al merito della redenzione sociale.\nCon l'art. 24 del Regio decreto n. 1890 del 1923 agli insigniti dei diplomi di primo, secondo e terzo grado, fu data la facolt\u00e0 di fregiarsi, rispettivamente, di una medaglia d'oro, d'argento o di bronzo.\nIl numero dei diplomi che potevano essere annualmente conferirti fu limitato a 10 per il primo grado, a 60 per il secondo e a 120 per il terzo.\nLa distribuzione dei diplomi si faceva di regola due volte all'anno, nelle ricorrenze del capo d'anno e della festa dello Statuto.\nInsegne.\nLe medaglie hanno un diametro di tre centimetri e mezzo e recano:\nSi portavano appese alla parte sinistra del petto con un nastro di seta di color rosso vivo avente in mezzo una fascia coi colori nazionali orlati da una linea bianca.\nI nomi degli insigniti del diploma erano pubblicati nella Gazzetta Ufficiale.\nRepubblica.\nLa versione \"repubblicana\" della medaglia fu definita con la Legge n. 375 del 1951 con la quale \u00e8 stato modificato l'art. 24 del R. decreto n. 1890 del 1923.\nIl numero dei diplomi al merito della redenzione sociale, istituiti col decreto 19 ottobre 1922, n. 1440, \u00e8 stato limitato annualmente a 20 per il primo grado, a 90 per il secondo, a 160 per il terzo.\nInsegne.\nLe medaglie, d'oro, di argento o di bronzo, hanno un diametro di 3,5\u00a0cm. e recano:\nSi portano alla parte sinistra del petto, appese ad un nastro di seta di colore rosso vivo avente in mezzo una fascia coi colori nazionali orlata di una linea bianca.\nI nomi degli insigniti del diploma vengono pubblicati nella Gazzetta Ufficiale."}
{"id": "4376208", "revid": "834", "url": "https://it.wikipedia.org/wiki?curid=4376208", "title": "Barnsdall, Oklahoma", "text": ""}
{"id": "4376210", "revid": "767487", "url": "https://it.wikipedia.org/wiki?curid=4376210", "title": "Focalizzazione (marketing)", "text": "La focalizzazione \u00e8 una delle tre strategie competitive analizzate dall'economista statunitense Michael Porter, strettamente legata alla individuazione di un segmento o nicchia di mercato, i cui bisogni potranno essere soddisfatti dall'impresa. \nLa focalizzazione secondo Porter distingue tra focalizzazione di costo, che sfrutta le differenze di comportamento dei costi limitatamente a uno, o pochi segmenti di mercato, e focalizzazione sulla differenziazione, mirata a precise esigenze della clientela in una nicchia di mercato, clientela sensibile alla qualit\u00e0 e al valore percepito del prodotto/servizio."}
{"id": "4376211", "revid": "767487", "url": "https://it.wikipedia.org/wiki?curid=4376211", "title": "Gerusalemme liberata (film)", "text": "Gerusalemme liberata \u00e8 un film del 1910, diretto dal regista Enrico Guazzoni. Si tratta della prima trasposizione cinematografica in assoluto dell'omonimo poema di Torquato Tasso. All'estero la pellicola \u00e8 conosciuta con il titolo \"The Crusaders\".\nTrama.\nIl film ripercorre la storia di Argante, re di Gerusalemme, che nomina Armida a capo delle forze pagane per combattere i crociati. Clorinda salva dalla morte Olindo e Sofronia, condannati da Argante, e si scontra con Tancredi, di cui si innamora, ma il guerriero cristiano \u00e8 attratto per incantesimo dalla maga Armida, da cui si libera per prender parte alla conquista di Gerusalemme. La crociata tra i seguaci di Ges\u00f9 e gli \"infedeli\" dura ormai da molti anni, senza tuttavia la prevalenza degli uni sugli altri. Armida viene posseduta dai demoni e dalle forze di Satana che le fanno avere visioni riguardo al fortunato esito dell'esercito musulmano contro quello cristiano, mentre il cavaliere Rinaldo tenta di impedirlo, ma viene allontanato a causa della sua cattiva condotta. Tancredi, guerriero cristiano, giunge solo verso la fine della guerra e si innamora di una nemica: Clorinda, cosa che nessun cristiano avrebbe mai osato fare. I due si affrontano in battaglia con il volto coperto dall'elmo; perci\u00f2 senza volerlo Tancredi uccide Clorinda e, per porre fine al loro sacro amore, battezza la moribonda. Rinaldo nel frattempo era stato catturato dalla maga Armida, definita dai cristiani una pericolosissima strega, ma viene liberato da Goffredo che, assieme a lui, sconfigge per sempre la megera e sferra un ultimo e decisivo attacco a Gerusalemme."}
{"id": "4376216", "revid": "55607398", "url": "https://it.wikipedia.org/wiki?curid=4376216", "title": "La Gerusalemme liberata (film 1910)", "text": ""}
{"id": "4376218", "revid": "110157", "url": "https://it.wikipedia.org/wiki?curid=4376218", "title": "Hands in the Air", "text": "Hand in the air \u00e8 un singolo del rapper statunitense Timbaland, realizzato con la partecipazione del cantante statunitense Ne-Yo, estratto dalla colonna sonora del film Step Up Revolution. \u00c8 stato commercializzato il 6 luglio 2012 in tutto il mondo."}
{"id": "4376226", "revid": "47767", "url": "https://it.wikipedia.org/wiki?curid=4376226", "title": "Jedidiah", "text": "Origine e diffusione.\nDeriva dall'ebraico \u05d9\u05b0\u05d3\u05b4\u05d9\u05d3\u05b0\u05d9\u05b8\u05d4 (\"Yedidyah\"), che vuol dire \"amato da YHWH\" o \"amico di YHWH\".\nQuesto nome viene usato dal profeta Natan, che lo d\u00e0 a Salomone alla sua nascita (2Sam, ).\nOnomastico.\nNon vi sono santi chiamati Jedidiah, che quindi \u00e8 un nome adespota; l'onomastico si festeggia quindi il 1\u00ba novembre, giorno di Ognissanti."}
{"id": "4376228", "revid": "47767", "url": "https://it.wikipedia.org/wiki?curid=4376228", "title": "Jedediah", "text": ""}
{"id": "4376237", "revid": "627948", "url": "https://it.wikipedia.org/wiki?curid=4376237", "title": "Penha-de-Franca", "text": ""}
{"id": "4376240", "revid": "1566286", "url": "https://it.wikipedia.org/wiki?curid=4376240", "title": "Armando Carini", "text": ""}
{"id": "4376245", "revid": "1543377", "url": "https://it.wikipedia.org/wiki?curid=4376245", "title": "Medaglia di benemerenza per i Pionieri dell'Aeronautica", "text": "La medaglia di benemerenza per i Pionieri dell'Aeronautica fu istituita dal Regno d'Italia con Regio decreto n. 429 del 1941, allo scopo di dare un attestato di benemerenza nazionale a coloro che per primi avevano prestato la loro opera per la conquista del cielo.\nLa benemerenza fu istituita dopo che con il Regio decreto n. 2369 del 1925, la Fratellanza \u00abPionieri dell'Aeronautica\u00bb era stata eretta in ente morale.\nConferimento.\nIl Ministro Segretario di Stato per l'aeronautica conferiva la medaglia e rilasciava il relativo brevetto ai Pionieri iscritti nell'Albo ufficiale dell'associazione \u00abPionieri dell'Aeronautica\u00bb, in base alle proposte inoltrate dall'associazione stessa, che dovevano essere corredate dell'attestato di iscrizione nell'Albo ufficiale dei Pionieri dell'Aeronautica.\nLa medaglia poteva essere concessa alla memoria.\nInsegne.\nLa medaglia ha il diametro di 34 millimetri e reca:\nAnche se il provvedimento istitutivo prevedeva l'argento la medaglia originale fu coniata in zama argentata.\nLa medaglia era \u00e8 sostenuta da un nastro di seta azzurro avente nel centro un palo rosso di 11 millimetri che a sua volta ha, nel proprio centro, un palo nero di 3,5 millimetri. \nIl nastrino poteva essere portato sul petto in luogo della medaglia.\nAll'atto del conferimento il Ministro Segretario di Stato per l'aeronautica rilasciava un brevetto indicante il nome del decorato con l'autorizzazione a fregiarsi della medaglia.\nIl Ministero dell'aeronautica curava la pubblicazione, con inserzione nel proprio Foglio d'ordini, dei singoli conferimenti della benemerenza e ne dava comunicazione al Comune di nascita del decorato, il Comune aveva l'obbligo di portare a conoscenza della popolazione la concessione con apposita affissione nell'albo pretorio, con l'iscrizione in eventuali pubblicazioni e con ogni altro mezzo ritenuto opportuno."}
{"id": "4376247", "revid": "1566286", "url": "https://it.wikipedia.org/wiki?curid=4376247", "title": "Felice Zappulla", "text": "Biografia.\nNipote del Barone Giuseppe Zappulla, che viveva a Palermo avendo incarichi a Corte, Felice nasce a Catania dal padre Carmelo e dalla madre Baronessa Giuseppina Quartararo. Vive nel capoluogo siciliano la sua adolescenza e giovinezza e qui si sposa nel 1932, a soli 18 anni, con Anna Viola, discendente dei Baroni Viola.\nAll'inizio della seconda guerra mondiale, le idee socialiste di Felice lo fanno avvicinare ai partigiani con i quali partecipa alla liberazione di Sandro Pertini, Giuseppe Saragat ed altri esponenti socialisti, facendoli evadere dal carcere romano di Regina Coeli.\nIn seguito prosegue la sua attivit\u00e0 con la Resistenza nel nord Italia, con il nome di battaglia \"il dottore dell'Oltrep\u00f2 Pavese\". Fatto prigioniero dai nazisti e caricato su un vagone piombato diretto in Germania, riesce a fuggire grazie all'eroismo dei ferrovieri che, adducendo un presunto guasto alla locomotiva, fermano il convoglio in una lunga galleria, sbloccano i vagoni piombati e consentono la fuga dei prigionieri.\nFa parte del CLN (Comitato di Liberazione Nazionale) di Milano sino al termine del conflitto.\nProcuratore del pugile Egisto Peyre, manifesta il suo interesse verso la \"noble art\", passione che riprender\u00e0 in seguito durante il corso della sua vita.\nTrasferitosi a Roma, laureato in Economia e Commercio, diviene Funzionario dell'Ufficio Imposte Dirette alle dipendenze del Direttore Generale Giovanni Di Paola; con il pensionamento per motivi di salute del Direttore Generale Di Paola, Felice entra in conflitto con il Ministro delle Finanze dell'epoca, Ezio Vanoni, (nonostante il contributo dato alla stesura della \"Legge Vanoni\") e decide quindi di dimettersi dall'incarico di funzionario.\nDopo l'esperienza pubblica, svolge su Milano la libera professione di commercialista per svariate aziende meneghine ed in conseguenza di attivit\u00e0 professionali prestate per il vecchio Angelo Rizzoli si avvicina all'ambiente del cinema. Inizia l'attivit\u00e0 cinematografica come soggettista e sceneggiatore e fonda la casa di produzione Fortunia Film (amministrata solo nei primi anni da Ignazio Balsamo), dirigendola sino al 1958 e producendo otto film di grande successo.\nDopo tale esperienza di produttore cinematografico, torna alla passione del pugilato, diventando organizzatore di incontri ed introducendo, primo in Italia, match internazionali con pugili di colore.\nTra le molteplici attivit\u00e0 svolte da Felice Zappulla va menzionata anche quella di giornalista free lance.\nNel 1967, a seguito del fallimento della Fortunia Film, viene condannato a cinque anni per bancarotta. Tale vicissitudine giudiziaria ispira il film \"Siamo tutti in libert\u00e0 provvisoria\" (del quale \u00e8 anche co-sceneggiatore con lo pseudonimo Fulvio Pazziloro), prodotto dalla ZAFES Film (Zappulla Felice Spettacoli, societ\u00e0 fondata negli anni '50 e poi utilizzata per la produzione del film); dopo questa ultima produzione, continua sino alla met\u00e0 degli anni settanta a lavorare nell'ambiente cinematografico.\nGrazie all'introduzione di una specifica norma, che consentiva la ricongiunzione ai fini pensionistici della guerra partigiana, della laurea e degli anni di impiego quale funzionario ministeriale, Felice Zappulla trascorre serenamente gli ultimi anni della sua vita nella casa di via Poli, in Roma."}
{"id": "4376249", "revid": "460305", "url": "https://it.wikipedia.org/wiki?curid=4376249", "title": "Caccia al cinghiale calidonio", "text": ""}
{"id": "4376250", "revid": "460305", "url": "https://it.wikipedia.org/wiki?curid=4376250", "title": "Caccia calidonia", "text": ""}
{"id": "4376252", "revid": "767487", "url": "https://it.wikipedia.org/wiki?curid=4376252", "title": "Sea Spoilers", "text": "Sea Spoilers \u00e8 un film del 1936 diretto da Frank R. Strayer.\n\u00c8 un film drammatico statunitense con elementi gialli e romantici che vede come interpreti principali John Wayne, Nan Grey e William Bakewell.\nProduzione.\nIl film, diretto da Frank R. Strayer su una sceneggiatura di George Waggner con il soggetto di Dorrell McGowan e Stuart E. McGowan, fu prodotto da Trem Carr e Paul Malvern (associato) per la Universal Pictures e girato negli Universal Studios a Universal City in California. Il titolo di lavorazione fu \"Casey of the Coast Guard\".\nDistribuzione.\nIl film fu distribuito negli Stati Uniti nell'ottobre del 1936 al cinema dalla Universal Pictures.\nAlcune delle uscite internazionali sono state:\nPromozione.\nLa tagline \u00e8: \"The Heroic Adventures Of The Coast Guard!\"."}
{"id": "4376253", "revid": "729019", "url": "https://it.wikipedia.org/wiki?curid=4376253", "title": "Puy Pariou", "text": "Il Puy Pariou \u00e8 un rilievo di origine vulcanica della Catena dei Puys, nel Massiccio Centrale. Formato dalla sovrapposizione di due coni stromboliani e un anello di tufo, che ha creato tre strati di lava nel corso della sua storia eruttiva.\nCollocazione geografica.\nIl Puy Pariou si trova a circa 10\u00a0km ovest di Clermont-Ferrand, poco pi\u00f9 di 2\u00a0km da Orcines, e appena a sud della strada che attraversa il passo di Ghoul. Si trova poi a meno di 400 metri nord dal Puy Ghouls, e poche centinaia di metri ovest dal Cliersou, dal Grand Suchet e piccolo Suchet, mentre il Puy de Dome si trova a 1,5\u00a0km Sud.\nTopografia.\nHa il suo picco a 1209 metri, e si trova a 250\u00a0m al di sopra di un basamento cristallino. Ha la tipica forma di un vulcano stromboliano e presenta due crateri vicini fra loro. Il cratere centrale, il pi\u00f9 alto e pi\u00f9 recente, \u00e8 un cerchio quasi perfetto avente 90 metri di profondit\u00e0 e 200\u00a0m diametro. I due crateri non sono sullo stesso asse, a differenza di quelli del Puy de C\u00f4me. L'anello di tufo che si estende vicino al vulcano \u00e8 ancora visibile a ovest e a nord; a sud, invece, \u00e8 nascosto sotto il nuovo cratere. Il Puy Pariou \u00e8 incolto, e ricoperto di: latifoglie, ginepri, erba e una finissima barba.\nGeologia.\nIl primo cratere del Pariou \u00e8 composto principalmente da basalto, questo \u00e8 di colore nero e contiene tanti piccoli cristalli.\nIl primo cono si estende a nord con l'anello di tufo; che per una parte \u00e8 stato ricoperto dal basalto. Il nuovo cratere \u00e8 di colore grigio bluastro contenente una gran quantit\u00e0 di minerali. Al momento della sua formazione il cratere era ricco di gas; a dimostrazione di ci\u00f2 \u00e8 la presenza di vere e proprie bolle che sono state trovate all'interno dell'antica lava.\nStoria Geologica.\nLa storia inizia con la formazione del primo cratere; un cono di tipo stromboliano che produsse forti esplosioni, i prodotti espulsi erano di natura trachitica mescolati a dei frammenti polverizzati del basamento cristallino. Un flusso di lava, poi, si estese per quasi 2\u00a0km verso nord. Successivamente, inizia un periodo di eruzioni esplosive. Oramai dell'ex cono stromboliano non si vede quasi pi\u00f9 nulla perch\u00e9 \u00e8 stato ricoperto dall'anello di tufo. Le ceneri di questo episodio eruttivo si estesero almeno fino all'attuale citt\u00e0 di Clermont-Ferrand.\nDopo questo periodo eruttivo appare un secondo cono stromboliano (il nuovo Pariou) che \u00e8 leggermente spostato a sud in confronto al precedente. Esso copre la parte meridionale e sud-orientale del Pariou. La seconda colata si \u00e8 divisa in due rami, uno dei quali ha raggiunto il sito di Nohanent. L'et\u00e0 di questo flusso lavico, \u00e8 stata stimata utilizzando dei frammenti di legno carbonizzati ritrovati sulle pendici del vulcano, datati dagli 8580 \u00b1 350 anni. Dopo un nuovo lago di lava si trasfer\u00ec temporaneamente dai piedi del nuovo Pariou ai bordi dell'anello tufo. Alla fine cre\u00f2 un'apertura larga 200\u00a0m nella parte nord-orientale dell'anello. A Nord fu bloccato ai piedi del Puy Ghouls, cos\u00ec devi\u00f2 verso est per fermarsi nel luogo attuale, chiamato la Fontana di Berger."}
{"id": "4376255", "revid": "767487", "url": "https://it.wikipedia.org/wiki?curid=4376255", "title": "Jakten (film 1965)", "text": "Jakten \u00e8 un film del 1965 diretto da Yngve Gamlin."}
{"id": "4376258", "revid": "767487", "url": "https://it.wikipedia.org/wiki?curid=4376258", "title": "Canoa (film)", "text": "Canoa \u00e8 un film del 1976 diretto da Felipe Cazals.\nTrama.\nIl film racconta una storia realmente accaduta nel paesino di San Miguel Canoa in Messico situato a circa 10\u00a0km dalla citt\u00e0 di Puebla. Il 14 settembre 1968 cinque studenti universitari di Puebla passano per San Miguel Canoa con l'intento di scalare il vulcano Malinche. Solo tre di loro sopravviveranno al linciaggio dei paesani, che aggredirono i ragazzi a causa delle tensioni politiche dell'epoca."}
{"id": "4376260", "revid": "767487", "url": "https://it.wikipedia.org/wiki?curid=4376260", "title": "Ondo City", "text": "Ondo City \u00e8 una citt\u00e0 nigeriana, nello Stato federato di Ondo.\nLa popolazione \u00e8 in maggioranza Yoruba"}
{"id": "4376264", "revid": "1573940", "url": "https://it.wikipedia.org/wiki?curid=4376264", "title": "Bradypodion atromontanum", "text": "Il camaleonte nano degli Swartberg (Bradypodion atromontanum ) \u00e8 un camaleonte endemico della provincia del Capo Occidentale del Sudafrica."}
{"id": "4376265", "revid": "227910", "url": "https://it.wikipedia.org/wiki?curid=4376265", "title": "Pelagio da Oviedo", "text": "Era anche un attivo scrittore delle Cronache del tempo e sovrintese alla maggior parte dei centri scriptori spagnoli del tempo che produssero l'ampio \"Corpus Pelagianum\" al quale Pelagio contribu\u00ec con il suo \"Chronicon regum Legionensium\" (\"Cronaca del regno di Le\u00f3n\"). Il suo lavoro come storico \u00e8 generalmente attendibile, ma per i documenti falsificati, interpolati ed alterati ad arte, che uscirono dal suo laboratorio, egli venne chiamato \"el Fabulador\" (\"il Favolista\") ed il \"principe dei falsari\".\nBiografia.\nData e luogo di nascita di Pelagio non sono noti. Il \"Liber testamentorum\" comprende una genealogia che fa ritenere che Pelagio possa essere connesso alle famiglie dell'Asturia occidentale che fondarono i monasteri di Coria e Lapedo. Egli fece inoltre fece donazioni di propriet\u00e0 che egli stesso aveva in Villamoros e in Trobajuelo, presso Le\u00f3n, il che fa presumere un collegamento Leonese.\nLe prime notizie che abbiamo su Pelagio sono riferite al suo diaconato in Oviedo nel 1096 ed alla sua promozione ad arcidiacono nel 1097. La sua consacrazione a vescovo ausiliare di Martino I il 29 dicembre 1098 e quattro anni dopo egli successe a Martino I nella cattedra episcopale di Oviedo, scelto dal re Alfonso VI ed intraprese con vigore la difesa delle propriet\u00e0 e della giurisdizione della diocesi. L'arcivescovo di Toledo, il benedettino Bernard de Sedirac, aspirava ad incorporare le sedi Oviedo, Le\u00f3n e di Palencia come suffraganee di quella di Toledo, contro la volont\u00e0 dei rispettivi vescovi, e nel 1099 papa Urbano II diede le relative disposizioni. Nel 1104 Pelagio e Pietro, vescovo di Le\u00f3n, si recarono a Roma a perorare la loro causa presso il nuovo pontefice Pasquale II, che garant\u00ec loro il privilegio dell'esenzione e li rese dipendenti direttamente dalla Santa Sede (1105). Nel contempo Pelagio aveva intrapreso una causa contro il nobile e condottiero spagnolo Fernando D\u00edaz, cognato di El Cid, contro la moglie Enderquina Mu\u00f1oz e contro l'abate del monastero di San Giovanni Battista di Corias, per mantenere i suoi diritti di signoria nelle Asturie. Egli fu anche coinvolto in conflitti giuridici con le sedi episcopali limitrofe, quella di Burgos e quella di Lugo e tra il 1109 ed il 1113 dovette respingere parimenti le pretese dell'arcidiocesi di Braga. Nel 1121 l'Arcidiocesi di Toledo ottenne da papa Callisto II la rimozione della esenzione accordata da papa Pasquale II nel 1105, sebbene questa fosse poi ripristinata nel 1122.\nPer quanto riguarda i rapporti di Pelagio con il re Alfonso VI, questi furono buoni, cos\u00ec come quelli del successore, la figlia Urraca. Dopo il 1106 non vi fu pi\u00f9 alcuna nomina di Conte delle Asturie e sembra che il titolo decadesse, lasciando il posto a quello di Castellano, un \"homo novus\" che lo rimpiazzasse, ma con molto minori poteri. Tutto ci\u00f2 naturalmente favoriva Pelagio e la sua diocesi, poich\u00e9 le Asturie ne stavano al centro. Pelagio sostenne politicamente Urraca contro il marito, Alfonso I di Aragona, e contro il figlio Alfonso Raimundez, futuro Alfonso VII di Le\u00f3n, in conflitto con la madre dopo il 1110. Ella in cambio fece numerose donazioni in tre occasioni diverse: nel 1112, 1118, e nel 1120. Pelagio fu l'asturiano prevalente a corte, omologando quindici atti reali durante il suo regno. Pelagio ebbe un suo ruolo nella riconciliazione fra la regina ed il figlio nel consiglio della corona tenutosi a Sahag\u00fan nel 1116. Dopo l'assunzione del potere da parte di Alfonso, Pelagio non recuper\u00f2 pi\u00f9 la sua importanza, egli fece solo rare apparizioni alla corte del nuovo re, dal quale non ricevette regalo alcuno.\nNel 1130 Pelagio venne destituito da un sinodo presieduto a Carri\u00f3n de los Condes dal cardinale Uberto Rossi Lanfranchi insieme ai vescovi di Le\u00f3n e di Salamanca ed all'abate di Samos, per essersi opposti nel 1127 alle nozze del re con Berengaria di Barcellona per la loro consanguineit\u00e0. La loro deposizione aveva in realt\u00e0 una motivazione politica e fu architettata da Alfonso e dal vescovo di Santiago di Compostela Diego Gelm\u00edrez\nNel corso dell'ultima decade dell'XI secolo e la prima del XII Santiago di Compostela divenne una delle m\u00e9te principali di pellegrinaggi dei fedeli cattolici, promosso anche con l'attivit\u00e0 del suo arcivescovo, Diego Gelm\u00edrez. La rivalit\u00e0 fra Pelagio e Diego pu\u00f2 essere vista nel tentativo di stabilire un primato di attrazione per pellegrini fra Santiago ed Oviedo, che vantava le numerose reliquie della sua Cattedrale di San Salvador, custodite nell'attigua chiesa denominata \"C\u00e1mara Santa\", ed in particolare quella del presunto sudario di Cristo.\nA Pelagio \u00e8 attribuita la costruzione dell'Arca Santa, contenitore delle requie poste nella \"C\u00e1mara Santa\".\nPelagio rimase in Oviedo e continu\u00f2 ad essere chiamato vescovo. Quando il suo successore Alfonso mor\u00ec nel gennaio del 1142, Pelagio prese nuovamente tra le sue mani l'amministrazione della diocesi fino all'estate del 1143. Dal giugno la sede venne amministrata dall'arcidiacono Froila Garc\u00e9s e quindi Martino II venne nominato alla sede di Oviedo nel concilio tenutosi a Valladolid.\nPelagio progett\u00f2 le proprie esequie ed ebbe uno spazio riservato alla sua tomba nella Cattedrale di San Salvatore. Tuttavia la morte giunse inaspettata mentre visitava Santillana del Mar e l\u00ec venne sepolto.\nOpere.\nIl complesso delle opere di Pelagio va sotto il nome di \"Corpus Pelagianum\". Fra i suoi scritti vi \u00e8 un breve trattato sulle origini delle citt\u00e0 di L\u00e8on, Oviedo, Toledo e Saragozza in 1142. Nel XVI secolo Ambrogio de Morales scopr\u00ec nella biblioteca della Cattedrale di Oviedo un manoscritto intitolato \"Numerose genealogie delle [Sacre] Scritture fino a Nostra Signora e Sant'Anna\", una genealogia della Vergine e di Sant'Anna, che venne attribuito a Pelagio. Questo manoscritto \u00e8 andato perduto, ma la sua esistenza mostra l'interesse di Pelagio verso la famiglia estesa di Ges\u00f9 e la sua nonna materna.\nIl suo \"Chronicon\" venne composto come continuazione di una serie di cronache raccolte insieme e copiate nel \"Liber chronicorum\", la parte principale del \"Corpus Pelagianum\". Questo comprendeva la \"Historia Gothorum\" di Sant'Isidoro, la \"Chronica ad Sebastianum\", e il \"Chronicon\" di Sampiro (che fu pesantemente interpolato, ma infine troncato).\nPelagio aveva inoltre raccolto e copiato tutti gli atti giuridici della diocesi in un massiccio cartolario chiamato \"Liber testamentorum\" o \"Libro (g\u00f3tico) de los testamentos\", compilato intorno al 1120, forse nel Monastero dei Santi Facondo e Primitivo a Sahag\u00fan. Sebbene esso contenga interpolazioni e falsificazioni di documenti, effettuate allo scopo di sostenere le ragioni della diocesi di Oviedo, rimane un documento importante per le ricerche storiche. \u00c8 illustrato con miniature colorate in stile romanico ed \u00e8 il pi\u00f9 importante documento per quel periodo di storia della pittura in Spagna."}
{"id": "4376267", "revid": "767487", "url": "https://it.wikipedia.org/wiki?curid=4376267", "title": "Joe Heck", "text": "Biografia.\nNato nel Queens e cresciuto in Pennsylvania, Heck studi\u00f2 per divenire medico osteopata e successivamente si arruol\u00f2 nelle riserve dell'esercito, dove \u00e8 attivo tuttora con il grado di colonnello.\nIn seguito Heck entr\u00f2 in politica con il Partito Repubblicano e venne eletto all'interno della legislatura statale del Nevada. Tuttavia quando chiese la rielezione, venne sconfitto dall'avversaria democratica.\nNel 2010 decise di candidarsi alla Camera dei Rappresentanti e riusc\u00ec a sconfiggere di misura la deputata democratica in carica Dina Titus. Due anni dopo la Titus si candid\u00f2 in un altro distretto e venne rieletta e nella stessa tornata elettorale Heck venne riconfermato per il suo seggio.\nDopo aver ottenuto un terzo mandato nel 2014, Heck decise di non concorrere per un quarto nel 2016, candidandosi invece al Senato per il seggio lasciato dal democratico Harry Reid. Heck ottenne la nomination repubblicana ma nelle elezioni generali venne sconfitto dalla candidata democratica Catherine Cortez Masto.\nHeck, che si configura come un repubblicano conservatore, \u00e8 sposato e ha tre figli."}
{"id": "4376278", "revid": "767487", "url": "https://it.wikipedia.org/wiki?curid=4376278", "title": "Conflict (film 1936)", "text": "Conflict \u00e8 un film del 1936 diretto da David Howard.\n\u00c8 un film drammatico statunitense con John Wayne, Jean Rogers e Ward Bond. \u00c8 basato sul romanzo del 1913 \"Il bruto delle caverne\" (\"The Abysmal Brute\") di Jack London (a cui si era gi\u00e0 ispirato \"Abysmal Brute\" del 1923).\nProduzione.\nIl film, diretto da David Howard su una sceneggiatura di Charles Logue e Walter Weems con il soggetto di Jack London (autore del romanzo), fu prodotto da Trem Carr e Paul Malvern (associato) per la Universal Pictures e girato nella Tuolumne County e a Sonora, in California.\nDistribuzione.\nIl film fu distribuito negli Stati Uniti dal 29 novembre 1936 al cinema dalla Universal Pictures. Un titolo pre-distribuzione fu \"The Showdown\".\nAlcune delle uscite internazionali sono state:\nPromozione.\nLa tagline \u00e8: \"\"JACK LONDON'S Famous Story \"The Abysmal Brute\" Brought To The Screen\"\"."}
{"id": "4376282", "revid": "55608329", "url": "https://it.wikipedia.org/wiki?curid=4376282", "title": "International Energy Agency", "text": ""}
{"id": "4376283", "revid": "76963", "url": "https://it.wikipedia.org/wiki?curid=4376283", "title": "Zenone di Sidone", "text": "Biografia.\nZenone fu capo della scuola epicurea ad Atene e maestro di Filodemo, nonch\u00e9 di Cicerone.\nNel \"De natura deorum\" Cicerone afferma che Zenone disdegnava gli altri filosofi e che aveva definito Socrate \u00abil buffone dell'Attica\u00bb. Tuttavia, sia Cicerone sia Diogene Laerzio scrivono di Zenone con rispetto, descrivendolo come un pensatore brillante e attento.\nOpere.\nZenone si occup\u00f2 di logica, scrivendo un \"De signis\" (perduto), influenzato dal probabilismo di Carneade.\nSi sarebbe, inoltre, occupato di matematica, scrivendo un trattato \"Sulla geometria\" violentemente confutato da Posidonio."}
{"id": "4376288", "revid": "838137", "url": "https://it.wikipedia.org/wiki?curid=4376288", "title": "Sayyid (nome)", "text": "Origine e diffusione.\nRiprende il titolo tipicamente arabo \"Sayyid\", che vuol dire letteralmente \"signore\", \"maestro\", \"capo\"; ha quindi significato analogo ai nomi Cirillo, Freyr e Joyce.\nNon va confuso con Zayd, altro nome arabo di differente origine e significato."}
{"id": "4376292", "revid": "767487", "url": "https://it.wikipedia.org/wiki?curid=4376292", "title": "Secret Agent (film 1996)", "text": "Secret Agent (\"The Secret Agent Club\") \u00e8 un film statunitense del 1996 diretto da John Murlowski con protagonista Hulk Hogan.\nTrama.\nRay Chase \u00e8 il migliore agente segreto americano, ma agli occhi del mondo si finge un tranquillo commerciante di giocattoli preso in giro da tutti, anche dagli amici del figlio. Durante l'ultima missione, Ray sottrae un'arma ad una banda di trafficanti d'armi sofisticate e potentissime. Tornato a casa, viene scoperto dai malviventi che lo rapiscono con l'intento di fargli dire dove nasconde le armi. Il figlio di Ray, Jeremy una volta scoperta la vera identit\u00e0 del padre, insieme ai suoi amici lo libera e quest'ultimo una volta libero, scatena tutta la sua tecnica micidiale per combattere e sconfiggere quei malviventi e portare cos\u00ec, a termine la sua missione."}
{"id": "4376295", "revid": "599013", "url": "https://it.wikipedia.org/wiki?curid=4376295", "title": "Suore di San Domenico di Cracovia", "text": "Le Suore di San Domenico (in polacco \"Zgromadzenie Si\u00f3str \u015awi\u0119tego Dominika\") sono un istituto religioso femminile di diritto pontificio: le suore di questa congregazione pospongono al loro nome la sigla O.P.\nStoria.\nL'istituto fu fondato da R\u00f3\u017ca Bia\u0142ecka, in religione Maria Colomba (1838-1887): nel 1856 incontr\u00f2 Vincenzo Jandel, maestro generale dell'Ordine dei Frati Predicatori, che la ispir\u00f2 a organizzare di una congregazione di terziarie regolari domenicane in Polonia.\nLe religiose aprirono la loro prima casa nel 1861 a Wielowie\u015b, presso Sandomierz, e nel 1867 Antoni J\u00f3zef Manastyrski, vescovo di Przemy\u015bl, approv\u00f2 le loro costituzioni.\nLa congregazione, aggregata all'ordine domenicano dal 1885, ottenne il pontificio decreto di lode il 21 marzo 1885 e le sue costituzioni furono approvate definitivamente il 18 agosto 1911.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9 e all'assistenza agli ammalati.\nOltre che in Polonia, sono presenti in Bielorussia, in Camerun, in Canada, in Italia, in Russia, negli Stati Uniti d'America e in Ucraina; la sede generalizia \u00e8 a Cracovia.\nAlla fine del 2008 la congregazione contava 362 religiose in 56 case."}
{"id": "4376299", "revid": "730026", "url": "https://it.wikipedia.org/wiki?curid=4376299", "title": "A G Fronzoni", "text": ""}
{"id": "4376301", "revid": "47767", "url": "https://it.wikipedia.org/wiki?curid=4376301", "title": "Zaid", "text": ""}
{"id": "4376304", "revid": "47767", "url": "https://it.wikipedia.org/wiki?curid=4376304", "title": "Syed", "text": ""}
{"id": "4376310", "revid": "34392", "url": "https://it.wikipedia.org/wiki?curid=4376310", "title": "Giorgio Pagano (politico)", "text": ""}
{"id": "4376311", "revid": "1305772", "url": "https://it.wikipedia.org/wiki?curid=4376311", "title": "Takeda", "text": ""}
{"id": "4376317", "revid": "110157", "url": "https://it.wikipedia.org/wiki?curid=4376317", "title": "Sonet\u00e0ula (romanzo)", "text": "Sonet\u00e0ula \u00e8 un romanzo di Giuseppe Fiori.\nScritto nel 1960-1962 \u00e8 ambientato nella Barbagia in Sardegna, in particolar modo nel centro immaginario di Orgiadas, situato nel Gennargentu. Il protagonista \u00e8 Sonet\u00e0ula, che a causa del codice barbaricino, \u00e8 costretto a diventare fuorilegge per vendicare il padre.\nDal libro, riscritto da Fiori 35 anni dopo e ripubblicato da Einaudi nel 2000, \u00e8 stato poi tratto l'omonimo film di Salvatore Mereu."}
{"id": "4376325", "revid": "767487", "url": "https://it.wikipedia.org/wiki?curid=4376325", "title": "Gro (nome)", "text": "Origine e diffusione.\nDeriva probabilmente dal nome norreno \"Gr\u00f3a\", basato su \"gr\u00f3a\", \"crescere\". Si pu\u00f2 quindi considerare analogo, per significato, a nomi quali Zayd e Crescenzo.\nViene portato, nella mitologia norrena, dalla strega e veggente Gr\u00f3a presente nello Sk\u00e1ldskaparm\u00e1l.\nOnomastico.\nIl nome \u00e8 adespota, cio\u00e8 non \u00e8 portato da alcuna santa, pertanto l'onomastico ricade il 1\u00ba novembre, giorno di Ognissanti."}
{"id": "4376339", "revid": "767487", "url": "https://it.wikipedia.org/wiki?curid=4376339", "title": "Stanis\u0142awa Rodzi\u0144ska", "text": "Mor\u00ec di stenti mentre era prigioniera nel campo di concentramento di Stutthof, durante l'occupazione nazista della Polonia.\nFu beatificata come martire da papa Giovanni Paolo II il 13 giugno 1999, durante il viaggio apostolico del pontefice a Varsavia.\nIl suo elogio si legge nel martirologio romano al 20 febbraio."}
{"id": "4376341", "revid": "767487", "url": "https://it.wikipedia.org/wiki?curid=4376341", "title": "Durant (Oklahoma)", "text": "Durant \u00e8 una citt\u00e0 della Contea di Bryan, Oklahoma, Stati Uniti. La popolazione era di 15,856 persone al censimento del 2010."}
{"id": "4376346", "revid": "228587", "url": "https://it.wikipedia.org/wiki?curid=4376346", "title": "Sonet\u00e0ula", "text": ""}
{"id": "4376349", "revid": "584834", "url": "https://it.wikipedia.org/wiki?curid=4376349", "title": "The Voice (Stati Uniti)", "text": ""}
{"id": "4376351", "revid": "767487", "url": "https://it.wikipedia.org/wiki?curid=4376351", "title": "In cerca della carestia", "text": "In cerca della carestia (\"Akaler Sandhane\") \u00e8 un film del 1981 diretto da Mrinal Sen."}
{"id": "4376355", "revid": "767487", "url": "https://it.wikipedia.org/wiki?curid=4376355", "title": "Dreszcze", "text": "Dreszcze \u00e8 un film del 1981 diretto da Wojciech Marczewski."}
{"id": "4376358", "revid": "729019", "url": "https://it.wikipedia.org/wiki?curid=4376358", "title": "Western Rocks (Isole Scilly)", "text": "Le Western Rocks (Italiano: Scogli Occidentali) sono un gruppo di isolotti e scogli disabitati situati nella parte sud-occidentale delle Isole Scilly, Regno Unito, famosi per i numerosi naufragi verificatisi nella zona e per il vicino Faro di Bishop Rock. Nel 1971 le Western Rocks sono state classificate come \"Sito di Speciale Interesse Scientifico\" in virt\u00f9 delle loro colonie di uccelli marini. Approdare sulle isole \u00e8 un'impresa difficoltosa che viene scoraggiata; da qui la scarsit\u00e0 di visite da parte di naturalisti e di relative pubblicazioni.\nRiserva naturale.\nLe isole sono in gran parte gestite come riserve naturali dall\"'Isles of Scilly Wildlife Trust\", principalmente per le colonie di uccelli marini e di foche grigie (\"Halichoerus grypus\"). Vi si trovano undici specie di uccelli marini, tra i quali il marangone dal ciuffo (\"Phalacrocorax aristotelis\") e l'uccello delle tempeste europeo (\"Hydrobates pelagicus\") sono di rilevanza nazionale. Le altre specie sono il gabbiano tridattilo (\"Rissa tridactyla\"), la gazza marina (\"Alca torda\"), l'uria (\"Uria aalge\"), il cormorano comune (\"Phalacrocorax carbo\"), il fulmaro (\"Fulmarus glacialis\"), la pulcinella di mare (\"Fratercula arctica\"), il mugnaiaccio (\"Larus marinus\"), lo zafferano (\"Larus fuscus\") e il gabbiano reale nordico (\"Larus argentatus\").\nSulle Isole Scilly si trovano le uniche colonie inglesi di uccello delle tempeste europeo, per una stima di complessive 1475 coppie. Melledgan vantava la terza pi\u00f9 grande colonia sulle Scilly, con 140 coppie registrate durante il censimento degli uccelli marini del 2000. Il numero era sceso a 69 coppie in occasione di un successivo censimento nel 2006; in quell'occasione, il maggior numero di coppie (129) fu riscontrato su Roseveor. Altre colonie sulle Western Rocks si trovano su Gorregan e Rosevean.\nGeografia.\nTutte le Western Rocks sono costituite da granito ercinico del tardo periodo Carbonifero, con sottili strati di suolo podzolico sugli isolotti pi\u00f9 grandi. Si trovano a sud-ovest di St Mary's: le isole di Annet e St Agnes si trovano immediatamente a nord-est, mentre Bishop Rock \u00e8 a ovest.\nLe isole pi\u00f9 estese del gruppo sono, da nord a sud: Great Crebwethan, Rosevear, Rosevean, Daisy e Pednathise Head. Rosevear Ledge e la barriera di Gilstone si trovano immediatamente a ovest di questo gruppo. Le isole minori sono: Codnors Rocks, Crebwethan, Jolly Rock, Jacky's Rock, Silver Carn, Gorregan e Melledgan.\nPrincipali isole e scogli.\nSono di seguito elencate alcune isole e scogli. La superficie indicata \u00e8 un valore medio basato sull'entit\u00e0 delle maree (le foto sono fornite dall\"'Isles of Scilly Wildlife Trust\"):\nDaisy.\nHa una superficie di 0,57 ettari. \u00c8 un punto di sosta per la foca grigia.\nGilstone.\nGilstone (\"barriera di Gilstone\" o \"Scoglio di Gilstone\" vedi foto) \u00e8 noto anche come \"Outer Gilstone Rock\" per distinguerlo da uno scoglio dallo stesso nome ubicato al largo della baia di Old Town sull'isola di St Mary's. Gilstone ha provocato molti dei naufragi di cui si ha notizia sulle Isole Scilly e, in particolare, l'affondamento dell'ammiraglia di Sir Cloudesley Shovell, la \"HMS Association\", durante il cosiddetto \"disastro navale del 1707\", che cost\u00f2 la vita a oltre 1400 persone.\nGorregan.\n(cornico: An Garregan, \"il luogo roccioso\"): ha una superficie di 1.57 ettari e un'altezza massima di 8\u00a0m.\nLe lisce rocce di Gorregan, piene di fenditure, contrastano con le altre isole, che si presentano invece come un'\u2033accozzaglia disordinata\u2033 di scogli. Le sole specie vegetali registrate sull'isola sono la coclearia medicinale (\"Cochlearia officinalis\"), la spergularia delle rocce (\"Spergularia rupicola\") e la \"Atriplex spinifera\". La colonia di uccelli delle tempeste europei \u00e8 costituita da 49 coppie registrate durante il censimento degli uccelli marini del 2000; vi si trova anche una grande colonia di gabbiani tridattili, nonostante nel 1984 questa specie fosse sparita dall'isola, presumibilmente per la presenza di uccelli predatori quali la cornacchia (\"Corvus corone\") o il corvo comune (\"Corvus corax\"). Altri uccelli presenti sull'isola sono le gazze marine e le urie. Le foche grigie usano l'isola come sito di allattamento.\nGreat Crebawethan.\n(cornico: Krib an Wedhen, \"barriera dell'albero\"): ha una superficie di 0,51 ettari.\nL'isola fu soggetta a indagine durante il censimento degli uccelli marini del 2000 per verificare la presenza di uccelli delle tempeste europei, ma non ve ne furono trovati.\nHellweathers.\n(cornico: Hal Weres, \"terreno paludoso\"): \u00e8 un gruppo di scogli a sud di Annet.\nLittle Crebawethan.\nHa una superficie di 0,14 ettari.\nMelledgan.\n(cornico: Men Lojowen, \"pianta\" o \"pietra d'erba\"): ha una superficie di 0.96 ettari.\nMelledgan ospitava la terza maggior colonia inglese di uccelli delle tempeste europei, con 140 coppie rilevate durante il censimento degli uccelli marini del 2000; il numero \u00e8 sceso a 69 in un successivo censimento del 2006, per cui l'isola \u00e8 stata superata da Roseveor. L'isola presenta anche colonie di cormorani, oltre a essere sito di sosta e di allattamento per la foca grigia. Gli escrementi delle foche contribuiscono a far prosperare alcune specie vegetali, tra cui la \"Lavatera arborea\", l\"'Atriplex prostrata\" e la pi\u00f9 comune \"Cochlearia anglica\".\nRosevean.\n(cornico: Ros Vian, \"piccolo promontorio\"): ha una superficie di 0,63 ettari ed \u00e8 la pi\u00f9 elevata delle isole, con un'altezza massima di 17\u00a0m.\nSe si escludono alcune piante, Rosevean \u00e8 costituita principalmente da rocce nude ed \u00e8 importante per le sue colonie di uccelli e come sito di sosta per le foche grigie. Il censimento degli uccelli marini del 2000 vi riscontr\u00f2 37 coppie di uccelli delle tempeste europei.\nRosevear.\n(cornico: Ros Veur, \"grande promontorio\"): ha una superficie di 2,17 ettari.\nRosevear \u00e8 la pi\u00f9 grande delle Western Rocks, con una superficie relativamente piatta che raggiunge i 5\u00a0m di altezza. Negli anni quaranta e cinquanta del XIX secolo fu abitata dagli operai impegnati nella costruzione del Faro di Bishop Rock: \u00e8 ancora possibile osservare, tra i densi arbusti che ricoprono l'isola, due dei quattro edifici costruiti per ospitare i lavoratori, i quali - si dice - riuscirono a coltivare qualche verdura. Durante le tempeste le onde possono ricoprire interamente l'isola.\nLe specie vegetali pi\u00f9 abbondanti su Rosevear sono il malvone delle rupi (\"Lavatera Maritima\"), il romice (\"Rumex cripus littoreus\") e la \"Atriplex spinifera\"; altre specie registrate sono la barbabietola di mare (\"Beta vulgaris sottosp. maritima\") e la coclearia medicinale (\"Cochlearia officinalis\"). Nel corso di una visita sull'isola intorno al 1947, Geoffrey Grigson rilev\u00f2 alcune pulcinelle di mare, dozzine di gazze marine, cormorani e mugnaiacci; nel mese di ottobre 1990 Rosemary Parslow osserv\u00f2 una notevole quantit\u00e0 di uccelli migratori, tra cui dozzine di pettirossi (\"Erithacus rubecula\") e regoli comuni (\"Regulus regulus\"), nonch\u00e9 diversi lu\u00ec forestieri (\"Phylloscopus inornatus\"), tutti intenti a nutrirsi in mezzo alla vegetazione. L'isola ha superato Melledgan come sito della terza maggior colonia inglese di uccelli delle tempeste europei, con 57 coppie registrate durante il censimento degli uccelli marini del 2000, divenute 129 nel successivo censimento del 2006. La colonia di cormorani su Rosevear e sulle altre Western Rocks riveste importanza nazionale.\nTra le rocce di Rosevear giace il fumaiolo della \"Cit\u00e9 de Verdun\", che naufrag\u00f2 sull'isola nel 1925.\nLe Western Rocks nella storia.\nA differenza delle isole maggiori dell'arcipelago delle Scilly, non c'\u00e8 evidenza di insediamenti umani sulle Western Rocks, se si esclude il temporaneo cantiere di lavoro su Rosevear a met\u00e0 del XIX secolo.\nLa navigazione, specialmente con tempo nuvoloso, si \u00e8 spesso basata su supposizioni derivanti dalla velocit\u00e0 e direzione presunte. Considerati la scarsa conoscenza delle correnti marine - in particolare negli avvicinamenti da ovest - che spingevano le navi pi\u00f9 a nord del previsto, e il fatto che le carte nautiche antecedenti il 1750 collocavano gli scogli oltre 10 miglia pi\u00f9 a nord della posizione effettiva, non c'\u00e8 da sorprendersi che nel corso della storia le Western Rocks siano state testimoni di una gran parte dei naufragi registrati sulle Isole Scilly. In particolare, la Barriera di Gilstone \u00e8 stata la causa di molti disastri marittimi, il pi\u00f9 importante dei quali fu l'affondamento dell'ammiraglia di Sir Cloudesley Shovell, la \"HMS Association\", nel corso del cosiddetto \"disastro navale del 1707\" che cost\u00f2 la vita a oltre 1.400 persone.\nSettantasette anni dopo, nel 1784, la nave passeggeri \"Nancy\" colp\u00ec Gilstone. Alcuni dei membri dell'equipaggio e dei passeggeri salirono su una scialuppa, che and\u00f2 a scagliarsi su Rosevear uccidendo tutte le persone a bordo. Annegarono complessivamente 36 membri dell'equipaggio, 12 passeggeri e 1 prigioniero. Tra questi c'era la famosa attrice Ann Cargill, che stava rientrando in Inghilterra dall'India: il suo corpo fu ritrovato abbracciato a quello di un bambino ed entrambi furono seppelliti su Rosevear assieme ad altri corpi rinvenuti. Successivamente fu tumulata nel camposanto della St Mary's Old Church a Old Town, sull'isola di St Mary's.\nNel 1841 il capitano di un battello a vapore, la \"SS Thames\", scambi\u00f2 il Faro di St Agnes per le Longships, cambi\u00f2 direzione verso nord e si schiant\u00f2 contro le Cribewidden Rocks, causando la perdita di 62 dei 66 passeggeri e membri dell'equipaggio. La seconda maggior perdita di vite umane avvenne nel 1875, quando il transatlantico tedesco \"SS Schiller\" urt\u00f2 Retarrier Ledges provocando la morte di 335 persone. Il capitano sapeva di essere nei pressi del Faro di Bishop Rock, ma non realizz\u00f2 di trovarsi nel mezzo delle Western Rocks.\nI vari relitti sono popolari mete di immersioni tanto per i subacquei professionisti che per i dilettanti."}
{"id": "4376359", "revid": "767487", "url": "https://it.wikipedia.org/wiki?curid=4376359", "title": "Hakkari'de Bir Mevsim", "text": "Hakkari'de Bir Mevsim \u00e8 un film del 1983 diretto da Erden Kiral."}
{"id": "4376361", "revid": "109007624", "url": "https://it.wikipedia.org/wiki?curid=4376361", "title": "Jonny Uchuari", "text": ""}
{"id": "4376364", "revid": "116479538", "url": "https://it.wikipedia.org/wiki?curid=4376364", "title": "Abdyl Frash\u00ebri", "text": "Fu una figura di spicco della \"Rilindja Komb\u00ebtare\", il Risorgimento albanese, assieme ai suoi due fratelli, divenendo l'iniziatore della Lega di Prizren. Egli fu una personalit\u00e0 politica particolarmente nota dal 1875 al 1877 per via dei ruoli che ricopr\u00ec, ovvero quello di deputato alla Commissione Albanese a Costantinopoli e quello di rappresentante al congresso per il vilayet di Yanya nel primo parlamento ottomano durante la prima era costituzionale dell'Impero, dal 1876 al 1877.\nBiografia.\nI primi anni.\nFrash\u00ebri era figlio di Halit Dule-Frash\u00ebri e di sua moglie, Emine Mirahori. Nato nel villaggio di Frash\u00ebri presso il distretto di P\u00ebrmet, egli era membro di una famiglia di Spahi declassati dell'Albania ottomana e di Bey impoveriti di Permet. Essendo il fratello maggiore di Naim e Sami, Frash\u00ebri trascorse tutta la sua giovinezza sino ai 18 anni nel villaggio nativo spostandosi solo occasionalmente a Ioannina. Suo padre era comandante di un esercito irregolare, composto da contingenti ottomani ed albanesi al servizio della Sublime Porta. Il suo compito era quello di tenere l'ordine nei territori della provincia di Rumelia, nei Balcani ottomani. Oltre che in Toskeria egli ebbe compiti in Geg\u00ebria (Albania settentrionale), Bosnia ed Erzegovina, Kosovo, Montenegro, oltre che nei territori di Tessaglia e Macedonia che erano sovente teatro di ribellioni per mano dei nativi greci dell'area. Durante queste spedizioni, Frash\u00ebri era parte del contingente paterno e venne prescelto quale capitano delle truppe albanesi.\nHalit mor\u00ec nel 1859 ed Abdyl Frash\u00ebri divenne il capo della sua casata, dal momento che i suoi cinque fratelli e le due sorelle erano tutti pi\u00f9 giovani di lui. Dopo due anni mor\u00ec anche sua madre. Frash\u00ebri fu di stanza a Ioannina assieme ai due fratelli minori, dedicandosi anche agli studi in citt\u00e0 al fianco di importanti scienziati ed insegnanti albanesi, apprendendo l'arabo dal myderiz Hasan Tahsini, oltre al persiano, al francese ed al greco. Frash\u00ebri studi\u00f2 anche scienza, filosofia e matematica. Dopo aver terminato gli studi, egli si fidanz\u00f2 e poi si spos\u00f2 con Ballk\u00ebze, figlia del myfti Ibrahim Frash\u00ebri della famiglia dei Lah\u00e7enja e d sua moglie, Xhenfize \u00c7oku, della famiglia dei \u00c7okollar\u00ebve. La coppia ebbe un totale di sei figli, di cui il primo nato nel 1874 prese il nome di suo nonno, Halit, pur morendo poi infante. Il secondo figlio, nato nel 1876, venne chiamato anch'egli Halis, ed anche lui mor\u00ec giovanissimo. Altri due figli morti anche loro in tenera et\u00e0 ebbero nome Feridun. Rimasero in vita solo il loro terzo figlio Mid'hat ed una figlia, che prese il nome della madre di Abdyl, Emine.\nL'attivit\u00e0 politica.\nCapo della Commissione Albanese di Ioannina: al lavoro per l'autonomia dell'Albania.\nFrash\u00ebri si distinse come un grande uomo politico e personalit\u00e0 albanese negli anni '70 dell'Ottocento. Ad ogni modo, quando la Guerra russo-turca diede come risultato la sconfitta ottomana, l'integrit\u00e0 dell'Impero ottomano e quella delle terre albanesi nei Balcani venne molto meno. Frasheri nel frattempo era divenuto membro della Commissione Albanese di Janina (in albanese: \"Komiteti Shqiptar i Janines\") guidata dall'albanese Abedin Dino col quale divenne cofondatore del movimento. Quindi fu lui a portare avanti il progetto per la dichiarazione d'indipendenza dell'Albania nei confronti dell'Impero ottomano, progetto che gli vant\u00f2 il consesso quasi unanime degli albanesi nella conferenza tenutasi a Prizren nel 1878. Ad ogni modo, le sue speranze per un'Albania autonoma erano fugate dal comportamento dei vicini di stato quali Grecia, Serbia e Bulgaria, supportate dall'Impero russo che si opponeva fermamente alla presenza di un'Albania indipendente nei Balcani. Frash\u00ebri organizz\u00f2 dunque un incontro con le autorit\u00e0 ottomane ed il sultano, ed i rappresentanti del Khedivato d'Egitto, che erano antenati degli albanesi, ottenendo il loro supporto contro gli invasori. Egli si incontr\u00f2 anche coi rappresentanti greci tra il luglio ed il dicembre del 1877, formalmente per questioni diplomatiche ma poi in realt\u00e0 per creare un fronte comune di difesa contro le ambizioni di espansione della Grande Bulgaria e della Serbia. L'emissario segreto dalla Grecia, Stephanos Skouloudis, rifiut\u00f2 di formare questa coalizione dal momento che la Grecia non aveva alcun interesse a supportare la causa etnica degli albanesi e l'accordo fall\u00ec. Frash\u00ebri intensific\u00f2 allora la sua politica di alleanza con le autorit\u00e0 ottomane e dal 1877 assieme ad altri compatrioti fond\u00f2 la Commissione Centrale per la Difesa dei Diritti Albanesi con sede a Istanbul, capitale ottomana.\nCapo della Commissione Centrale per la Difesa dei Diritti del Popolo Albanese: la fondazione della Lega di Prizren.\nAlla fine del 1877, Frash\u00ebri come membro del primo parlamento dell'Impero ottomano, venne eletto membro della Commissione Centrale per la Difesa dei Diritti Albanesi (\"Komiteti i Stambollit\"), che venne istituita a Istanbul. Egli diede importanti contributi all'elaborazione di una piattaforma politica che il movimento avrebbe potuto ampiamente sfruttare in caso di vittoria dei russi sull'Impero ottomano, in particolar modo dopo la firma del Trattato di Santo Stefano. Secondo Frash\u00ebri le condizioni create dall'espansionismo della Russia aveva smosso l'attenzione delle potenze europee nel voler mantenere solido l'Impero ottomano, e le intenzioni da parte di alcuni stati balcanici di annettersi l'area dell'Albania, sembravano proporre come unica soluzione la creazione di uno stato autonomo albanese sotto la sovranit\u00e0 dell'Impero ottomano o, almeno, di creare un unico vilayet sotto il governo dell'impero turco. Se questo unico vialyet albanese fosse stato realizzato, esso avrebbe sancito ufficialmente i confini dell'Albania ed avrebbe dato agli albanesi l'occasione ideale per la preparazione dell'autodifesa della propria patria nativa.\nLa fondazione del Governo Provvisorio d'Albania con l'Impero ottomano e la dichiarazione d'indipendenza del vilayet Albanese.\nIl Trattato di Santo Stefano e poi la Conferenza di Berlino avevano recato profonda ansia alla popolazione albanese il che spinse i suoi capi a organizzare una difesa nazionale del territorio da loro abitato. Per questo nella primavera del 1878, gli albanesi pi\u00f9 influenti si incontrarono a Costantinopoli guidati da Frash\u00ebri e da altre figure del risorgimento albanese. Il gruppo organizz\u00f2 la fondazione di un comitato per dirigere la resistenza armata degli albanesi musulmani. Nel maggio di quell'anno il gruppo si incontr\u00f2 ad una riunione generale con tutti i rappresentanti delle aree albanesi. Il 10 giugno 1878 circa ottanta delegati, in gran parte capi religiosi islamici, capi trib\u00f9 e altre influenti personalit\u00e0 dei vilayets ottomani di origine albanese, si incontrarono nella citt\u00e0 kosovara di Prizren. I delegati si riunirono dunque nella Lega di Prizren, sotto la direzione di un comitato centrale che aveva il potere di imporre tasse ed organizzare un esercito. La Lega di Prizren lavor\u00f2 per ottenere la tanto sperata autonomia per gli albanesi implementando le decisioni del Trattato di Santo Stefano e della Conferenza di Berlino, ma non per creare un'Albania indipendente. L'idea di Frash\u00ebri era quella di riunire i 5 vilayets in un singolo vilayet albanese sotto la sovranit\u00e0 ottomana.\nAll'inizio le autorit\u00e0 ottomane supportarono l'operato della Lega di Prizren ed ebbero relazioni con i capi dell'organizzazione, in particolar modo con Frash\u00ebri che aveva l'incarico di \"ministro degli esteri\" della Lega ed era portavoce alla Sublime Porta.\nRiconosciuto come uno dei principali autori della piattaforma politica della Commissione Centrale di Istanbul, che Frash\u00ebri pubblicizz\u00f2 con una serie di articoli sulla stampa ottomana ed europea nella primavera del 1878, egli prese parte attivamente alla fondazione della Lega di Prizren. Dopo la fondazione della Lega, che adott\u00f2 come base le idee da lui gettate, Abdyl Frash\u00ebri ne fu capo distinto. Le sue principali attivit\u00e0 consentirono lo sviluppo nelle aree in particolare dei vilyets di Janina e del Kosovo. Egli prese parte alla maggior parte delle assemblee principali organizzate dal Consiglio Generale della Lega albanese ed alle commissioni interregionali. Nell'assemblea di fondazione della Lega di Prizren egli venne eletto quale membro della Commissione per gli Affari Esteri. Il 1\u00ba novembre 1878 egli rappresent\u00f2 la Tosk\u00ebria nella prima assemblea del Debar, ove per la prima volta l'Impero ottomano accondiscese a formare il vialyet di Albania. Egli fu il principale organizzatore dell'Assemblea di Preveza nel gennaio del 1879, intenzionata ad evitare che la \u00c7ameria passasse alla Grecia.\nNella primavera del 1879 capeggi\u00f2 la delegazione della Lega di Prizren in visita alle capitali delle maggiori Potenze per proteggere l'integrit\u00e0 delle terre albanesi ed i diritti dei loro abitanti. Frash\u00ebri fu anche il principale promotore della formazione di un governo ad interim. Egli guid\u00f2 l'Assemblea Nazionale di Gjirokast\u00ebr che prese la decisione di creare uno stato albanese autonomo. Egli fece parte del movimento che propose l'armamento degli albanesi. Frash\u00ebri difese il programma di Gjirokast\u00ebr nella Seconda Assemblea di Debar, dove egli rappresent\u00f2 l'ala radicale del movimento. Sebbene il programma di autonomia non venisse poi accettato dai rappresentanti delle potenze pi\u00f9 moderate, egli si spost\u00f2 in Kosovo ed inizi\u00f2 quindi a mettere in pratica le decisioni prese a Gjirokast\u00ebr.\nNel 1881 nella fondazione del governo autonomo dell'Albania a Prizren, capeggiato dal presidente Ymer Prizreni, Frasheri venne eletto Ministro degli Affari Esteri e diede importanti contributi alla preparazione politica e militare che avrebbe protetto l'area dalle spedizioni militari ottomane contro la Lega.\nSoppressione della Lega di Prizren, arresto e prigionia.\nDopo che la Lega venne soppressa dall'Impero ottomano nell'estate del 1881, Frash\u00ebri assieme ad altri membri della Lega di Prizren vennero catturati ed arrestati dal comandante in capo maresciall Dervish Pasha e temporaneamente messo a morte da un tribunale speciale ottomano. Ad ogni modo la sentenza venne ridotta alla prigionia a vita e Abdyl venne imprigionato nel castello di Prizren per i tre anni successivi. Dopo tre anni di prigione (1882\u20131885) ed un'estradizione ad Istanbul, egli venne rilasciato per ragioni di salute nel 1892, ritenendo le autorit\u00e0 ottomane che in tali condizioni egli non potesse pi\u00f9 nuocere con la sua attivit\u00e0 politica e patriottica. Malato ed isolato, egli non riprese pi\u00f9 di fatto alcuna idea politica o patriottica, morendo ad Istanbul il 23 ottobre 1892. Le sue spoglie vennero riportate a Tirana nel 1978, nel 100\u00ba anniversario della costituzione della Lega di Prizren."}
{"id": "4376365", "revid": "767487", "url": "https://it.wikipedia.org/wiki?curid=4376365", "title": "La commissaria", "text": "La commissaria (tit. orig. \"\u041a\u043e\u043c\u0438\u0441\u0441\u0430\u0440\", \"Komissar\") \u00e8 un film del 1967 diretto da Aleksandr Askol'dov."}
{"id": "4376366", "revid": "858648", "url": "https://it.wikipedia.org/wiki?curid=4376366", "title": "Michael K\u00f6hler", "text": "Dopo la riunificazione della Germania (1990), acquis\u00ec la cittadinanza tedesca.\n\u00c8 fratello di Thomas, a sua volta ex slittinista di alto livello.\nBiografia.\nGareggi\u00f2 prevalentemente nel doppio. Inizi\u00f2 in coppia con Wolfgang Scheidel e successivamente prese il posto del fratello come partner di Klaus-Michael Bonsack, con il quale aveva conquistato l'oro a e che dopo quell'edizione dei Giochi si era ritirato.\nNon prese parte ad alcuna edizione dei Giochi olimpici invernali, in compenso ai campionati mondiali ottenne una medaglia d'oro, una d'argento ed una di bronzo nel doppio, rispettivamente a Davos 1965, a K\u00f6nigssee 1970 ed a K\u00f6nigssee 1969.\nFu eletto membro della \"Volkskammer\" (Camera del Popolo) della Repubblica Democratica Tedesca, nel corso della quinta legislatura, e precisamente dal 1967 al 1971, nelle file della Libera Giovent\u00f9 Tedesca (FDJ), l'organizzazione giovanile del Partito Socialista Unificato di Germania."}
{"id": "4376367", "revid": "287204", "url": "https://it.wikipedia.org/wiki?curid=4376367", "title": "Michael Kohler", "text": ""}
{"id": "4376368", "revid": "604467", "url": "https://it.wikipedia.org/wiki?curid=4376368", "title": "Michael Koehler", "text": ""}
{"id": "4376369", "revid": "125610891", "url": "https://it.wikipedia.org/wiki?curid=4376369", "title": "Angela di San Giuseppe", "text": "La vita.\nEntr\u00f2 nel 1903 nella Congregazione, dove ricopr\u00ec incarichi: fu dapprima superiora locale, poi segretaria generale e infine, dal 1931 superiora generale.\nIl martirio.\nAllo scoppio della guerra civile, nel luglio del 1936, inizi\u00f2 una sistematica persecuzione religiosa. Madre Angela si trovava nella casa madre a Mislata e fece il possibile per salvare le consorelle: ordin\u00f2 loro di lasciare l\u2019abito religioso e di trasferirsi in una casa privata alla periferia di Valencia.\nLe suore vissero in condizione di semi clandestinit\u00e0 in quella casa, trascorrendo il tempo in preghiera, con frequenti perquisizioni da parte dei miliziani. La sera del 19 novembre 1936 un camion venne a prenderle per condurle al maneggio di Paterna, a circa sei chilometri da Valencia. L\u00ec, all'una di notte del giorno 20 novembre fu fucilata insieme a quattordici consorelle da miliziani anarchici fedeli al governo repubblicano.\nLa devozione.\n\u00c8 stata proclamata beata come martire da papa Giovanni Paolo II il 1\u00ba ottobre 1995, nel corso di una cerimonia celebrata in Piazza San Pietro a Roma.\nIl suo elogio si legge nel martirologio romano il 20 novembre."}
{"id": "4376370", "revid": "1201880", "url": "https://it.wikipedia.org/wiki?curid=4376370", "title": "Sindrome astenica", "text": "Sindrome astenica () \u00e8 un film del 1989 diretto da Kira Muratova.\nRiconoscimenti.\nPresentato al 40\u00ba Festival internazionale del cinema di Berlino (1990) \u00e8 stato premiato con l'Orso d'argento, gran premio della giuria."}
{"id": "4376375", "revid": "729019", "url": "https://it.wikipedia.org/wiki?curid=4376375", "title": "Linea Shin-Keisei", "text": "La , gestita dalle Ferrovia Shin-Keisei, compagnia sussidiaria delle Ferrovie Keisei, \u00e8 una ferrovia a scartamento normale che collega le stazioni di Keisei-Tsudanuma a Narashino con quella di Matsudo, entrambe nella prefettura di Chiba. Dal 2006 sono attivi anche dei servizi diretti con la linea Keisei Chiba fino alla stazione di Chiba-Ch\u016b\u014d.\nServizi e stazioni.\nTipologie di servizi.\nTutti i treni fermano in tutte le stazioni. La maggior parte dei treni percorrono tutta la linea, mentre alcuni terminano alla stazione di Shin-Tsudanuma. La mattina e la sera alcuni treni partono o terminano a Kunugiyama. \nAll'ora di punta della mattina la frequenza dei treni \u00e8 ogni 4 minuti, e scende a 10 durante il resto del giorno, mentre \u00e8 di 8 minuti la sera. Durante il giorno i treni si alternano con quelli che proseguono fino a Chiba Ch\u016b\u014d sulla linea Keisei Chiba.\nMateriale rotabile.\nTutti i treni appartengono ai depositi di Tsudanuma e Kunugiyama"}
{"id": "4376377", "revid": "767487", "url": "https://it.wikipedia.org/wiki?curid=4376377", "title": "Satana (film 1991)", "text": "Satana (\"Satan\") \u00e8 un film del 1991 diretto da Viktor Aristov."}
{"id": "4376378", "revid": "124706522", "url": "https://it.wikipedia.org/wiki?curid=4376378", "title": "F\u00f8dt til \u00e5 herske", "text": "F\u00f8dt til \u00e5 herske \u00e8 il primo album del progetto solista Mortiis.\nIl disco.\nCaratterizzato da due lunghe tracce in stile dark ambient, esse sono quasi completamente strumentali a parte una piccola parte narrata in lingua norvegese in \"F\u00f8dt til \u00e5 herske, Part II\".\nAltra versione dell'LP \u00e8 stata realizzata nel 1996 dalla Dark Dungeon Music e nel 1999 dalla Earache.\nSono state prodotte 500 copie su vinile dorato, numerate a mano; le copie vennero firmate personalmente da Mortiis."}
{"id": "4376380", "revid": "1494169", "url": "https://it.wikipedia.org/wiki?curid=4376380", "title": "Western Rocks", "text": ""}
{"id": "4376382", "revid": "690118", "url": "https://it.wikipedia.org/wiki?curid=4376382", "title": "Architettura vernacolare", "text": ""}
{"id": "4376383", "revid": "767487", "url": "https://it.wikipedia.org/wiki?curid=4376383", "title": "Davidson (Oklahoma)", "text": "Davidson \u00e8 una citt\u00e0 nella Contea di Tillman, Oklahoma, Stati Uniti. La popolazione era di 315 persone secondo il censimento del 2010."}
{"id": "4376385", "revid": "446353", "url": "https://it.wikipedia.org/wiki?curid=4376385", "title": "Territori occupati dall'Impero giapponese nella seconda guerra mondiale", "text": ""}
{"id": "4376387", "revid": "767487", "url": "https://it.wikipedia.org/wiki?curid=4376387", "title": "Wan zhong", "text": "Wan zhong \u00e8 un film del 1989 diretto da Wu Ziniu."}
{"id": "4376388", "revid": "729019", "url": "https://it.wikipedia.org/wiki?curid=4376388", "title": "Wright Field", "text": "Wright Field \u00e8 stato un aeroporto dell'United States Army Air Corps, dell'United States Army Air Forces e dell'United States Air Force (l'aeronautica militare statunitense) sito nelle vicinanze di Riverside, Ohio. Dal 1927 al 1947 \u00e8 stato un centro di ricerche e sviluppo all'avanguardia, mentre durante la seconda guerra mondiale vi vennero eseguiti anche voli sperimentali. Fu inoltre sede del Materiel Command (il comando logistico delle Army Air Forces) e dell'Air Corps School of Engineering.\nDopo la sua fusione con il Patterson Field avvenuta nel 1948 che ha dato vita alla Wright-Patterson Air Force Base, il vecchio Wright Field \u00e8 stato rinominato \"Area B\" e vi \u00e8 stato collocato il National Museum of the United States Air Force.\nStoria.\nNel 1917 nell'attuale Fairborn (Ohio) venne costruito il Wilbur Wright Field per addestrare i piloti in procinto di partire per la prima guerra mondiale, seguito poco dopo dal Fairfield Air Depot (deposito aereo Fairfield) innalzato nelle immediate vicinanze. Il campo di volo si estendeva per oltre 3 km verso ovest e racchiudeva le praterie ed i campi alluvionali adiacenti sorti dietro la diga di Huffman. Nella vicina Dayton venne invece costruito il McCook Field, un piccolo campo d'aviazione per scopi d'ingegneria aeronautica con una pista lunga meno di 610 m e con baracche di legno.\nNel 1924 la comunit\u00e0 di Dayton acquist\u00f2 1.821 ettari di terreno che comprendeva il vecchio Wilbur Wright Field e 300 ettari della contea di Montgomery, in quella che oggi \u00e8 la citt\u00e0 di Riverside. Tutta la zona venne adattata per impiantarvi un nuovo aeroporto, rinominato \"Wright Field\" in onore dei due fratelli pionieri del volo, a sostituire anche il McCook Field. Dopo il trasferimento di circa 4.500 t di materiali dal McCook Field al Wright Field iniziato il 25 marzo 1927, il nuovo aeroporto venne inaugurato il 12 ottobre 1927 nel corso di una cerimonia a cui presenziarono Orville Wright, il segretario alla guerra Dwight F. Davis e il suo assistente F. Trubee Davison, il comandante dell'United States Army Air Corps maggior generale Mason M. Patrick e l'industriale di Dayton colonnello Edward Andrew Deeds. Il Wright Field fu il primo caso di un'installazione dell'esercito intitolata a dei civili e ad una persona vivente (Orville Wright, per l'appunto, che ebbe anche l'onore di issare per primo la bandiera statunitense sull'aeroporto). Per la cittadinanza furono anche allestite mostre sui vari mezzi e apparecchiature aeronautiche. Sebbene la pioggia costrinse i vari \"speaker\" a parlare al chiuso, questa non imped\u00ec ai piloti del 1st Pursuit Group di esibirsi in formazione e ad altri uomini di effettuare dei lanci col paracadute o di mettersi in mostra con delle acrobazie aeree. Altri show inclusero il decollo di una mongolfiera e il passaggio di un dirigibile.\nIl 6 luglio 1931 la porzione del Wright Field ad est della diga di Huffman venne designata per la costruzione di un nuovo campo d'aviazione, il Patterson Field, cos\u00ec chiamato in onore del tenente Frank Stuart Patterson che mor\u00ec il 19 giugno 1918 nello schianto del suo Airco DH.4M mentre sperimentava un nuovo sistema di sincronizzazione della mitragliatrice con l'elica. Patterson Field divenne la sede della Materiel Division dell'Army Air Corps (antesignana del Materiel Command, il comando logistico dell'United States Air Force). Wright Field, ora ridimensionato, continu\u00f2 invece a condurre ricerche in campo aeronautico fino a tutta la seconda guerra mondiale. Nel giugno 1941 infatti, in previsione dei test da condurre con il bombardiere Douglas XB-19 Hemisphere, iniziarono i lavori di costruzione di due nuove piste di volo in calcestruzzo (direzione nord-ovest-sud-est ed est-ovest) che terminarono nel febbraio 1942. Nel 1944 le due piste vennero collegate tra loro con una nuova pista direzione sud-ovest-nord-est.\nIl 15 dicembre 1945 l'amministrazione del Wright Field venne fusa con quella del Dayton Army Air Field (Vandalia, Ohio) e del Clinton County Army Air Field (vicino Wilmington, Ohio), a formare quella che venne collettivamente chiamata \"Army Air Forces Technical Base\". I campi di Dayton e di Clinton County vennero dismessi nel 1946 e l'Army Air Forces Technical Base divenne, nel dicembre 1947, l'Air Force Technical Base in seguito al cambio di nome delle United States Army Air Forces in United States Air Force, ora forza armata indipendente. Un ultimo cambiamento segu\u00ec il 13 gennaio 1948, quando gli aeroporti di Wright Field e Patterson Field vennero uniti a formare la Wright-Patterson Air Force Base: l'ex Wright Field divenne l'Area B, l'area meridionale l'Area A e la parte settentrionale l'Area C.\nNel 1951 la base era talmente congestionata che i voli dovettero essere limitati all'Area B (ex Wright Field), che nel febbraio 1958 venne chiusa a tutti gli aerei a reazione, mantenendo comunque un elevato livello (decine di migliaia) di decolli e atterraggi. I rumori prodotti dagli aerei e l'intenso traffico da questi generato port\u00f2 comunque alla chiusura definitiva dei voli militari dall'Area B nel 1963, mentre i voli civili (genericamente aerei monomotore) continuarono fino al 1970. La pista d'atterraggio venne riaperta brevemente ed eccezionalmente per ospitare l'arrivo degli aerei destinati ad essere messi in mostra nel National Museum of the United States Air Force, aperto nel 1971 nel triangolo formato dalle tre vecchie piste del Wright Field."}
{"id": "4376391", "revid": "767487", "url": "https://it.wikipedia.org/wiki?curid=4376391", "title": "Ja milujem, ty miluje\u0161", "text": "Ja milujem, ty miluje\u0161 \u00e8 un film del 1989 diretto da Du\u0161an Han\u00e1k."}
{"id": "4376395", "revid": "767487", "url": "https://it.wikipedia.org/wiki?curid=4376395", "title": "Mill Creek (Oklahoma)", "text": "Mill Creek \u00e8 una citt\u00e0 della contea di Johnston, Oklahoma, Stati Uniti. La popolazione era di 340 persone al censimento del 2000."}
{"id": "4376396", "revid": "1573940", "url": "https://it.wikipedia.org/wiki?curid=4376396", "title": "Myotis nesopolus", "text": "Myotis nesopolus () \u00e8 un pipistrello della famiglia dei Vespertilionidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 41,8\u00a0mm, la lunghezza dell'avambraccio di 31,6\u00a0mm, la lunghezza della coda di 36\u00a0mm, la lunghezza del piede di 6\u00a0mm e la lunghezza delle orecchie di 11\u00a0mm.\nAspetto.\nLe parti dorsali sono marroni scure, con la base dei peli leggermente pi\u00f9 scura, mentre le parti ventrali sono giallo-brunastre. Le orecchie sono lunghe, strette, ben separate tra loro e con la punta arrotondata. Le ali sono attaccate posteriormente alla base delle dita dei piedi, i quali sono piccoli. La coda \u00e8 lunga ed \u00e8 inclusa completamente nell'ampio uropatagio. La sottospecie \"M.n.larensis\" \u00e8 pi\u00f9 chiara.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti volanti, come mosche e falene, che cattura in spazi aperti e tra i cactus colonnari.\nDistribuzione e habitat.\nQuesta specie \u00e8 diffusa sulle isole di Cura\u00e7ao e Bonaire, Venezuela nord-occidentale e Colombia nord-orientale. Probabilmente \u00e8 presente anche su Aruba.\nVive in ambienti aperti ed aridi di pianura.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, nonostante l'areale limitato ma relativamente abbondante, classifica \"M.nesopolus\" come specie a rischio minimo (LC)."}
{"id": "4376402", "revid": "300067", "url": "https://it.wikipedia.org/wiki?curid=4376402", "title": "Marcin Kosi\u0144ski", "text": ""}
{"id": "4376403", "revid": "300067", "url": "https://it.wikipedia.org/wiki?curid=4376403", "title": "Marcin Kosinski", "text": ""}
{"id": "4376408", "revid": "767487", "url": "https://it.wikipedia.org/wiki?curid=4376408", "title": "Oktaha", "text": "Oktaha \u00e8 una citt\u00e0 della Contea di Muskogee, Oklahoma, Stati Uniti. La popolazione al censimento del 2010 era di 390 persone residenti."}
{"id": "4376411", "revid": "765341", "url": "https://it.wikipedia.org/wiki?curid=4376411", "title": "Episodi di Dallas (serie televisiva 2012) (seconda stagione)", "text": "La seconda stagione della serie televisiva Dallas \u00e8 stata trasmessa in prima visione negli Stati Uniti d'America dall'emittente via cavo TNT dal 28 gennaio al 15 aprile 2013.\nIn Italia la serie \u00e8 stata trasmessa in prima visione sul canale pay Mya a partire dal 29 novembre 2013 al 7 febbraio 2014, con un episodio a settimana (dal 10 al 31 gennaio 2014 con due) ogni venerd\u00ec alle 21:15.\nI primi sette episodi vengono trasmessi in chiaro su Canale 5 con un episodio a settimana, il sabato alle 13:40, dal 2 agosto al 13 settembre 2014. I rimanenti otto episodi vengono trasmessi su La 5 sempre uno a settimana e sempre con lo stesso orario, dal 13 settembre al 1\u00ba novembre 2014.\nIl ricatto di Harris.\nTrama.\nSue Ellen sta continuando la sua compagna elettorale e si trova in vantaggio rispetto al suo avversario, l'ex marito di Ann, Harris. John Ross intanto riesce a portarsi a letto con l'inganno la figlia di un importante industriale che non voleva vendere alla Ewing i suoi treni e tramite questo meschino ricatto ottiene il contratto ricattando l'uomo la cui figlia deve convolare presto a nozze. Cristopher ed Elena intanto sono ad un passo dal chiudere un vantaggioso contratto per fare in modo che il metano scoperto dal ragazzo sia il nuovo carburante per tutti i mezzi di trasporto nello Stato del Texas. J.R. \u00e8 nell'ufficio del figlio ed \u00e8 stato lui a consigliare al ragazzo la mossa da fare per avere il controllo degli autotreni e ora deve soffiare l'accordo a Cristopher. Cristopher va quindi negli uffici della Ewing dove ha un nuovo scontro con Cristopher e con Bobby che appoggia l'idea del metano del figlio. John Ross parla con Elena e chiede alla ragazza di mantenere almeno un rapporto civile dato che lavoreranno spesso assieme. Cristopher intanto incontra la vera Rebecca Sutter che testimonier\u00e0 contro la finta moglie di Cristopher per avere l'annullamento e sbatterla in galera, ma nessuno sa che qualcuno la segue. Ann incontra Harris che le comunica che la loro figlia, Emma, \u00e8 viva e che per fargliela vedere vuole la registrazione che potrebbe farlo perdere alle elezioni e le d\u00e0 48 ore di tempo. La persona che segue la vera Rebecca \u00e8 un investigatore assoldato da John Ross che vuole distruggere il cugino in modo definitivo. Ann rivela a Bobby di aver avuto una figlia da Harris e gli dice anche dello sporco ricatto di Harris e l'uomo le sta vicino. Pamela Barnes ritorna a Dallas e parlando con Frank rivela di non vedere l'ora di togliere agli Ewing quello che una volta era di suo padre e decide di incontrare Cristopher e qui la ragazza rivela la sua vera identit\u00e0 a Cristopher e a suo padre e che lei vuole solo avere l'affidamento dei suoi figli altrimenti lei e suo padre li distruggeranno. Alla fine Ann e Sue Ellen cedono al vile ricatto di Harris che da all'ex moglie l'indirizzo di Emma. Cristopher riesce ad avere il contratto per il metano. Il medico legale che ha pagato Sue Ellen rivela quello che la donna ha fatto, cio\u00e8 aver modificato il risultato della morte di Marta Del Sol pagandolo. Ann assieme a Bobby va a trovare Emma ma la ragazza si dimostra fredda e le dice che ha sperato che non si fosse mai fatta viva, la donna \u00e8 scioccata. John Ross si reca da Pamela e le propone un'alleanza dove potranno usare assieme la vera Rebecca Sutter, che ha seguito l'uomo, contro Cristopher e Pamela accetta.\nPatto col diavolo.\nTrama.\nCristopher sistema il suo vecchio lettino e viene raggiunto da Elena, il giorno dell'udienza \u00e8 arrivato e Cristopher \u00e8 convinto che la vera Rebecca testimonier\u00e0 contro Pamela. John Ross arriva per parlare con J.R. e vedendo il cugino baciare la sua ex ragazza viene consolato dal padre che gli dice che presto avr\u00e0 la sua vendetta. Ann \u00e8 sconvolta dall'incontro con la figlia e Bobby decide di indagare per scoprire la verit\u00e0 e chiede aiuto allo sceriffo di Dallas. Sue Ellen ormai sconfitta sta per tornare a bere quando riceve la visita del figlio e di J.R. che gli promettono di starle vicina e aiutarla almeno contro l'accusa di tangente e alla fine la donna getta il vino nel lavandino. Pamela interrompe una riunione di Frank per comunicare ai soci della Burns Global che la societ\u00e0 riprender\u00e0 il vecchio ruolo nel settore delle energie pulite e abbandoner\u00e0 il settore alberghiero e questo infastidisce parecchio Frank. All'udienza Rebecca non testimonia contro Pamela e quindi il giudice non consente l'annullamento e decide per il divorzio e qui Cristopher giura a Pamela che gliela far\u00e0 pagare. Nella sua limo la ragazza trova John Ross che continua a proporle il suo accordo ma lei gli risponde che l'accordo sar\u00e0 solo alle sue condizioni. J.R. incontra il procuratore che si occupa del caso di Sue Ellen e gli chiede di chiudere un occhio, ma l'uomo non pu\u00f2 farlo e allora J.R. capisce che deve trovare qualcosa che costringa l'uomo a cedere. Bobby si incontra con Harris per discutere dell'improvviso ritrovamento di Emma e qui il viscido ex marito di Ann provoca l'uomo che sta per picchiarlo ma viene frenato dall'arrivo delle guardie del politico. Cristopher viene consolato da Elena che gli racconta che ha appena concluso un importantissimo affare e cos\u00ec i due festeggiano. J.R. va a trovare Pamela e le dice che non riuscir\u00e0 mai a mettere le mani sulla Ewing e che la caccer\u00e0 via come fece con sua zia. Bobby \u00e8 alla ricerca di Emma e torna al maneggio dove scopre che la ragazza viene da Londra. Pamela porta a Rebecca i soldi che avevano pattuito ma la ragazza vuole trovare Tommy, suo fratello in realt\u00e0 morto, e Pamela le giura che l'aiuter\u00e0 ma lei ora deve andare via. J.R. ha intanto trovato lo scheletro nell'armadio del procuratore e Sue Ellen racconta ad Ann i suoi problemi e che nonostante tutto J.R. rimane sempre il suo migliore amico. Cristopher e Bobby intanto decidono di premiare il lavoro di Elena dandole una quota maggiore della societ\u00e0 e ne parlano anche con John Ross che accetta senza obiettare e qui Cristopher si insospettisce e chiede alla sua segreteria di diventare amica della segreteria di John Ross in modo da conoscere tutte le sue mosse. John Ross racconta al padre dell'insediamento di Elena e che se lei sposa Cristopher sar\u00e0 impossibile prendere la societ\u00e0 ma J.R. ricorda al figlio che Elena ha un contratto con Sue Ellen e che quindi \u00e8 vulnerabile. Bobby scopre che Harris da otto anni dell'esistenza di Emma ma non lo dice ad Ann. Cristopher riceve un telefono per posta in ritardo, quel telefono \u00e8 stato mandato da Tommy e allora si reca da Rebecca a cui fa ascoltare la voce di Pamela che minaccia Tommy ma c'\u00e8 anche un suo messaggio dove si scopre che era d'accordo con entrambi fin dall'inizio, Cristopher adesso ha la ragazza in pugno. Sue Ellen ringrazia J.R. per quello che ha fatto e lo invita a prendere un t\u00e8. John Ross va da Pamela e dopo essersi messi d'accordo sulle spartizioni del bottino che Pamela avr\u00e0 dal divorzio i due hanno un rapporto sessuale. In realt\u00e0 il pacco recapitato a Cristopher era stato mandato da Frank. Bobby si reca a casa di Harris e qui conosce Judith, la madre dell'uomo, e scopre anche che sono stati lui e sua madre a rapire la piccola Emma ventidue anni fa.\nGiustizia privata.\nTrama.\nCristopher e Rebecca si recano al comando di polizia per denunciare la scomparsa di Tommy. Bobby rivela ad Ann la verit\u00e0 sul rapimento di Emma e la donna \u00e8 scioccata e decide di affrontare di nuovo la figlia e l'indomani vanno al commissariato dove Ann ha uno scontro con Judith ma dopo finalmente ha un confronto con Emma dove le racconta tutta la sua storia e le mostra il cofanetto con tutti i suoi ricordi ma la ragazza non vuole saperne e le chiede di uscire dalla sua vita, ma delle lacrime solcano il suo viso. John Ross fa visita al padre che gli dice di fare in modo che Elena venga odiata da Sue Ellen in modo da ottenere le quote della Ewing. Andres, il fratello di Elena, arriva in citt\u00e0 per restarci."}
{"id": "4376415", "revid": "767487", "url": "https://it.wikipedia.org/wiki?curid=4376415", "title": "The Lord Loves the Irish", "text": "The Lord Loves the Irish \u00e8 un film muto del 1919 diretto da Ernest C. Warde.\nTrama.\nIn Irlanda, Miles Machree vive a Glengarry con tutta la sua famiglia, composta dalla madre, i suoi fratelli e le sue sorelle. Vive poveramente, ma felice. Un giorno, per\u00f2, dall'America arriva il vecchio Lynch, un irlandese emigrato che ha fatto fortuna ed \u00e8 diventato presidente di una banca. Ritorna nella sua terra insieme alla figlia Sheila. La ragazza sprona Miles a volere di pi\u00f9 dalla vita e lo incita a cambiare. Cos\u00ec Miles lascia la fattoria e si trova un lavoro come poliziotto. Sheila, per\u00f2, si fidanza con Dexter, il segretario di suo padre.\nUn giorno, Miles viene a scoprire che Dexter \u00e8 in combutta con il dottor Leon Wilson per contraffare le banconote della banca. Per amore di Sheila, il poliziotto cerca di proteggere Dexter. Ma la ragazza viene attirata nel covo dei malviventi: Miles la salva e, durante la rissa che ne segue, intervengono anche i servizi segreti. Dexter resta ucciso, mentre Miles trova l'amore della ragazza e il nuovo posto di segretario presso il banchiere.\nProduzione.\nIl film fu prodotto dalla Robert Brunton Productions.\nDistribuzione.\nDistribuito dalla W.W. Hodkinson e dalla Path\u00e9 Exchange, usc\u00ec nelle sale cinematografiche USA il 14 dicembre 1919."}
{"id": "4376418", "revid": "712828", "url": "https://it.wikipedia.org/wiki?curid=4376418", "title": "Nisemonogatari", "text": ""}
{"id": "4376429", "revid": "729019", "url": "https://it.wikipedia.org/wiki?curid=4376429", "title": "Prima del Signor G - Giorgio Gaber 1958-1970", "text": "Prima del Signor G 1958-1970 \u00e8 un album del cantautore italiano Giorgio Gaber, pubblicato nel 2005.\nIl disco.\nSi tratta di una vasta raccolta di alcuni dei pi\u00f9 significativi brani, antecedenti all'album Il signor G del 1970, che spinsero Gaber a crearsi una nuova strada lontano dall'industria discografica e televisiva.\nTracce.\nCD 1\nCD 2\nCD 3"}
{"id": "4376430", "revid": "1185701", "url": "https://it.wikipedia.org/wiki?curid=4376430", "title": "Roope Tonteri", "text": "Biografia.\nSpecialista di big air, halfpipe, slopestyle, ha esordito in Coppa del Mondo di snowboard il 5 gennaio 2008 a Graz, in Austria."}
{"id": "4376431", "revid": "116418158", "url": "https://it.wikipedia.org/wiki?curid=4376431", "title": "Eroi del Popolo d'Albania", "text": "Eroe dell'Albania, o pi\u00f9 propriamente Eroe del Popolo (in albanese: \"Hero i Popullit\") \u00e8 il pi\u00f9 alto riconoscimento che possa essere concesso ad un cittadino dell'Albania.\nCreazione.\nIl titolo venne creato nel 1945 ed il Parlamento albanese lo conferm\u00f2 con legge del 1954 e lo riconferm\u00f2 con legge n.6133 del 12 febbraio 1980. La creazione dell'onorificenza era un modo per onorare quei cittadini albanesi che avessero dato contributi decisivi all'Albania o al popolo albanese."}
{"id": "4376434", "revid": "767487", "url": "https://it.wikipedia.org/wiki?curid=4376434", "title": "California Straight Ahead!", "text": "California Straight Ahead! \u00e8 un film del 1937 diretto da Arthur Lubin.\n\u00c8 un film d'azione statunitense con John Wayne, Louise Latimer e Robert McWade.\nProduzione.\nIl film, diretto da Arthur Lubin su una sceneggiatura di Scott Darling con il soggetto di Herman Boxer (autore della storia originale intitolata \"Short Haul\"), fu prodotto da Trem Carr e Paul Malvern per la Universal Pictures e girato a Santa Clarita e a Newhall in California.\nDistribuzione.\nIl film fu distribuito dal 16 aprile 1937 al cinema dalla Universal Pictures (accreditata come The New Universal).\nAlcune delle uscite internazionali sono state:\nPromozione.\nLa tagline \u00e8: \"ALL'S FAIR IN LOVE AND WAR...AND THIS WAS BOTH!\"."}
{"id": "4376438", "revid": "339392", "url": "https://it.wikipedia.org/wiki?curid=4376438", "title": "Attacco alla sede regionale DC per il Lazio", "text": ""}
{"id": "4376442", "revid": "767487", "url": "https://it.wikipedia.org/wiki?curid=4376442", "title": "I Cover the War", "text": "I Cover the War \u00e8 un film del 1937 diretto da Arthur Lubin.\n\u00c8 un film d'azione a sfondo drammatico statunitense con John Wayne (che interpreta un cameraman spedito a seguire una rivolta in un paese arabo), Gwen Gaze e Don Barclay.\nProduzione.\nIl film, diretto da Arthur Lubin su una sceneggiatura di George Waggner con il soggetto di Bernard McConville, fu prodotto da Trem Carr e Paul Malvern per la Universal Pictures e girato nelle Alabama Hills a Lone Pine in California dal 18 marzo 1937 con un budget stimato in 70.000 dollari. Le riprese subirono un ritardo di due settimane a causa di un incidente automobilistico occorso all'attrice Gwen Gaze.\nDistribuzione.\nIl film fu distribuito negli Stati Uniti il 4 luglio 1937 dalla Universal Pictures.\nAltre uscite internazionali del film sono state:\nPromozione.\nLa tagline \u00e8: \"Shrieking maniacs who were raiding natives...deadly bullets and pitched battle...white sand that ran red\"."}
{"id": "4376446", "revid": "74801", "url": "https://it.wikipedia.org/wiki?curid=4376446", "title": "Ada (Oklahoma)", "text": "Ada \u00e8 una citt\u00e0 della Contea di Pontotoc, Oklahoma, Stati Uniti. La popolazione al censimento del 2010 era di persone residenti."}
{"id": "4376450", "revid": "287204", "url": "https://it.wikipedia.org/wiki?curid=4376450", "title": "Pawel Storozynski", "text": ""}
{"id": "4376451", "revid": "6923", "url": "https://it.wikipedia.org/wiki?curid=4376451", "title": "Altus (Oklahoma)", "text": "Altus \u00e8 una citt\u00e0 ed \u00e8 il capoluogo della contea di Jackson, Oklahoma, Stati Uniti. Al censimento del 2010, la popolazione era di 19.813 abitanti.\nAltus \u00e8 la sede dell'Altus Air Force Base, la base di addestramento della United States Air Force per gli equipaggi C-17, KC-46 e KC-135. \u00c8 anche sede del Western Oklahoma State College e del Southwest Technology Center.\nGeografia fisica.\nSecondo lo United States Census Bureau, ha un'area totale di .\nStoria.\nLa citt\u00e0 che in seguito sarebbe stata nominata Altus fu fondata nel 1886. La comunit\u00e0 era originariamente chiamata Frazer, un insediamento di circa 50 persone sul Bitter Creek che fungeva da trading post sul Great Western Trail. I cowboy che guidavano le mandrie verso nord spesso si fermavano a comprare il latticello (\"buttermilk\") da John McClearan. Quindi, la citt\u00e0 era conosciuta localmente come \"Buttermilk Station\". L'ufficio postale di Frazer apr\u00ec il 18 febbraio 1886. Un'inondazione improvvisa distrusse quasi Frazer il 4 giugno 1891. I residenti si trasferirono su un terreno pi\u00f9 elevato a 2,5 miglia (4,0 km) ad est del sito originale. W. R. Baucum sugger\u00ec di rinominare la citt\u00e0 \"Altus\", una parola latina che significa \"alto\". Questo nome rimase bloccato, anche se la citt\u00e0 era conosciuta anche come Leger dal 10 luglio 1901 al 14 maggio 1904.\nLa citt\u00e0 ha visto una crescita relativamente stabile dall'inizio. La popolazione \u00e8 raddoppiata tra il periodo della statualit\u00e0 dell'Oklahoma e il censimento del 1910 e persino aumentata durante la grande depressione. Sebbene Altus fosse stata designata come il capoluogo della contea di Jackson al tempo della statualit\u00e0, nel 1908 si tenne un'elezione per determinare il capoluogo permanente. Le due citt\u00e0 in lotta erano Altus e Olustee. Altus ha vinto con un voto di 2.077 a 1.365. Il tribunale della contea fu costruito l\u00ec nel 1910. Un progetto di irrigazione negli anni 1940 e durante la seconda guerra mondiale ha portato a un ulteriore crescita della citt\u00e0, dato che il vicino campo aereo \u00e8 stato utilizzato per addestrare i piloti militari.\nAltus era un importante citt\u00e0 sulla defunta Wichita Falls and Northwestern Railway, una delle propriet\u00e0 di Frank Kell e Joseph A. Kemp, che si estendeva da Wichita Falls, Texas, a Forgan, nella contea di Beaver, nell'estremo nord-ovest dell'Oklahoma. Successivamente \u00e8 stata acquistata dalla Missouri-Kansas-Texas Railroad e dal 1991 \u00e8 gestita dalla Wichita, Tillman and Jackson Railway.\nNel 1908, la Kansas City, Mexico and Orient Railway (acquisita dalla Atchison, Topeka and Santa Fe Railway nel 1929) costru\u00ec una linea attraverso Altus. All'incirca nello stesso periodo, la Altus, Wichita Falls and Hollis Railway (divenuta Wichita Falls and Northwestern Railway nel 1911, poi acquisita dalla Missouri, Kansas and Texas Railway nel 1922) costru\u00ec una linea da Altus fino al confine tra Oklahoma e Texas. Le ferrovie stimolarono la crescita economica nell'area e fecero di Altus un centro agricolo regionale. Nel 1930, Altus aveva otto sgranatrici di cotone, due compresse per il cotone e diciotto commerci all'ingrosso.\nSociet\u00e0.\nEvoluzione demografica.\nSecondo il censimento del 2010, la popolazione era di 19.813 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 68,6% di bianchi, il 9,6% di afroamericani, l'1,7% di nativi americani, l'1,4% di asiatici, lo 0,3% di oceanici, il 13,6% di altre razze, e il 4,9% di due o pi\u00f9 etnie. Ispanici o latinos di qualunque razza erano il 23,7% della popolazione."}
{"id": "4376453", "revid": "486946", "url": "https://it.wikipedia.org/wiki?curid=4376453", "title": "Moulay Ismail ibn Sharif", "text": ""}
{"id": "4376455", "revid": "486946", "url": "https://it.wikipedia.org/wiki?curid=4376455", "title": "Comando centralizzato del traffico", "text": ""}
{"id": "4376458", "revid": "46626", "url": "https://it.wikipedia.org/wiki?curid=4376458", "title": "Jurij Podlad\u010dikov", "text": "Nelle liste FIS \u00e8 registrato come Iouri Podladtchikov. Nel circuito \u00e8 conosciuto con il soprannome \"I-Pod\" (ovvero la prima lettera del suo nome e la prima sillaba del suo cognome). La sua posizione sulla tavola \u00e8 goofy.\nBiografia.\nJurij Podlad\u010dikov \u00e8 nato a Mosca nel 1988. Figlio di un professore universitario di geofisica e di una matematica, a causa del lavoro dei genitori Podlad\u010dikov durante la sua infanzia \u00e8 cresciuto dapprima in Svezia e poi nei Paesi Bassi, fino a quando la famiglia ha deciso di stabilirsi in Svizzera, dove il padre ha fondato un istituto di geofisica. Podlad\u010dikov ha frequentato il liceo sportivo a Davos, crescendo tra la localit\u00e0 grigionese e Zurigo. Oltre allo snowboard, le altre sue passioni sono lo skateboard, la musica e la fotografia. I suoi allenatori sono il ticinese Pepe Regazzi e Marco Bruni.\nCarriera nello snowboard.\nSpecialista di big air e halfpipe, ha esordito in Coppa del Mondo di snowboard il 29 ottobre 2004 a Saas-Fee, in Svizzera, gareggiando nell'halfpipe.\nNel 2007, dopo aver ottenuto la cittadinanza svizzera, ha iniziato a gareggiare per questa nazione (ai Giochi olimpici invernali di Torino 2006 aveva infatti partecipato come membro della nazionale russa). Ha ottenuto il primo podio in Coppa del Mondo il 1\u00ba settembre 2007 a Cardrona, nuovamente nell'halfpipe, e la prima vittoria il 2 novembre successivo a Saas-Fee, nella medesima disciplina. Nel 2008 ha vinto la Coppa del Mondo di halfpipe. Agli Winter X Games del 2010 ad Aspen, in Colorado, vince la medaglia d'argento dietro lo snowboarder statunitense Shaun White.\nDurante i Winter X Games Europe del 2010 vince la gara in superpipe con il punteggio di 98.00 (stabilendo il secondo pi\u00f9 alto punteggio di sempre ai Winter X Games) completando con successo un Double McTwist 1260 durante la seconda run; Podlad\u010dikov \u00e8 l'unica persona al mondo assieme a Shaun White, Ben Stewart e Markus Malin ad avere completato e atterrato con successo il trick. Inoltre, \u00e8 il primo rider al mondo ad avere atterrato con successo un Cab double cork 1440\u00b0 (un giro con due rotazioni complete all'interno di un 720\u00b0) durante una gara di halfpipe, una manovra che ha chiamato YOLO Flip (l'acronimo dell'inglese \"You Only Live Once\").\nIn carriera ha preso parte a tre edizioni dei Giochi olimpici invernali, (37\u00ba nell'halfpipe), (4\u00ba nell'halfpipe) e (1\u00ba nell'halfpipe), e a quattro dei Campionati mondiali, vincendo due medaglie nell'halfpipe (oro a Stoneham 2013 e argento a La Molina 2011). Ad inizio 2018 (21 gennaio) vince la gara di superpipe al Laax Open, mentre la settimana successiva (28 gennaio) cade durante la seconda run di halfpipe mentre gareggia agli X-Games di Aspen, rompendosi il setto nasale e subendo una commozione cerebrale. Nonostante la qualifica e la convocazione della nazionale svizzera, l'elvetico non recupera in tempo dall'infortunio per partecipare alle Olimpiadi di Pyeongchang 2018, non potendo quindi difendere il titolo olimpico conquistato quattro anni prima.\nSi ritira dalle competizioni nell'agosto del 2020, motivando la scelta anche per via dei numerosi infortuni subiti in carriera.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4376459", "revid": "767487", "url": "https://it.wikipedia.org/wiki?curid=4376459", "title": "Alva (Oklahoma)", "text": "Alva \u00e8 una citt\u00e0 della Contea di Woods, in Oklahoma. La popolazione al censimento del 2010 era di 4.945 persone residenti."}
{"id": "4376460", "revid": "66837", "url": "https://it.wikipedia.org/wiki?curid=4376460", "title": "Iouri Podladtchikov", "text": ""}
{"id": "4376464", "revid": "729019", "url": "https://it.wikipedia.org/wiki?curid=4376464", "title": "Linea Keisei Chiba", "text": "La , gestita dalle Ferrovie Keisei, \u00e8 una ferrovia a scartamento normale che collega le stazioni di Keisei-Tsudanuma a Narashino con quella di Chiba Ch\u016b\u014d, a Chiba, entrambe nella prefettura omonima.\nServizi e stazioni.\nTipologie di servizi.\nTutti i treni fermano in tutte le stazioni, e i servizi proseguono su altre linee in entrambe le direzioni: sulla linea Keisei Chihara oltre il capolinea orientale di Chiba Ch\u016b\u014d, e sulle linee Shin-Keisei e Keisei principale oltre il capolinea occidentale di Keisei-Tsudanuma."}
{"id": "4376467", "revid": "729019", "url": "https://it.wikipedia.org/wiki?curid=4376467", "title": "Campionati italiani assoluti di ginnastica artistica 2010", "text": "I Campionati Assoluti del 2010 sono stati la 72\u00aa edizione dei Campionati italiani assoluti di ginnastica artistica. Si sono svolti ad Ancona."}
{"id": "4376475", "revid": "729019", "url": "https://it.wikipedia.org/wiki?curid=4376475", "title": "Marino Marini (aviatore)", "text": "Biografia.\nSpecialista degli aerosiluranti durante la seconda guerra mondiale, prest\u00f2 servizio inizialmente nella Regia Aeronautica del Regno d'Italia e successivamente alla firma dell'armistizio di Cassibile, nell'Aeronautica Nazionale Repubblicana, dove ricevette l'incarico di comandante del Gruppo Aerosiluranti \"Buscaglia\".\nL'aviatore Marino Marini (che visse a lungo a Castiglione delle Stiviere, dove \u00e8 sepolto) si distinse durante la Seconda guerra mondiale per avere colpito, nel canale di Sicilia il 27 settembre 1941 nell'ambito dell'Operazione Halberd, con un siluro un incrociatore da 10.000 tonnellate della marina inglese.\nIl 28 giugno 1941 il capitano Marini prende il comando della neocostituita 282\u00aa Squadriglia sui Savoia-Marchetti S.M.84 nella versione aerosilurante del 41\u00ba Gruppo Bombardamento Terrestre.\nIl 1\u00ba giugno 1944 una squadriglia di 10 velivoli Savoia-Marchetti S.M.79, guidata dal comandante Marini, part\u00ec per una missione contro la piazzaforte britannica di Gibilterra. Il 3 giugno gli aerosiluranti si trasferirono a Istres in Francia e il 5 giugno la squadriglia, composta da dieci aerosiluranti, arriv\u00f2 sull'obiettivo. La squadriglia effettu\u00f2 un attacco contro le navi alla fonda nel porto di Gibilterra senza per\u00f2 causare danni significativi al nemico.\nNominato maggiore, il 13 gennaio 1945 venne rapito da forze partigiane che lo rilasciarono dopo due settimane in cambio di alcuni partigiani che erano stati catturati. Mantenne il comando del 41\u00ba Gruppo fino al 28 aprile 1945 quando si arrese al maggiore Franco Melley della Aeronautica Cobelligerante Italiana.\nCastel Goffredo, sua citt\u00e0 natale, nel 1964 ha intitolato a lui il \"Gruppo aviatori\"."}
{"id": "4376483", "revid": "47767", "url": "https://it.wikipedia.org/wiki?curid=4376483", "title": "Crescenzino", "text": ""}
{"id": "4376488", "revid": "1305772", "url": "https://it.wikipedia.org/wiki?curid=4376488", "title": "Crescenzia", "text": ""}
{"id": "4376489", "revid": "47767", "url": "https://it.wikipedia.org/wiki?curid=4376489", "title": "Crescencio", "text": ""}
{"id": "4376490", "revid": "1305772", "url": "https://it.wikipedia.org/wiki?curid=4376490", "title": "Conodale", "text": "In termodinamica, una linea conodale (o semplicemente conodale o tie-line) \u00e8 una curva isoterma (cio\u00e8 relativa a stati termodinamici aventi la stessa temperatura) rappresentativa delle composizioni di un sistema bifase (ad esempio un sistema gas-liquido).\nNei diagrammi che riportano la temperatura in ordinata (ad esempio un digramma composizione-temperatura o entalpia-temperatura) le conodali sono rappresentate da segmenti orizzontali i cui estremi si trovano sulle curve di equilibrio del sistema in esame. In particolare:\nA partire dalla linea conodale, attraverso la regola della leva, \u00e8 possibile ricavare la composizione delle due fasi che costituiscono il sistema in questione."}
{"id": "4376492", "revid": "290948", "url": "https://it.wikipedia.org/wiki?curid=4376492", "title": "Linea conodale", "text": ""}
{"id": "4376495", "revid": "290948", "url": "https://it.wikipedia.org/wiki?curid=4376495", "title": "Tie-line", "text": ""}
{"id": "4376496", "revid": "290948", "url": "https://it.wikipedia.org/wiki?curid=4376496", "title": "Tie line", "text": ""}
{"id": "4376500", "revid": "767487", "url": "https://it.wikipedia.org/wiki?curid=4376500", "title": "Rivelatore di scintilla", "text": "Un rivelatore di scintilla \u00e8 un dispositivo utilizzato in ambito industriale per prevenire incendi e esplosioni di polveri.\nFunzionamento.\nI rivelatori di scintilla sono dei particolari sensori sensibili allo spettro infrarosso.\nIn genere per assolvere al meglio la loro funzione i rivelatori di scintilla devono essere installati all'interno di tubazioni che non ricevono luce dall'esterno, per cui le radiazioni infrarosse siano associabili esclusivamente alla presenza di scintille. Esistono comunque particolari rivelatori di scintilla che possono essere impiegati anche in presenza della luce solare.\nIn un processo industriale le scintille possono essere causate da molteplici cause (ad esempio lo sfregamento tra elementi rotanti o tra particelle di polvere) e fungono da innesco per gli incendi e le esplosioni, per cui la funzione del rivelatore di scintilla consiste nell'individuare le scintille e sopprimerle attraverso dei sistemi di controllo e estinzione che agiscono in tempi brevissimi (nell'ordine dei millisecondi)."}
{"id": "4376505", "revid": "155634", "url": "https://it.wikipedia.org/wiki?curid=4376505", "title": "Spencer O'Brien", "text": "Biografia.\nSpecialista di halfpipe e slopestyle, ha esordito in Coppa del Mondo l'11 gennaio 2013 a Copper Mountain, negli Stati Uniti.\n\u00c8 campionessa del mondo in carica nello slopestyle."}
{"id": "4376506", "revid": "648716", "url": "https://it.wikipedia.org/wiki?curid=4376506", "title": "Compatibilizzazione", "text": "Nella tecnologia dei polimeri, la compatibilizzazione \u00e8 l'aggiunta di una particolare sostanza, detta \"compatibilizzante\", ad un sistema formato da un materiale polimerico (che costituisce la fase continua, detta \"matrice\") e di un altro materiale (che costituisce la fase dispersa, detta \"carica\") normalmente immiscibile con il materiale polimerico. L'aggiunta del compatibilizzante rende \"compatibili\" i due materiali, ovvero li rende miscibili tra loro, aumentando l'adesione tra le superfici dei due materiali e permettendo quindi la creazione di particolari materiali compositi a base polimerica.\nIl compatibilizzante si lega attraverso legami intramolecolari (pi\u00f9 forti) ad uno dei due componenti (matrice o carica), che quindi pu\u00f2 legarsi al secondo componente attraverso legami intermolecolari (pi\u00f9 deboli). In assenza del compatibilizzante invece tra i due componenti si realizzano delle forze repulsive che ne determinano l'immiscibilit\u00e0.\nUn metodo di compatibilizzazione della matrice polimerica \u00e8 il graffaggio, che consiste nel legare il compatibilizzante al polimero in modo da produrre un copolimero a innesto, in cui le molecole di compatibilizzante si addizionano alla macromolecola del polimero, formando delle ramificazioni.\nEsempio.\nLa montmorillonite \u00e8 un materiale le cui molecole sono fortemente polari, dunque sono miscibili con altre molecole polari e immiscibili con molecole apolari. Per tale motivo, in assenza di compatibilizzante, la montmorillonite pu\u00f2 essere miscelata a polimeri polari (ad esempio polietilentereftalato), ma non pu\u00f2 essere miscelata a polimeri apolari (ad esempio polietilene).\nUn esempio di compatibilizzazione della montmorillonite \u00e8 il trattamento della superficie con una soluzione di alchilammonio, che si inserisce all'interno della struttura della montmorillonite."}
{"id": "4376515", "revid": "486946", "url": "https://it.wikipedia.org/wiki?curid=4376515", "title": "Elenco delle esposizioni universali", "text": ""}
{"id": "4376517", "revid": "599013", "url": "https://it.wikipedia.org/wiki?curid=4376517", "title": "Arielle Gold", "text": "Biografia.\nSpecialista di halfpipe e slopestyle, ha esordito in Coppa del Mondo di snowboard il 28 agosto 2011 a Cardrona, in Nuova Zelanda. Campionessa del mondo nel 2013 nell'halfpipe, ha ottenuto la medaglia di bronzo nell'halfpipe durante i giochi olimpici invernali di PyeongChang 2018."}
{"id": "4376526", "revid": "125682839", "url": "https://it.wikipedia.org/wiki?curid=4376526", "title": "Mark McMorris", "text": "\u00c8 uno specialista delle discipline freestyle big air e slopestyle.\nBiografia.\nMark McMorris \u00e8 nato a Regina, nella provincia canadese del Saskatchewan. \u00c8 figlio di Don McMorris, politico della provincia e contadino, e di Cindy McMorris, infermiera. Il fratello Craig McMorris, di due anni pi\u00f9 grande di lui, \u00e8 anch'egli uno snowboarder professionista. I due si allenano e competono insieme. McMorris ha iniziato con lo skateboard, per poi passare allo snowboard e al wakeboard, ma ha pi\u00f9 tardi deciso di concentrarsi principalmente nella disciplina sulla neve. Possiede diversi tatuaggi, tra i quali uno che rappresenta il Saskatchewan, la sua provincia d'origine.\nCarriera.\nHa esordito in Coppa del Mondo di snowboard il 23 gennaio 2010 a Qu\u00e9bec, in Canada; la settimana successiva ha conquistato la prima vittoria in Coppa: nella prova dello slopestyle tenutasi a Calgary.\nHa partecipato all'edizione dei Giochi olimpici di , occasione in cui ha conquistato la medaglia di bronzo nello slopestyle. McMorris si \u00e8 poi ripetuto riconquistando la medaglia di bronzo ai Giochi olimpici di Pyeongchang 2018, sempre nello slopestyle. Durante la stessa olimpiade non riesce ad esprimersi al meglio sul Big Air classificandosi al decimo posto.\nInfortuni.\nNel corso della sua carriera, Mark McMorris ha subito diversi infortuni, di media e seria entit\u00e0.\nDurante gli X Games del 2014 ad Aspen l'atleta canadese puntava a ottenere la sua terza medaglia d'oro consecutiva nello slopestyle: nella terza ed ultima run, mentre si apprestava ad eseguire un Frontside 180\u00b0 prima di un rail, McMorris colp\u00ec con la tavola il rail e ricadde con il costato sullo stesso, rompendosi una costola. L'atleta riusc\u00ec a riatterrare sulla tavola ma si pieg\u00f2 a lato della pista dal dolore. McMorris chiuse al secondo posto la competizione, dietro il connazionale Max Parrot. Incredibilmente, lo snowboarder canadese riusc\u00ec a prendere ai Giochi olimpici invernali solo una decina di giorni dopo, piazzandosi sul gradino pi\u00f9 basso del podio nello slopestyle.\nDue anni dopo, nel febbraio 2016, durante il Shaun White's Air + Style Big Air a Los Angeles, sub\u00ec un grave infortunio alla gamba destra. Dopo avere effettuato un Frontside Triple Cork 1440\u00b0 sul Big Air, McMorris atterr\u00f2 la manovra, senza riuscire tuttavia a chiuderla in modo ottimale. Nella discesa gi\u00f9 dal ripido atterraggio s'incastr\u00f2 e venne proiettato in avanti, rompendosi il femore della gamba destra. Il lungo ricovero dall'infortunio non gli permise di rimettere piede sulla tavola prima del luglio dello stesso anno, quando riprese ad andare in snowboard con degli amici in Australia.\nNel marzo del 2017 McMorris sub\u00ec un pericoloso incidente che quasi gli cost\u00f2 la vita. L'atleta stava praticando con degli amici snowboard backcountry nei pressi di Whistler, Columbia Britannica, McMorris (probabilmente anche a causa delle cattive condizioni meteorologiche, caratterizzate dalla nebbia) devi\u00f2 troppo sulla discesa, finendo in un gruppo di alberi sottostante: si ruppe la mascella, il braccio sinistro, la milza, il bacino, varie parti del costato e sub\u00ec il collassamento del polmone sinistro. Venne ricoverato in seguito al Vancouver General Hospital, e si rimise completamente dopo essere stato sottoposto con successo a due operazioni.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle BA = big air"}
{"id": "4376530", "revid": "124183096", "url": "https://it.wikipedia.org/wiki?curid=4376530", "title": "Niklas Mattsson", "text": "Biografia.\nSpecialista di big air e slopestyle, ha esordito in Coppa del Mondo di snowboard il 31 ottobre 2009 a Londra.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nBA = Big air\nSBS = Slopestyle"}
{"id": "4376533", "revid": "599013", "url": "https://it.wikipedia.org/wiki?curid=4376533", "title": "G\u00fcney \u00dclmen", "text": "Carriera.\nCestista del Modaspor Istanbul, \u00e8 stato convocato per le Olimpiadi 1952, senza disputare alcun incontro. Vanta complessivamente 23 presenze con la ."}
{"id": "4376534", "revid": "406085", "url": "https://it.wikipedia.org/wiki?curid=4376534", "title": "BRT S.p.A.", "text": ""}
{"id": "4376538", "revid": "3831", "url": "https://it.wikipedia.org/wiki?curid=4376538", "title": "Pontificio Seminario Lombardo", "text": ""}
{"id": "4376539", "revid": "110157", "url": "https://it.wikipedia.org/wiki?curid=4376539", "title": "Globalstar", "text": "Globalstar \u00e8 un sistema di satelliti in orbita terrestre bassa (LEO) per telefonia satellitare e trasferimento dati a bassa velocit\u00e0, simile ai sistemi satellitari Iridium e Orbcomm.\nStoria.\nIl progetto Globalstar fu lanciato nel 1991 come joint venture di Loral Corporation e Qualcomm. Il 24 marzo 1994, i due sponsor annunciarono la formazione di Globalstar LP, una societ\u00e0 in accomandita semplice con sede negli Stati Uniti, con partecipazione finanziaria di altre otto aziende, comprese Alcatel, AirTouch, Deutsche Aerospace, Hyundai e Vodafone. All'epoca, l'azienda previde che il sistema sarebbe stato lanciato nel 1998, a fronte di un investimento di 1,8 miliardi di dollari.\nGlobalstar ricevette l'assegnazione delle frequenze per gli Stati Uniti dall'FCC nel gennaio 1995, e continu\u00f2 a negoziare con altre nazioni per il diritto di usare le stesse frequenze radio nei loro paesi.\nI primi satelliti vennero lanciati nel febbraio 1998, ma la partenza del sistema fu rinviata per un incidente al lancio nel settembre del 1998, che caus\u00f2 la perdita di 12 satelliti in un lancio dell'agenzia spaziale russa. Nel febbraio 2000, fu lanciato l'ultimo dei 52 satelliti (48 satelliti e quattro ricambi in orbita, ridotti dal piano originale di otto ricambi in orbita). Altri otto satelliti non lanciati furono mantenuti come ricambi a terra.\nLa prima chiamata sul sistema originale Globalstar fu effettuata il 1\u00ba novembre 1998, dal presidente di Qualcomm Irwin Jacobs a San Diego all'amministratore delegato di Loral Space &amp; Communications Bernard Schwartz a New York.\nNell'ottobre 1999, il sistema cominci\u00f2 a fare delle prove con i \"friendly user\" con 44 satelliti su 48 pianificati. Nel dicembre 1999, il sistema cominci\u00f2 ad offrire un servizio commerciale limitato per 200 utenti con tutti i 48 satelliti (nessun ricambio in orbita). Nel febbraio 2000, inizi\u00f2 il servizio commerciale completo con i 48 satelliti e 4 ricambi in Nord America, Europa e Brasile. Le tariffe iniziali erano di $1,79 al minuto.\nIl 15 febbraio 2002, la precedente societ\u00e0 Globalstar (vecchia Globalstar) e tre delle sue controllate presentarono petizioni volontarie secondo il Capitolo 11 del Codice Fallimentare degli Stati Uniti.\nLa ristrutturazione della vecchia Globalstar fu completata nel 2004. La prima fase della ristrutturazione fu completata il 5 dicembre 2003, quando la Thermo Capital Partners LLC fu giudicata in grado di ottenere il controllo operativo della societ\u00e0, insieme ai diritti di propriet\u00e0 e ai relativi rischi. La Thermo Capital Partners divent\u00f2 il principale azionista.\nLa Globalstar LLC fu fondata come una societ\u00e0 a responsabilit\u00e0 limitata del Delaware nel novembre 2003, e fu trasformata in Globalstar Inc. il 17 marzo 2006.\nNel 2007 Globalstar lanci\u00f2 nello spazio otto satelliti di ricambio di prima generazione.\nNel 2011, Globalstar cominci\u00f2 a licenziare il personale della succursale canadese, per ridurre i costi e ristrutturare la societ\u00e0. Globalstar spost\u00f2 sia la sede principale che il suo call center canadese a Covington (Louisiana), per trarre vantaggio dalle agevolazioni fiscali e dal basso costo della vita di quello stato.\nProdotti e servizi.\nCon pi\u00f9 di 315.000 utenti (a giugno 2008), Globalstar \u00e8 il pi\u00f9 grande fornitore mondiale di servizi voce e dati satellitari. Globalstar offre i suoi servizi ad utenti privati ed aziende in pi\u00f9 di 120 paesi nel mondo.\nI suoi prodotti includono telefoni satellitari fissi e mobili, modem dati simplex e duplex e airtime packages satellitari.\nVerso la fine del 2007, la controllata di Globalstar, SPOT LLC, lanci\u00f2 un dispositivo portatile di messaggistica e tracciamento per la sicurezza personale, conosciuto come SPOT Satellite Messenger.\nMolte industrie agricole e marittime utilizzano i diversi prodotti e servizi di Globalstar, da aree remote al di fuori della portata del servizio di telefonia cellulare e fissa.\nI segmenti di mercato globali includono: petrolio e gas, settore pubblico, industria mineraria, forestale, pesca commerciale, utilities, settore militare, trasporti, costruzioni pesanti, gestione delle emergenze, gestione della continuit\u00e0 operativa e utenti individuali.\nLe soluzioni dati di Globalstar sono utilizzate per una variet\u00e0 di applicazioni per il tracciamento di beni e persone, monitoraggio dati, e applicazioni SCADA.\nArchitettura di sistema.\nI satelliti Globalstar sono semplici ripetitori radio \"bent pipe\".\nUna rete di stazioni di terra (gateway) fornisce la connessione fra i 40 satelliti e la rete telefonica generale e Internet; agli utenti vengono assegnati numeri telefonici basati sul piano di numerazione del Nord America o nel relativo piano di numerazione telefonica per il paese nel quale il gateway oltreoceano \u00e8 posizionato, tranne per il Brasile, dove viene usato il prefisso ufficiale Globalstar (+8818).\nDal momento che non c'\u00e8 connessione fra i satelliti, ogni satellite deve avere in vista una stazione di terra (gateway) per poter fornire servizio a qualsiasi utente esso possa \u201cvedere\u201d. L'utilizzo delle stazioni di terra fornisce ai clienti numeri telefonici regionali per i loro terminali satellitari. Se per\u00f2 non ci sono stazioni di terra per coprire certe aree remote (come alcune zone del Sud Pacifico e le regioni polari), il servizio non pu\u00f2 essere fornito in quelle aree, anche se i satelliti le possono sorvolare. A maggio 2012, il servizio voce full-duplex \u00e8 attualmente non funzionante su molte zone dell'Africa, sul subcontinente asiatico e molte regioni in mezzo all'oceano, per la mancanza di stazioni di terra vicine.\nIl sistema Globalstar utilizza l'interfaccia CDMA di Qualcomm; comunque, i telefoni Ericsson e Telit accettano le normali SIM GSM, mentre i telefoni Qualcomm GSP-1600/1700 non hanno un'interfaccia SIM card, ma usano un'autenticazione basata su CDMA/IS-41. Per questo i gateway Globalstar devono supportare sia lo standard CDMA/IS-41 che il GSM, ma questo non avviene con tutti i gateway. Questo comporta la mancanza di copertura per i telefoni basati su autenticazione GSM nell'Asia orientale e nella regione caraibica, come riportato sulla mappa della copertura: \nMolti provider di Globalstar hanno accordi di roaming con gli operatori cellulari locali, e permettono l'uso di una carta SIM con un terminale Globalstar e viceversa.\nSatelliti.\nLe orbite di Globalstar hanno un'inclinazione orbitale di 52 gradi. A causa di questa inclinazione orbitale bassa, Globalstar non copre le aree polari.\nLe orbite Globalstar hanno un'altezza orbitale di circa 1400\u00a0km, e la latenza si mantiene relativamente bassa (circa 60ms). Non coprono l'Africa subsahariana, n\u00e9 la maggior parte del sud-est asiatico\n(vedi la mappa della copertura ).\nI satelliti Globalstar hanno due antenne rivolte verso terra. I satelliti di prima generazione pesano circa 550\u00a0kg, mentre la seconda generazione acquisir\u00e0 una massa significativa.\nNel 2005, alcuni dei satelliti cominciarono a raggiungere il limite della loro vita operativa di 7,5 anni. Nel dicembre 2005, Globalstar cominci\u00f2 a spostare alcuni dei suoi satelliti in una orbita cimitero al di sopra della LEO.\nRecenti problemi ai satelliti.\nSecondo i documenti registrati dalla SEC il 30 gennaio 2007, i problemi identificati in precedenza da Globalstar con i suoi amplificatori di banda S, utilizzati sui suoi satelliti per le comunicazioni bidirezionali, si stavano verificando ad una velocit\u00e0 maggiore del previsto, con la possibilit\u00e0 che questo portasse a livelli di servizio ridotti dei servizi di voce (bidirezionali) e dati nel 2008. I servizi dati simplex utilizzati per supportare i prodotti di tracciamento dei beni, e lo SPOT Satellite Messenger non erano coinvolti dal problema della banda S satellite citati sopra. Globalstar comunque lanci\u00f2 otto satelliti di ricambio nel 2007 per ridurre l'impatto del problema.\nLa soluzione temporanea di Globalstar.\nNel 2007, Globalstar lanci\u00f2 otto satelliti di ricambio per la sua costellazione esistente, con l'obiettivo di ridurre i ritardi nei suoi servizi bidirezionali voce e dati, fino alla disponibilit\u00e0 commerciale della sua costellazione di satelliti di seconda generazione, programmata inizialmente per il lancio nella seconda met\u00e0 del 2009. Globalstar continuer\u00e0 ad operare la sua costellazione satellitare esistente per fornire e supportare i suoi servizi fino a quando i satelliti Globalstar di seconda generazione saranno disponibili per il servizio.\nFino a quando la nuova costellazione sar\u00e0 operativa, Globalstar sta offrendo il suo Optimum Satellite Availability T-tool (OSAT) sul suo sito Internet, che gli utenti possono usare per prevedere quando uno o pi\u00f9 satelliti non coinvolti dal problema saranno in vista in ogni luogo geografico specifico.\nMolti utenti nell'estate 2007 riportarono difficolt\u00e0 nell'utilizzare i telefoni, con intervalli di comunicazione molto brevi (uno o due minuti) e chiamate interrotte frequentemente.\nPer aiutare i clienti a gestire i problemi con la comunicazione sulla banda S, Globalstar ha creato il \"call times tool\" che calcola gli orari di chiamata ottimali per una localit\u00e0 specificata.\nI satelliti Globalstar di seconda generazione.\nNel dicembre 2006, Globalstar annunci\u00f2 che Alcatel Alenia Space, ora Thales Alenia Space, nella sua sede di Cannes, aveva ottenuto un contratto da 661 milioni di euro per la costellazione di satelliti di seconda generazione.\nI satelliti erano progettati con un'aspettativa di vita di 15 anni, significativamente pi\u00f9 lunga della costellazione Globalstar di prima generazione.\nIn aggiunta, Globalstar annunci\u00f2 il 3 aprile 2007 che aveva firmato un accordo da 9 milioni di euro con Thales Alenia Space per aggiornare la costellazione Globalstar, compresi gli aggiornamenti hardware e software per gli impianti di controllo satellitare di Globalstar.\nNell'agosto 2008, Thales Alenia Space cominci\u00f2 la produzione, assemblaggio, integrazione e test dei satelliti di seconda generazione, nel suo stabilimento di Roma, per il lancio nel terzo quadrimestre del 2009.\nNel luglio 2009, Globalstar Inc. annunci\u00f2 che aveva ricevuto un finanziamento completo per la costellazione di seconda generazione, e firm\u00f2 una modifica al contratto iniziale, specificando in particolare le condizioni per la produzione e il nuovo programma di consegna dei satelliti.\nI primi sei satelliti di seconda generazione furono lanciati il 19 ottobre 2010, utilizzando un vettore Soyuz partito dal cosmodromo di Bajkonur in Kazakistan.\nSi prevede che questi satelliti di seconda generazione forniranno ai clienti di Globalstar servizi voce e dati satellitari almeno fino al 2025. Ulteriori sei satelliti furono lanciati nel luglio 2011, seguiti da altri sei satelliti nel dicembre 2011.\nAl 16 luglio 2012, 18 su 24 nuovi satelliti sono stati lanciati, e altri satelliti sono pianificati per il lancio nell'autunno.\nBusiness operations.\nStruttura societaria e finanziamenti.\nLa societ\u00e0 originaria \u00e8 stata la Globalstar LP. Nel febbraio 1995, Globalstar Telecommunications Ltd. raccolse 200 milioni di dollari dalla sua offerta pubblica iniziale sul mercato NASDAQ. Il prezzo dell'IPO di 20 dollari per azione era equivalente a 5 dollari per azione dopo due frazionamenti azionari. Il prezzo delle azioni ebbe un picco post-frazionamento fino a 50 dollari per azione nel gennaio 2000, ma gli investitori istituzionali cominciarono a prevedere la bancarotta fin dall'inizio del giugno 2000. Il prezzo delle azioni alla fine cadde sotto a 1 dollaro per azione, e la societ\u00e0 fu tolta dal NASDAQ nel giugno 2001.\nDopo l'IPO, la societ\u00e0 quotata pubblicamente Globalstar Telecommunications (simbolo NASDAQ: GSTRF) possedeva una parte dell'operatore Globalstar LP. Da quel punto in avanti, la fonte primaria di finanziamento per Globalstar LP era il finanziamento ai clienti da parte dei suoi fornitori (inclusi Loral e Qualcomm), incrementato da titoli spazzatura.\nDopo aver accumulato un debito totale di 4,3 miliardi di dollari, il 15 febbraio 2002 Globalstar Telecommunications present\u00f2 una richiesta di amministrazione controllata secondo il Capitolo 11, presentando un capitale di 570 milioni di dollari e disponibilit\u00e0 di 3,3 miliardi. Il capitale venne in seguito acquistato per 43 milioni di dollari da Thermo Capital Partners LLC.\nQuando la nuova Globalstar usc\u00ec dalla bancarotta nell'aprile 2004, era sotto la propriet\u00e0 di Thermo Capital Partners (81.25%) e dei creditori originari di Globalstar L.P. (18.75%). Globalstar LLC fu incorporata nell'aprile 2006 per diventare Globalstar Inc.\nGlobalstar Inc. complet\u00f2 un'IPO nel novembre 2006. La societ\u00e0 \u00e8 attualmente quotata sul NASDAQ Global Select Market con il simbolo GSAT.\nSPOT LLC.\nNell'agosto 2007, Globalstar annunci\u00f2 l'introduzione del SPOT Satellite Messenger, per essere lanciato sul mercato attraverso la sua ultima controllata SPOT Inc., successivamente chiamata SPOT LLC. Lo SPOT Messenger viene prodotto dal partner di Globalstar Axonn LLC e combina la tecnologia dati simplex della societ\u00e0 con un chipset GPS Nemerix. Lo SPOT \u00e8 stato inteso per sfruttare l'ancora adeguato uplink in banda L di Globalstar, che viene usato dai modem simplex. Il prodotto fu lanciato all'inizio di novembre 2007.\nPersonale.\nI primi cinque dipendenti di Globalstar furono trasferiti dalle societ\u00e0 originarie nel 1991. Nonostante pochi dati vennero divulgati pubblicamente, la societ\u00e0 raggiunse apparentemente un picco di circa 350 dipendenti, fino ai licenziamenti del marzo 2001. Questo dato era comunque fuorviante, dal momento che molti dei dipendenti dei settori sviluppo, operativo e vendite erano assunti dai partner strategici della societ\u00e0.\nIl presidente di Loral, Bernard Schwartz, fu il presidente ed amministratore delegato di Globalstar fino al maggio 2001.\nSuccessivamente la societ\u00e0 nomin\u00f2 come presidente ed amministratore delegato il veterano delle telecomunicazioni satellitari Olof Lundberg, per dirigere una ristrutturazione della societ\u00e0. Dopo aver iniziato la sua carriera con la Swedish Telecom, Lundberg era stato il fondatore e Direttore Generale (pi\u00f9 tardi amministratore delegato) di Inmarsat dal 1979 al 1995. Fu anche l'amministratore delegato fondatore e successivamente presidente di ICO Global Communications dal 1995 al 1999.\nLundberg si dimise dalla societ\u00e0 (allora in fallimento) il 30 giugno 2003."}
{"id": "4376551", "revid": "767487", "url": "https://it.wikipedia.org/wiki?curid=4376551", "title": "Silk Husbands and Calico Wives", "text": "Silk Husbands and Calico Wives \u00e8 un film muto del 1920 diretto da Alfred E. Green che ha come interpreti House Peters, Mary Alden, Mildred Reardon, Edward Kimball.\nTrama.\nUn avvocato di provincia, Deane Kendall, vince un importante processo che gli apre le porte di un prestigioso studio legale. Trasferito nella grande citt\u00e0 insieme alla moglie Edith, Kendall conosce l'affascinante Georgia Wilson. La donna si innamora di lui e, per rovinargli il matrimonio, concerta un piano insieme a Charles Madison, un artista che si incarica di attirare nel suo appartamento l'ingenua Edith. Questa riesce a sfuggire alle avances di Madison. Georgia, intanto, ha informato Kendall che sua moglie si trova nella casa di Madison, L'amante dell'artista, per\u00f2, che \u00e8 stata testimone di tutta la scena, rassicura l'avvocato dell'innocenza della moglie. Kendall decide cos\u00ec di raggiungere Edith, che \u00e8 tornata nella loro piccola citt\u00e0 di Harmony, e di riconciliarsi con lei.\nProduzione.\nIl film fu prodotto dalla Garson Studios; fu girato con il titolo di lavorazione \"Love, Honor, and Obey\", che era anche il titolo della storia originale di Monte M. Katterjohn su cui si basa il film.\nDistribuzione.\nIl copyright del film, richiesto dalla Equity Pictures Corp., fu registrato il 15 gennaio 1920 con il numero LP17241.&lt;br&gt;\nDistribuito dalla Equity Pictures Corporation, il film venne presentato in prima a Tulsa, in Oklahoma il 18 febbraio 1920, uscendo nelle sale nel mese di febbraio.\nCopie complete della pellicola si trovano conservate negli archivi della Biblioteca del Congresso a Washington. Il film \u00e8 stato riversato in VHS ed \u00e8 stato distribuito dalla Nostalgia Family Video nel 1996."}
{"id": "4376553", "revid": "6923", "url": "https://it.wikipedia.org/wiki?curid=4376553", "title": "Pontiac Trans Sport", "text": "La Trans Sport \u00e8 un'autovettura monovolume prodotta dalla Pontiac dal 1990 al 1999.\nIl contesto.\nLa Trans Sport venne lanciata sul mercato insieme a due modelli simili che furono commercializzati con altri marchi del gruppo General Motors. Queste due monovolume erano la Chevrolet Lumina APV e la Oldsmobile Silhouette. Tutti e tre debuttarono tra la fine degli anni ottanta e l'inizio degli anni novanta. Dal 1997 al 2005, in Europa, venne venduta la Chevrolet Trans Sport. Essa era in sostanza una versione della Chevrolet Venture che possedeva molte caratteristiche in comune con la Pontiac Trans Sport. Quest'ultima era basata sul pianale U della General Motors ed aveva il motore installato anteriormente. La trazione era anch'essa anteriore.\nLa Trans Sport ed i modelli omologhi vennero commercializzati dalla General Motors per competere con la Dodge Caravan e la Plymouth Voyager. Le pi\u00f9 grandi Chevrolet Astro e GMC Safari erano basate su un pianale a trazione posteriore con telaio separato, e quindi non intaccarono le vendite della Chrysler, che alla fine degli anni ottanta dominava il mercato delle monovolume negli Stati Uniti. Le monovolume della General Motors ebbero pi\u00f9 successo del duo Astro/Safari in termini di quote di mercato, e furono in grado di registrare buoni volumi di vendita in un mercato differente da quello occupato dai modelli Chrysler.\nLa concept car.\nMostrata la prima volta al pubblico nel 1986, la concept car della Pontiac Trans Sport era caratterizzata dall'avere un design futuristico, sedili singoli rimovibili, altoparlanti integrati, portiere posteriori ad ali di gabbiano ed un uso intensivo di pannelli di vetro (incluso un tettuccio panoramico), oltre ad altre caratteristiche che si potevano trovare solamente su una dream car.\nLa Pontiac Trans Sport and\u00f2 poi in produzione, ma come spesso succede, lo stile e le caratteristiche presentate nella concept car non vennero riproposti nel modello destinato alla produzione in serie. Ad esempio, le porte ad ali di gabbiano furono giudicate troppo costose da produrre. Inoltre, queste ultime avrebbero creato parecchi problemi ai possessori dell'auto, dato che con la loro apertura verso l'alto, avrebbero probabilmente urtato contro il soffitto dei garage. Un altro esempio erano i pannelli di vetro, che erano troppo pesanti e costosi; nella produzione di serie furono sostituiti, per quanto riguarda quelli installati sul tettuccio, da pannelli verniciati in nero lucido che richiamavano il design della concept car.\nSebbene la Trans Sport fosse una Pontiac, la General Motors decise di commercializzare delle vetture derivanti dalla concept anche con marchio Chevrolet e Oldsmobile per soddisfare le richieste di una clientela pi\u00f9 vasta possibile; infatti la Lumina APV era la pi\u00f9 economica, la Trans Sport era quella pi\u00f9 sportiveggiante, mentre la Silhouette era il modello pi\u00f9 lussuoso.\nLa tecnologia e le innovazioni.\nAssemblati nello stabilimento General Motors di Tarrytown, nello stato di New York, queste monovolume consistevano in una scocca in acciaio galvanizzato rivestita con pannelli per la carrozzeria in materiale composito, che non erano soggetti alla ruggine ed a colpetti ed ammaccature. La tecnica costruttiva venne sviluppata sulla Pontiac Fiero, e fu poi largamente utilizzata sulle autovetture della Saturn.\nLa Trans Sport poteva ospitare sette passeggeri, ed i sedili posteriori potevano essere riconfigurabili e rimovibili. Nel 1994 la lista \"optional\" vide l'arrivo dei sedili adatti a trasportare bambini, che si potevano ottenere tirando una linguetta montata sui sedili posteriori. Tirando la linguetta, si aveva la possibilit\u00e0 di scegliere tra i posti per adulti oppure per i posti per i bambini.\nEra incluso un pacchetto di gestione dell'altezza delle sospensioni che includeva un compressore operante sugli ammortizzatori posteriori. Questa macchina operatrice immetteva aria negli ammortizzatori per mantenere l'altezza del veicolo costante anche nel caso in cui quest'ultimo trasportava del carico. Inoltre, era previsto anche un pannello di controllo ed un kit di gonfiaggio che permetteva al veicolo di essere utilizzato per immettere aria negli pneumatici, in materassini gonfiabili, in equipaggiamenti sportivi e simili.\nNel 1995 furono disponibili le porte scorrevoli ad azionamento elettrico radiocomandato. Questo ritrovato tecnologico fu un'innovazione della General Motors, e venne in seguito utilizzato su moltissimi altri di modelli di monovolume, anche della concorrenza.\nNel 1994 e nel 1995 il controllo di trazione era disponibile solo con l'opzionale motore \"3800\".\nIl successo modesto.\nIl design dei tre modelli fu controverso. Prima che la Pontiac Trans Sport e le vetture correlate venissero commercializzate, nessuno aveva mai messo in vendita dei modelli di monovolume aventi uno stile relativamente sportivo ed una linea innovativa. La General Motors percep\u00ec che questa era una nicchia di mercato inesplorata che la Chrysler non era stata in grado di occupare. La General Motors decise quindi di lanciare la Trans Sport, la Lumina APV e la Silhouette. Esse erano caratterizzate da un basso baricentro e da una linea affusolata. Questi elementi distintivi non erano presenti in nessun altro modello di monovolume commercializzato all'epoca. L'estremamente lungo ed inclinato parabrezza caus\u00f2 per\u00f2 un'eccessiva distanza la base del vetro ed il posto di guida, e ci\u00f2 poteva cagionare al conducente una sensazione sgradevole durante la guida. Le riviste specializzate dell'epoca soprannominarono la Trans Sport \"dustbuster\" (che era un modello di aspirapolvere della Black &amp; Decker) per il suo profilo.\nIl primo motore offerto per queste monovolume fu un V6 da 3,1 L di cilindrata che produceva solamente (considerando il peso del veicolo) 120 CV di potenza. Nel 1992 la Trans Sport e gli altri modelli omologhi ebbero in dotazione, tra gli \"optional\", un motore V6 da 3,8 L che sviluppava 170 CV. Questo propulsore permetteva un'accelerazione migliore e l'erogazione di una coppia superiore.\nCome risposta alle critiche (ed alle conseguenti basse vendite) riguardanti la linea avveniristica, la Pontiac nel 1994 fece un restyling della Trans Sport e della Lumina APV, che port\u00f2 ad una linea pi\u00f9 convenzionale. Anche il cruscotto fu rivisto con l'intento di rendere meno percepibile la distanza tra la base del parabrezza ed il posto di guida.\nIn Europa, dove le vendite delle monovolume ebbero un'impennata grazie alla Renault Espace, non ci furono critiche riguardo alla linea della Trans Sport, e le vendite furono buone. Cos\u00ec la Pontiac decise di conservare, per il mercato europeo, la linea originaria del modello. Poich\u00e9 negli altri mercati era gi\u00e0 in commercio la versione rivista, dal 1994 in Europa vennero vendute, come Trans Sport, delle Oldsmobile Silhouette rimarchiate. Una novit\u00e0 del 1995 fu l'introduzione di una versione Diesel, che era strategica per il mercato europeo. Essa utilizzava un motore PSA turbodiesel da 1,9 L che erogava una potenza (insufficiente per il peso del veicolo) di 90 CV.\nLa prima serie: 1990-1996.\nL'introduzione del modello \u00e8 datata 1990. All'inizio era disponibile in due versioni, quella base, che era contraddistinta da inserti argentati, e la versione SE, che aveva invece un aspetto monocromatico. Il Trans Sport venne anche commercializzato in Europa; il modello europeo, rispetto a quello americano, aveva delle differenze sia per quanto riguardava gli interni che per quanto concerneva il motore ed il cambio. Queste differenze erano causate dal differente costo del carburante e dalla diversa tassazione. In alcune nazioni europee il Trans Sport era venduto anche attraverso concessionari Opel.\nI clienti si lamentavano per il riverbero del sole che abbagliava il conducente dopo essere stato riflesso sul cruscotto, e quindi nel 1991 vennero introdotti nuovi rivestimenti in moquette nera che sostituirono quelli in plastica usai fino all'anno prima. Sui modelli venduti in America, gli alzacristalli elettrici e la chiusura centralizzata furono inclusi nell'equipaggiamento standard.\nNel 1992 fu introdotto il motore V6 \"3800\"' da 3,8 L di cilindrata. Accoppiato ad esso, era offerto un cambio automatico \"Hydra-Matic 4T60\" a quattro rapporti controllato elettronicamente. Nell'anno citato debutt\u00f2 la versione Trans Sport GT. Nel contempo, venne eliminata la versione base, e quindi la gamma era composta solamente dalle versioni SE e GT. Dopo l'uscita di scena della versione base, non furono offerti pi\u00f9 modelli con inserti argentati. Sui modelli GT, i sedili rivestiti in pelle diventarono disponibili tra gli \"optional\". Precedentemente, i sedili foderati in pelle erano un'esclusiva, per i modelli basati sul pianale U, solamente della Oldsmobile Silhouette. Fu eliminata l'antenna fissa dell'autoradio, montata fino a quel momento alla base del parabrezza, e fu installata un'antenna integrata nel tetto, stretta fra il tetto stesso e la sommit\u00e0 del parabrezza stesso. Gli specchietti retrovisori diventarono ripiegabili e furono allargati per consentire una migliore visibilit\u00e0. I freni furono ingranditi e venne introdotto, tra l'equipaggiamento di serie, l'ABS. Tra gli \"optional\" vennero inclusi il tettuccio apribile ed i comandi dell'autoradio sul volante.\nNel 1993 la versione GT fu tolta dall'offerta, ma il suo equipaggiamento era ancora disponibile tra gli \"optional\". Da 1993 al 1996 tutte le Trans Sport vennero chiamate \"Trans Sport SE\". Nell'anno citato venne annunciato un sistema remoto di apertura delle porte laterali, ma la ci\u00f2 non ebbe seguito. Con taluni colori, furono disponibili, tra gli \"optional\", una nuova verniciatura con inserti dorati, dei cerchioni color oro ed il tetto verniciato in tinta nella zona sopra l'ultimo finestrino. La consolle centrale fu aggiornata, ed ora comprendeva una pi\u00f9 ampia zona dedicata ai comandi del climatizzatore ed un capiente vano portaoggetti alla cui base si trovava un ampio contenitore.\nNel 1994 l'aspetto esterno fu rivisto. I fari anteriori ora avevano il disegno di quelli della Bonneville. Tra l'equipaggiamento di serie, erano compresi i fendinebbia. Le finiture decorative divennero meno vistose. Nel tentativo di ridurre la distanza percepita alla base del parabrezza, il cruscotto venne ridisegnato. Nell'anno citato, vennero inclusi tra gli \"optional\" il comando remoto dell'apertura delle porte laterali, il sistema di trasformazione dei sedili posteriori in posti per il trasporto dei bambini ed il controllo di trazione. Furono introdotti i vetri oscurati posteriori. Venne incluso, nell'equipaggiamento standard, l'airbag lato passeggero.\nNel 1995 fu introdotto un sistema che apriva o chiudeva le serrature automaticamente in base a s\u00e9 il cambio fosse stato o meno innestato nella posizione \u201cparcheggio\u201d. Per la porzione del tetto dietro il montante posteriore, che fino ad allora era verniciata di colore nero, fu offerta la possibilit\u00e0 di ottenerla in tinta con il resto della carrozzeria senza sovrapprezzo. Ci\u00f2 fu fatto per omologare l'aspetto del modello con quello delle monovolume concorrenti. Venne introdotto un nuovo volante, che fu poi installato anche su altri modelli Pontiac.\nNel 1996 i motori da 3,1 e 3,8 L di cilindrata vennero tolti dall'offerta, e quindi come unico propulsore disponibile rimase un V6 da 3,4 L. Il controllo di trazione venne eliminato dall'offerta.\nLa prima serie della Trans Sport, che era basata sul pianale U della General Motors e che venne assemblata a Tarrytown, nello stato di New York, venne prodotta fino al 1996. Per il mercato europeo era offerto un motore da 2,3 L ed un cambio manuale a cinque rapporti. L'altra trasmissione disponibile in America fu la \"Turbo-Hydramatic 3T40\" a tre rapporti. Il motore era installato anteriormente, e la trazione era all\u2019avantreno. La produzione di questa generazione si concluse in occasione della chiusura dell'impianto di Tarrytown, che era attivo dall'inizio del XX secolo.\nLa seconda serie: 1997-1999.\nNel model year 1997, la Trans Sport ed i modelli omologhi furono oggetto del loro restyling pi\u00f9 importante, in occasione del quale venne lanciata sul mercato una nuova generazione. Lo stile controverso della prima serie venne abbandonato, ed ora la linea appariva pi\u00f9 convenzionale. Scomparvero il precedente tipo di scocca, i pannelli in materiale plastico ed il disegno liscio e sfuggente della carrozzeria. Questa seconda serie di Trans Sport aveva una costruzione a monoscocca e possedeva uno stile cos\u00ec convenzionale che la critica dell'epoca sottoline\u00f2 come, se osservate distrattamente, queste monovolume potevano essere scambiate per i loro principali concorrenti, vale a dire il Dodge Caravan ed il Plymouth Voyager, i quali coprivano il 50% del mercato statunitense delle monovolume. Questa seconda serie della Trans Sport era assemblata a Doraville e fu disponibile in due versioni di passo differenti.\nQuesta serie di Trans Sport ebbe installato un solo tipo di motore, cio\u00e8 un V6 da 3,4 L di cilindrata. Anche questa serie di Trans Sport era basata sul pianale U della General Motors. L'unico cambio disponibile era una trasmissione automatica a quattro rapporti.\nLa seconda serie della Trans Sport fu oggetto di un crash test a 64 km/h realizzato dall'Insurance Institute for Highway Safety, ed il risultato registrato fu un serio danneggiamento del veicolo. A seguito di ci\u00f2, il modello ricevette dall'organismo citato un basso giudizio. Alcuni commenti fatti dall'organismo menzionato furono:\nQuesta generazione della Trans Sport fu venduta anche in Europa dalla Chevrolet insieme alla Opel/Vauxhall Sintra. La Sintra era basata sulla Trans Sport, sulla Pontiac Montana, sulla Chevrolet Venture, sulla Oldsmobile Silhouette e sulla Buick GL8, ma era commercializzata con i marchi Opel e Vauxhall. La Trans Sport era invece venduta, in Europa, come Chevrolet Trans Sport. Essa era basata sulla Chevrolet Venture, e con l'omonima vettura americana aveva parecchie caratteristiche in comune. Le differenze invece riedevano nei fanali anteriori, laterali e posteriori, oltre che nelle cinture di sicurezza. Inoltre, erano presenti differenze per quanto riguardava la conformit\u00e0 del veicolo alla legislazione europea, che era diversa da quella americana. Questi modelli commercializzati in Europa furono tolti dal mercato tra il 2003 ed il 2007, a seconda delle nazioni e delle scorte immagazzinate. In Europa, il modello ebbe successo soprattutto in Svezia.\nNel 1997 e nel 1998 negli Stati Uniti, e nel 1999 in Canada, il modello era disponibile anche come \"Trans Sport Montana\". Questa versione del modello fu assemblato sulle stesse linee produttive del Trans Sport standard. Nel model year 1999 (nel 2000 in Canada) il nome \"Trans Sport\" fu tolto dal nome del modello e l'allestimento Montana divent\u00f2 un modello a s\u00e9 stante. La Trans Sport scompar\u00ec quindi dal mercato americano. Nel momento in cui fu operata questa scelta di mercato, le vendite dell'allestimento Montana coprivano l'80% delle vendite totali della Trans Sport."}
{"id": "4376555", "revid": "124608037", "url": "https://it.wikipedia.org/wiki?curid=4376555", "title": "Linea Kei\u014d Takao", "text": "La \u00e8 una linea ferroviaria suburbana giapponese a scartamento ridotto di 8,6\u00a0km posseduta e gestita dalla Kei\u014d Corporation. Costituisce una diramazione della linea Kei\u014d che collega la Kitano con quella di Takaosanguchi ed \u00e8 interamente all'interno della citt\u00e0 di Hachi\u014dji.\nServizi.\nOltre ai treni locali, che effettuano tutte le stazioni, sulla linea circolano i seguenti treni, quasi tutti provenienti dalla stazione di Shinjuku attraverso la linea principale."}
{"id": "4376556", "revid": "154326", "url": "https://it.wikipedia.org/wiki?curid=4376556", "title": "Lloret Mart\u00ed", "text": ""}
{"id": "4376558", "revid": "1543377", "url": "https://it.wikipedia.org/wiki?curid=4376558", "title": "Caterpillar 797", "text": "Il Caterpillar 797 \u00e8 un mezzo d'opera a due assi sviluppato e prodotto negli Stati Uniti dalla Caterpillar, Inc.\n\u00c8 progettato specificamente per l'impiego nell'industria mineraria e per applicazioni pesanti nella costruzione edilizia.\nIn produzione dal 1998, il 797 \u00e8 lo \"Haul truck\" pi\u00f9 largo e con maggior capacit\u00e0 della Caterpillar. "}
{"id": "4376559", "revid": "640277", "url": "https://it.wikipedia.org/wiki?curid=4376559", "title": "Montenara", "text": ""}
{"id": "4376566", "revid": "648716", "url": "https://it.wikipedia.org/wiki?curid=4376566", "title": "Cappella musicale di San Zeno", "text": "La cappella musicale di San Zeno \u00e8 un coro attivo nella basilica di San Zeno a Verona.\nStoria.\nLa presenza di una cappella musicale nell'abbazia di San Zeno \u00e8 attestata da alcuni documenti, i quali riferiscono la presenza di cantori e musici gi\u00e0 nell'XI secolo, quali Stefano e Adelardo, provenienti dalla \"Schola\" della Cattedrale. Altri documenti testimoniano invece come, pi\u00f9 tardi, furono attivi Ardizzone (tra il 1264 e il 1281), Alberto (tra il 1282 e il 1289) e il \"Magister Ugolinus\" (nel 1282); quest'ultimo fu, tra l'altro, il primo musicista laico di cui si abbia notizia.\nLa fondazione di un coro polifonico parrocchiale avvenne nel 1964 ad opera di Aleardo Zecchini, che ne rimase direttore per quasi quarant'anni, fino al 2002. Gli seguirono Francesco Pagnoni (direttore dal 2002 al 2009), Gianpaolo Dal Dosso (dal 2009 al 2013) e infine Aldo Piubello (dal 2013)."}
{"id": "4376567", "revid": "116315627", "url": "https://it.wikipedia.org/wiki?curid=4376567", "title": "Tak\u012bs Taliad\u014dros", "text": "Carriera.\nHa militato per tutto l'arco della carriera nel \u03a7\u0391\u039d\u0398 Salonicco, ritirandosi nel 1961. Con la maglia della ha collezionato 31 presenze e 145 punti, vincendo la medaglia di bronzo agli Europei 1949."}
{"id": "4376568", "revid": "73843", "url": "https://it.wikipedia.org/wiki?curid=4376568", "title": "Belize ai Giochi della XXX Olimpiade", "text": "Il Belize ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 11\u00aa partecipazione degli atleti belizeani ai giochi olimpici estivi.\nGli atleti della delegazione belizeana sono stati 3 (2 uomini e 1 donna), in 2 discipline. Alla cerimonia di apertura il portabandiera \u00e8 stato Winston George, atleta specializzato nelle gare ad ostacoli.\nNel corso della manifestazione il Belize non ha ottenuto alcuna medaglia."}
{"id": "4376570", "revid": "1543377", "url": "https://it.wikipedia.org/wiki?curid=4376570", "title": "Nave funeraria di Port an Eilean Mh\u00f2ir", "text": "La nave funeraria di Port an Eilean Mh\u00f2ir \u00e8 una nave funeraria vichinga scoperta in un sito archeologico ad Ardnamurchan (Scozia), la punta pi\u00f9 occidentale sull'isola di Gran Bretagna. Datata al X secolo, la sepoltura \u00e8 costituita da una nave lunga circa e larga nella quale fu deposto un uomo con lo scudo, la spada e la lancia nonch\u00e9 altri oggetti funerari. \nNel 1924 chiodi, rivetti e altri reperti furono scoperti da T.C. Lethbridge presso Cul na Croise (Gorten Bay) ad Ardnamurchan, che furono caratterizzati all'epoca come provenienti da una nave funeraria; l'esatta localizzazione di questo sito \u00e8 perduta e cos\u00ec la natura dei ritrovamenti non pu\u00f2 essere determinata con certezza. Un caso simile fu il sito funerario continentale presso Huna, a Caithness, scoperto nel 1935, anche se questo era meglio documentato ed \u00e8 accettato come nave funeraria. Altre nove navi funerarie vichinghe, o probabili tali, sono state trovate su isole della Scozia, comprese sei nelle Ebridi ed altre tre nelle Isole Settentrionali.\nScoperta e scavo.\nLa scoperta fu annunciata dagli archeologi dell'Ardnamurchan Transitions Project (ATP), diretto dalle Universit\u00e0 di Manchester e Leicester, dalla CFA Archaeology (una societ\u00e0 specializzata in servizi archeologici) e dalla Archaeology Scotland (un ente di beneficenza per la promozione della storia e dell'archeologia scozzesi) il 18 ottobre 2011. Studenti e accademici hanno indagato per parecchi anni i siti archeologici sulla penisola di Ardnamurchan e hanno fatto numerose scoperte, incluso un forte dell'Et\u00e0 del ferro, e un cairn a camera del Neolitico. Il progetto mira ad esaminare i cambiamenti sociali sulla penisola da 6.000 anni fa alle \"Highland Clearances\" dell'VIII e XIX secolo. Il suo lavoro \u00e8 stato sostenuto dalla Ardnamurchan Estate, che possiede la penisola.\nIl sito \u00e8 ubicato sulla costa nord di Ardnamurchan presso Port an Eilean Mh\u00f2ir tra Achateny e Ockle. Gli archeologi avevano pensato inizialmente che il sito della sepoltura fosse semplicemente un cumulo di rocce tolte dai campi in tempi recenti. Ad un'ulteriore indagine ci si rese conto che era una nave funeraria.\nRitrovamenti.\nLo stesso vascello si era quasi interamente consumato per il marciume, ma il suo profilo e circa 200 rivetti rimanevano ancora al loro posto, alcuni ancora collegati a piccoli pezzi di legno. La nave era stata quasi interamente riempita di pietre in quella che pu\u00f2 darsi fosse una pratica rituale.\nDentro i confini della nave, gli archeologi scoprirono i resti frammentari di un uomo, compresi pezzi di un osso del braccio e denti. Era stato seppellito con un numero di oggetti funerari compreso uno scudo, posto sul suo petto, e una spada ed una lancia giacenti al suo fianco, oltre ad un'ascia, un coltello, una spilla anulare dell'Irlanda, articoli di ceramica, una cote della Norvegia e apparentemente un corno potorio, del quale sopravvive solo la rifinitura in bronzo. Furono scoperti dozzine di altri frammenti di ferro, ma non sono stati identificati.\nNon si sa ancora da dove veniva l'uomo, ma gli archeologi sperano di essere in grado di identificare la sua regione di origine analizzando isotopi radioattivi estratti dalle sue ossa e dai suoi denti. I frammenti di legno trovati con i resti della nave dovrebbero rivelare con quale tipo di legno il vascello era fatto e probabilmente dove fu costruito. \nDopo che i reperti saranno stati esaminati e conservati, ci si aspetta che saranno reclamati dalla Corona come tesoro trovato, il che consentirebbe ai musei di fare domanda e di esporli. Il membro locale del Parlamento scozzese, David Thompson, ha chiesto che i ritrovamenti siano messi in esposizione presso Ardnamurchan, ed il responsabile del turismo locale John Peel ha suggerito che un'esposizione storica permanente potrebbe essere istituita sulla penisola per incoraggiare il turismo.\nSignificato e contesto.\nSecondo la dottoressa Hannah Cobb, una co-direttrice del progetto dell'Universit\u00e0 di Manchester, la nave funeraria \u00e8 \"una delle pi\u00f9 importanti tombe norrene mai scavate in Gran Bretagna.\" \u00c8 la prima volta che una nave vichinga confermabile \u00e8 stata trovata completamente intatta sull'isola maggiore del Regno Unito. Sebbene fossero state trovate altre navi funerarie, la pi\u00f9 famosa quella presso Sutton Hoo nel Suffolk, esse o erano state depositate secoli prima o non erano state scavate in modo riuscito a causa di carenze nei metodi archeologici.\nLa localizzazione del sito, vicino ai cairn esistenti del Neolitico e dell'Et\u00e0 del bronzo, gli d\u00e0 un significato aggiunto. La dottoressa Cobb ha commentato: \"Non pensiamo che l'associazione con i monumenti pi\u00f9 vecchi possa essere una coincidenza \u2014 questo era un luogo che fu molto importante per la gente durante un periodo di tempo straordinariamente lungo.\" Nessun insediamento vichingo \u00e8 stato trovato nell'area, ma i Vichinghi ebbero una presenza significativa in Scozia. Essi cominciarono a fare incursioni in Scozia nell'VIII secolo e si insediarono a Orkney e a Shetland nel IX secolo. Ci sono navi funerarie vichinghe precedentemente conosciute sulle isole scozzesi a Carn nan Bharraich e Lochan Kill Mhor ed un altro sito su Oronsay, altri due su Colonsay e uno su North Uist nelle Ebridi, a Scar su Sanday ad Orkney, uno su Fetlar, ed un altro a Ling Ness su Mainland (Isole Shetland).\nPort an Eilean Mh\u00f2ir \u00e8 a circa a sud-est di Loch na h-Airde su Skye dove sono state trovate evidenze di un centro marittimo dell'era norrena, sebbene non si sappia se fosse in esistenza gi\u00e0 nel X secolo. Il dottor Oliver Harris dell'Universit\u00e0 di Leicester, uno dei co-direttori dell'ATP che lavor\u00f2 sul sito, crede che l'occupante della sepoltura fosse \"qualcuno di alto rango, che era ricco e potente e molto interessato ad essere visto come un guerriero.\" Egli commentava:"}
{"id": "4376571", "revid": "1149807", "url": "https://it.wikipedia.org/wiki?curid=4376571", "title": "I'm Not Alone", "text": "I'm Not Alone \u00e8 un videogioco survival horror psicologico in terza persona, sviluppato dalla software house italiana Pix Rev per piattaforma Microsoft Windows e pubblicato il 25 febbraio 2012.\nUtilizza una versione (la 1.5) migliorata del motore grafico S2 e il PhysX.\nIl protagonista \u00e8 Patrick Weber, esperto di occultismo, invitato in una villa in Austria per esorcizzarla."}
{"id": "4376573", "revid": "201640", "url": "https://it.wikipedia.org/wiki?curid=4376573", "title": "Fiala di Galadriel", "text": ""}
{"id": "4376575", "revid": "486946", "url": "https://it.wikipedia.org/wiki?curid=4376575", "title": "Basilica Cattedrale di San Martino", "text": ""}
{"id": "4376577", "revid": "986213", "url": "https://it.wikipedia.org/wiki?curid=4376577", "title": "Antonio del Giudice (nunzio)", "text": "Biografia.\nNato a Casoria il 16 aprile 1913, fu ordinato sacerdote a Roma nel 1936.\nNel 1940 entr\u00f2 al servizio diplomatico della Santa Sede e fu assegnato alla delegazione apostolica in Albania; nel 1942 alla nunziatura apostolica in Spagna, dove ottenne la commenda di numero di Isabella la Cattolica. Fu nominato uditore e prelato domestico di Sua Santit\u00e0, e assegnato nel 1952 alla nunziatura apostolica in Ecuador. \nPass\u00f2 poi alla internunziatura di Formosa tra il 1958 e il 1960, e poi alla nunziatura in India nel 1961. Successivamente fu inviato nella Repubblica Dominicana come incaricato d'affari, quando era stato appena rovesciato il regime del dittatore Rafael Le\u00f3nidas Trujillo, ucciso dai militari con un colpo di fucile. Fu proprio Antonio Del Giudice ad ospitare nella nunziatura il presidente provvisorio Joaqu\u00edn Balaguer e a procurandogli un salvacondotto per l'estero mentre i rivoluzionari del consiglio civico-militare prendevano il potere. Il 18 aprile 1962 fu nominato delegato apostolico in Corea da papa Giovanni XXIII, e il seguente 29 giugno ricevette la consacrazione episcopale come arcivescovo titolare di Gerapoli di Siria dal cardinale Amleto Giovanni Cicognani. \nIl 19 agosto 1967 fu nominato pronunzio apostolico nella Repubblica Dominicana, e successivamente, il 2 dicembre 1970, nunzio in Venezuela, poi a Malta il 18 dicembre 1974, e infine in Iraq e Kuwait il 22 dicembre 1978.\nMor\u00ec a Baghdad il 20 agosto 1982. Il suo corpo fu rimpatriato in Italia e sepolto nella basilica di San Mauro Abate di Casoria, dove il comune di Casoria gli ha eretto un monumento funerario.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4376578", "revid": "486946", "url": "https://it.wikipedia.org/wiki?curid=4376578", "title": "Tuerredda", "text": ""}
{"id": "4376581", "revid": "729019", "url": "https://it.wikipedia.org/wiki?curid=4376581", "title": "Linea Keiky\u016b Aeroporto", "text": "La gestita dalle Ferrovie Keiky\u016b \u00e8 una diramazione a scartamento normale della linea Keiky\u016b principale che si distacca dalla stazione di Kamata per raggiungere l'Aeroporto di Tokyo-Haneda. Tutti i treni continuano o provengono dalla linea principale.\nServizi e stazioni.\nTipologie di servizi.\nSulla linea circolano 4 tipi di treni:"}
{"id": "4376582", "revid": "119980584", "url": "https://it.wikipedia.org/wiki?curid=4376582", "title": "Mauritania ai Giochi della XXX Olimpiade", "text": "La Mauritania ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata l'8\u00aa partecipazione consecutiva degli atleti mauritani ai giochi olimpici estivi.\nGli atleti della delegazione mauritana sono stati 2 (1 uomo e 1 donna), in una sola disciplina (atletica leggera). Alla cerimonia di apertura il portabandiera \u00e8 stato Jidou El Moctar, atleta specializzato nelle gare di velocit\u00e0.\nNel corso della manifestazione la Mauritania non ha ottenuto alcuna medaglia."}
{"id": "4376584", "revid": "74801", "url": "https://it.wikipedia.org/wiki?curid=4376584", "title": "Giann\u012bs Lambrou", "text": "Carriera.\nPallacanestro.\nIn carriera ha militato nel Panathinaikos. Con la maglia della ha collezionato 23 presenze e 107 punti tra il 1946 e il 1952, vincendo la medaglia di bronzo agli Europei 1949; ha disputato inoltre gli Europei 1951. Nel 1952 ha partecipato alle Olimpiadi di Helsinki, chiuse al 19\u00ba posto.\nAtletica leggera.\nLambrou ha gareggiato alle Olimpiadi 1948 nel salto in alto, venendo eliminato nella fase di qualificazione. Vanta un record personale di , saltato nel 1948."}
{"id": "4376585", "revid": "767487", "url": "https://it.wikipedia.org/wiki?curid=4376585", "title": "Cabareting Under Difficulties", "text": "Cabareting Under Difficulties \u00e8 un cortometraggio muto del 1920. Il nome del regista non viene riportato, appare solo quello dello sceneggiatore, Monte M. Katterjohn.\nProduzione.\nIl film fu prodotto dall'Alexander Film Corporation, una piccola casa di distribuzione saltuariamente attiva dal 1914 al 1922. Produsse solo questo cortometraggio.\nDistribuzione.\nUsc\u00ec nelle sale cinematografiche USA il 22 marzo 1920."}
{"id": "4376589", "revid": "339392", "url": "https://it.wikipedia.org/wiki?curid=4376589", "title": "Cappella Musicale della Basilica del Santo", "text": ""}
{"id": "4376590", "revid": "3831", "url": "https://it.wikipedia.org/wiki?curid=4376590", "title": "Cappella della Basilica di S. Fedele in Como", "text": ""}
{"id": "4376592", "revid": "3831", "url": "https://it.wikipedia.org/wiki?curid=4376592", "title": "Cappella Musicale del Duomo di Milano", "text": ""}
{"id": "4376594", "revid": "3831", "url": "https://it.wikipedia.org/wiki?curid=4376594", "title": "Cappella Musicale di San Petronio", "text": ""}
{"id": "4376595", "revid": "3831", "url": "https://it.wikipedia.org/wiki?curid=4376595", "title": "Cappella Musicale Liberiana", "text": ""}
{"id": "4376599", "revid": "124654735", "url": "https://it.wikipedia.org/wiki?curid=4376599", "title": "Pietro Scibilia", "text": "Biografia.\nPietro Scibilia nacque a Gioia Tauro (RC) nel 1929, ma poi si trasfer\u00ec in Abruzzo, dove fond\u00f2 prima l'Olearia Scibilia a Giulianova e poi Gelati Gis con sede a Mosciano Sant'Angelo (TE). Nel 1975 sponsorizz\u00f2 il Roseto Basket, che fino al 1979 assunse la denominazione di Gis Roseto. In seguito acquist\u00f2 il Calcio, di cui fu presidente dal 1979 al 1982, portandola in C1. Quando la squadra torn\u00f2 in C2 lasci\u00f2 il mondo del calcio per qualche anno.\nInoltre fond\u00f2 nel 1978 la squadra ciclistica Gis Gelati, con sede a Giulianova, dove militarono Giuseppe Saronni, Roger De Vlaeminck, Francesco Moser, Johan van der Velde e Adriano Baffi, nel 1991 sciolse la squadra ciclistica per tornare definitivamente nel mondo del calcio.\nNel 1987 acquist\u00f2 il Pescara allora in Serie A, lasciando la presidenza nel 1989 a Alberto Di Lena quando la squadra retrocedette in serie B nel 1989.\nNel 1991 torn\u00f2 alla guida del Pescara lasciandolo solo tredici anni dopo nel 2004, dopo la retrocessione sul campo in C1 - anche se poi grazie al caso Genoa il Pescara venne ripescato in serie B - vendendo la squadra a Dante Paterna.\n\u00c8 morto a Giulianova nel 2013 all'et\u00e0 di 83 anni. "}
{"id": "4376600", "revid": "3831", "url": "https://it.wikipedia.org/wiki?curid=4376600", "title": "Cappella Musicale Pontificia Sistina", "text": ""}
{"id": "4376602", "revid": "599013", "url": "https://it.wikipedia.org/wiki?curid=4376602", "title": "Alekos Spanoudak\u012bs", "text": "Carriera.\nInsieme al fratello Giann\u012bs, \u00e8 tra i giocatori pi\u00f9 importanti nella storia dell'Olympiakos, con cui ha vinto il Campionato greco nel 1949 e nel 1960.\nCon la ha vinto il bronzo ai FIBA EuroBasket 1949 ed ai Giochi del Mediterraneo 1955. Vanta complessivamente 27 presenze e 103 punti in Nazionale, collezionati dal 1949 al 1957."}
{"id": "4376603", "revid": "529641", "url": "https://it.wikipedia.org/wiki?curid=4376603", "title": "Cultura di Maadi", "text": "La cultura di Maadi fu una cultura del neolitico egizio evolutasi nei primi due terzi del IV millennio a.C.. Il termine \"Maadi\" viene utilizzato anche per fare riferimento all'omonimo sito archeologico.\nCaratteristiche.\nLa cultura di Maadi prende il nome dal sito archeologico omonimo posto a sud-est de Il Cairo, nel Basso Egitto.\nLe campagne di scavo archeologico hanno riportato alla luce un vasto insediamento e due grandi necropoli annesse. All'interno dell'abitato sono stati rinvenuti in grande quantit\u00e0 degli utensili in rame, testimonianze rare durante il neolitico, come aghi, lame e asce.\nGli oggetti in rame lasciano intuire scambi commerciali con la Palestina meridionale, la Mesopotamia e l'Alto Egitto. Il commercio con la Mesopotamia \u00e8 testimoniato dal ritrovamento di alcuni cunei in argilla, che sono simili a quelli utilizzati nello stesso periodo a Uruk per decorare i santuari. Gli scambi commerciali con l'Alto Egitto, invece, sono largamente testimoniati dai ritrovamenti di ceramiche e tavolette di scisto.\nLa cultura di Maadi \u00e8 riscontrabile anche al di fuori del sito omonimo, infatti ne sono state ritrovate tracce anche a Buto.\nSepolture e corredi.\nLe sepolture di questa cultura erano semplici fosse ovali, scavate nel terreno a poca profondit\u00e0, chiuse da una copertura di canne e papiro. Il defunto veniva adagiato, in posa rannicchiata, sul fianco destro e con le mani davanti al volto. Il corredo funebre deposto accanto alla salma era costituito da vasi in ceramica (detti vasi a botte, per la loro forma) provvisti di un piede conico e un leggero curvamento verso l'esterno del bordo superiore, conchiglie, spille e pettini."}
{"id": "4376604", "revid": "47767", "url": "https://it.wikipedia.org/wiki?curid=4376604", "title": "Abdullahi", "text": ""}
{"id": "4376605", "revid": "486946", "url": "https://it.wikipedia.org/wiki?curid=4376605", "title": "Abbas II d'Egitto", "text": ""}
{"id": "4376606", "revid": "339392", "url": "https://it.wikipedia.org/wiki?curid=4376606", "title": "Tewfik Pasha", "text": ""}
{"id": "4376607", "revid": "144796", "url": "https://it.wikipedia.org/wiki?curid=4376607", "title": "Isma'il Pasha", "text": ""}
{"id": "4376608", "revid": "144796", "url": "https://it.wikipedia.org/wiki?curid=4376608", "title": "Ismail Pasha", "text": ""}
{"id": "4376609", "revid": "729019", "url": "https://it.wikipedia.org/wiki?curid=4376609", "title": "Il galateo in bosco", "text": "Il galateo in bosco \u00e8 una raccolta di versi scritta dal poeta e critico Andrea Zanzotto tra il 1975 e i primi mesi del 1978 pubblicata a Milano dall'editore Mondadori nel 1978, con una prefazione di Gianfranco Contini.\nStruttura e temi.\nLa raccolta, formata da liriche di struttura differente ma ideata con un disegno unitario, \u00e8 la prima di una trilogia gi\u00e0 annunciata da Zanzotto in una nota al \"Galateo\" e che si completer\u00e0 nel 1983 con \"Fosfeni\" e nel 1986 con \"Idioma\".\nLa raccolta \u00e8 suddivisa in quattro partizioni: la prima sezione, intitolata \"Clich\u00e9\", \u00e8 unitaria e contiene otto componimenti; la seconda sezione, che d\u00e0 il titolo all'intera raccolta (\"Il galateo in bosco\"), \u00e8 tripartita: contiene un gruppo di dieci testi, a cui segue \u2013 al centro del libro \u2013 la sottosezione \"Ipersonetto\" (quattordici sonetti preceduti e seguiti da altri due facenti funzione di premessa e di postilla), seguita a sua volta da un gruppo di altri diciotto testi.\nIl titolo della raccolta, con il contrasto ossimorico tra \"galateo\" e \"bosco\", dove il galateo sta a rappresentare l'insieme di regole che nasce dopo che si \u00e8 formata una struttura sociale, e bosco, inteso come primordiale sede dell'uomo, \u00e8 \u2013 come scrive Giuliana Nuvoli \u2013 \u00ab[...] un titolo che, come spesso accade in questo poeta, nel quale \u00e8 polivalente il rapporto significato significante, \u00e8 anche presagio di una fantastica danza di gnomi, di uno scambio reciproco di cortesie e delicatezze (e di cattiverie e scherzi crudeli) fra spiriti dei boschi, streghe - fate, naiadi, driadi, elfi: anticipazione di una vena fabulistica, sotterranea e costante che lega fra loro le sezioni del libro per divenire talvolta (come in E p\u00f2, muci) protagonista.\u00bb\nAi due precedenti elementi, \"galateo\" e \"bosco\", si aggiunge un terzo elemento, quello degli ossari che si trovano nel Montello, grande collina sulla sponda destra del Piave (in provincia di Treviso): la linea che lega questi luoghi sacri legati alla memoria della Grande Guerra crea un intreccio di sottili rapporti che sottintende necessariamente un quarto elemento, quello dell'\u00abalta guida\u00bb \u2013 espressione ricorrente in ben cinque titoli nell'ultima sottosezione del \"Galateo\" \u2013 che richiama gli ordini che vengono dall'alto e tutte quelle regole di obbedienza, di controllo e di convenzioni sociali che possono mandare a morte molti esseri umani.\n\"Il galateo in bosco\" \u00e8 da considerarsi, come scrive Giulio Ferroni \"...il libro pi\u00f9 profondamente storico di Zanzotto...lo dimostra il suo concretissimo senso della geografia: spinto sino ad allegare al testo una cartina geografica dell' \u00abIsola dei morti\u00bb, localit\u00e0 in riva al Piave sotto la quale corre la \u00ablinea degli ossari\u00bb, cio\u00e8 le sepolture dei caduti nella Grande Guerra che - scrive il poeta nelle sue note - \"ad est va fino al mare Adriatico, ad ovest (nord-ovest) continua attraverso il territorio italiano e poi francese, fino alla Manica\nStile e linguaggio.\nIl primo verso della sezione \"Il galateo in bosco\" fa uso della tridimensione della poesia, dove vengono fusi significato e significante, referente e oggetto indicati attraverso suoni e significati. La poesia non \u00e8 codificata, perch\u00e9 solo in questo modo si potr\u00e0 rendere pi\u00f9 credibile la sua funzione.\nDa serie di quartine a rifacimenti di canzoni, da versi liberi (affastellati insieme e con spazi vuoti fra l'uno e l'altro) ad abbozzi di madrigale, sino ad arrivare alla forma del pi\u00f9 tradizionale sonetto.\nSi pu\u00f2 dire che Zanzotto faccia un uso alla rovescia della tradizione letteraria, non per dissacrazione, ma per la certezza che solo in questo modo si possa fare ancora poesia.\nIn questo modo, egli si allontana dai tentativi di pseudo-sperimentalismo e di avanguardia e raccoglie lo sperimentalismo degli anni cinquanta (fatto, ad esempio, dal gruppo della rivista \"Officina\"), proponendo nuove ed originali soluzioni.\nCos\u00ec Cristiano Spila definisce il \"Galateo\" zanzottiano \u00abopera di complessa ed elaborata trama allusiva, nell'iperletterariet\u00e0 dei richiami colti (Dante, Petrarca, Tasso, Foscolo) e dei rifacimenti di (nella sezione \"Ipersonetto\"), cos\u00ec come nell'uso di materiali extra-verbali (disegnini infantili o fumettistici), ma al medesimo tempo \u00e8 anche un'operazione di scandaglio del fondo cupo e primordiale della natura, un'immersione negli strati pi\u00f9 profondi dell'io\u00bb.\nIl discorso sulla lingua, sui mezzi espressivi e sui codici che necessariamente, anche se in modo insidioso, fanno da tramite nel rapporto dell'uomo con la realt\u00e0 che lo circonda, vengono, nella raccolta \"Il galateo in bosco\", approfonditi.\nIl poeta assume Il Galateo scritto nel Cinquecento da Giovanni della Casa in una localit\u00e0 sulle colline del Montello \"come codificazione delle norme di comportamento, a simbolo di tutti i codici che regolano la vita sociale e comunicativa, in particolare di quelli del linguaggio\".\nL'autore sceglie la forma del sonetto come struttura metrica chiaramente codificata per mettere in discussione la nozione stessa di codice che viene richiamata nel testo della premessa, nel \"Sonetto dello schivarsi e dell'inchinarsi\":\nLe richieste fatte in questa prima quartina vengono poi meglio precisate nella seconda dove il poeta si augura un codice libero e fluido che non invischi la realt\u00e0 in schemi rigidamente interpretativi:\nNella due terzine che concludono il sonetto il poeta si rivolge alla sua penna che rappresenta lo strumento del significare chiedendole di schivarsi e di inchinarsi di fronte alla realt\u00e0 e di cercare di coglierla con molta duttilit\u00e0 aderendo quindi alla realt\u00e0 extralinguistica:"}
{"id": "4376611", "revid": "481666", "url": "https://it.wikipedia.org/wiki?curid=4376611", "title": "Ernest C. Warde", "text": "Era figlio del famoso attore shakespeariano Frederick Warde.\nBiografia.\nNato a Liverpool nel 1874, inizi\u00f2 la sua carriera di attore a teatro. Il suo nome, nei primi anni del Novecento, apparve nei cartelloni degli spettacoli di Broadway in svariati drammi shakespeariani e in commedie dall'impianto classico. Nel 1915, diresse il suo primo film negli Stati Uniti per la Thanhouser Film Corporation. Sempre per la stessa compagnia, aveva gi\u00e0 cominciato a lavorare come attore nel 1914. Rest\u00f2 alla Thanhouser fino al 1917, considerato un importante regista della casa di produzione di New Rochelle. Nella sua carriera, durata fino al 1923, diresse quasi cinquanta film e ne interpret\u00f2 una quarantina.\nMor\u00ec a 49 anni, nel settembre del 1923, mentre stava dirigendo \"Ruth of the Range\", un film d'azione con la \"regina\" dei serial, Ruth Roland."}
{"id": "4376612", "revid": "729019", "url": "https://it.wikipedia.org/wiki?curid=4376612", "title": "Alessandro Pedemonti", "text": "Biografia.\nNato a Tortona nel 1869, al compimento dei vent'anni di et\u00e0, nel 1889, entra in servizio nel Regio Esercito Italiano. \nViene poi ammesso all'Accademia Militare di Modena, donde esce coi gradi da sottotenente. In seguito \u00e8 trasferito presso vari reparti, e, ottenuta la promozione al grado di tenente, passa al 4\u00ba Reggimento fanteria della Brigata \"\"Piemonte\".\nTrasferito successivamente al 64\u00ba Reggimento fanteria della Brigata \"Cagliari\", \u00e8 promosso capitano, e posto al comando di una compagnia, incarico che mantiene sino al 1912.\nGuerra italo-turca.\nNel 1912 \u00e8 trasferito al 25\u00ba Reggimento fanteria della Brigata \"Bergamo\", ed aggregato ad un contingente in partenza per la Tripolitania, ove l'esercito italiano \u00e8 impegnato, dall'ottobre del 1911, nel quadro della Guerra italo-turca. Qui giunto, partecipa a varie operazioni militari, ed \u00e8 poi posto al comando del ridotto di Zarrugg, un piccolo presidio nei pressi della citt\u00e0 di Misurata. Ivi rimane sino all'entrata in guerra del Regno d'Italia nella prima guerra mondiale.\nPrima guerra mondiale.\nNella primavera del 1915, Pedemonti, nel frattempo promosso al grado di primo capitano, segue il proprio reggimento, che \u00e8 mobilitato ed inviato in linea. Partecipa dunque al primo anno di campagna di guerra, operando prevalentemente nel settore di Tolmino, nell'alto corso dell'Isonzo.\nNel 1916, dopo la promozione al grado di maggiore, gli \u00e8 affidato il comando del III Battaglione dell'11\u00ba Reggimento fanteria della Brigata \"Casale\"\". Combatte dunque sul Monte Podgora, nella Quinta battaglia dell'Isonzo. In seguito, nel corso della Sesta battaglia dell'Isonzo, partecipa alla conquista di Gorizia, e, insieme ai propri uomini, \u00e8 tra i primi a entrare nella citt\u00e0 appena occupata.\nPer il brillante contegno dimostrato in queste giornate di guerra, \u00e8 decorato con la Medaglia d'Argento al Valor Militare.\nNei mesi seguenti, resta al comando del proprio reparto, schierato, in posizione difensiva, nel settore dell'Altipiano d'Asiago.\nNella primavera del 1917 \u00e8 promosso al grado di tenente colonnello, ed \u00e8 poi nominato comandante del 48\u00ba Reggimento fanteria Brigata \"Ferrara\", dal mese di settembre.\nIl reparto, alla met\u00e0 del mese, viene schierato nelle trincee del Monte San Gabriele, e rimane in zona sino al mese di ottobre.\nIn seguito ai fatti della Battaglia di Caporetto, la Brigata \"Ferrara\" si schiera nel settore del Monte Purgessimo, per poi arretrare progressivamente verso il Tagliamento, e infine ripiegare oltre il Piave, praticamente decimata.\nRicostituitasi la Brigata, all'inizio del nuovo anno 1918, il 48\u00ba reggimento \u00e8 poi schierato, in primavera, nel settore di San Don\u00e0 di Piave.\nIl 15 giugno, scatta l'offensiva austro-ungarica che sfocer\u00e0 nella Battaglia del solstizio: dopo cinque ore di violento bombardamento, reparti dell'esercito austro-ungarico riescono a forzare le resistenze italiane, costringendo il 48\u00ba reggimento a ripiegare su una linea arretrata.\nNei tre giorni successivi, il reparto, a costo di pesantissime perdite, tenta di riconquistare, senza successo, le posizioni perdute.\nIl 18 giugno, il reggimento viene completamente accerchiato dal nemico: alcuni elementi riescono ad aprirsi il passo, sfuggendo alla cattura, ma tra essi non c'\u00e8 il comandante del reggimento, colonnello Pedemonti, che resiste, insieme a pochi animosi, venendo infine preso prigioniero.\nPer l'eroica condotta in queste giornate cos\u00ec drammatiche, il colonnello Pedemonti sar\u00e0 decorato con la croce di cavaliere dell'Ordine Militare di Savoia, e la bandiera del 48\u00ba Reggimento fanteria Brigata \"Ferrara\" con la Medaglia d'Oro al Valor Militare.\nTrascorsi alcuni mesi in prigionia, con il termine delle ostilit\u00e0, Pedemonti viene rimpatriato, tornando in servizio attivo.\nNel 1920, \u00e8 collocato in posizione ausiliaria, e nel 1927 \u00e8 promosso al grado di generale di brigata. Nel 1931 \u00e8 poi collocato nella riserva.\nRitiratosi a vita privata, si spegne a Voghera nel 1936."}
{"id": "4376615", "revid": "1543377", "url": "https://it.wikipedia.org/wiki?curid=4376615", "title": "Attivazione trascrizionale controllata da tetraciclina", "text": "L'attivazione trascrizionale controllata da tetraciclina \u00e8 un sistema di espressione genica inducibile nella quale la trascrizione \u00e8 attivata o disattivata in modo reversibile in presenza dell'antibiotico tetraciclina, o di uno dei suoi derivati (ad esempio doxiciclina). In natura, il promotore Ptet esprime il fattore TetR, il repressore, e il fattore TetA, costituito da una proteina in grado di pompare all'esterno della cellula l'antibiotico tetraciclina. Il sistema viene distinto in Tet-On o Tet-Off a seconda che l'attivazione trascrizionale del gene di interesse sia rispettivamente indotta o repressa dalla presenza di tetraciclina.\nTet-Off e Tet-On.\nI due pi\u00f9 comuni sistemi di espressione inducibile utilizzati per ricerca biologica in sistemi cellulari eucarioti sono chiamati Tet-Off e Tet-On. Il sistema Tet-Off per il controllo dell'espressione di geni di interesse in cellule di mammifero \u00e8 stato sviluppato da Manfred Hermann e Bujard Gossen presso l'Universit\u00e0 di Heidelberg e pubblicato la prima volta nel 1992.\nIl sistema Tet-Off si basa sull'uso di un plasmide in grado di esprimere il fattore di transattivazione della tetraciclina (tTA), che \u00e8 una proteina di fusione costituita da tetR (repressore delle tetracicline) di Escherichia coli e il dominio di attivazione della proteina VP16 di Herpes simplex virus (VP16AD).\nUn secondo plasmide (detto \"responsivo\") \u00e8 in grado di esprimere un dato gene di interesse sotto il controllo di un promotore minimo, ad esempio CMV. A monte del promotore sono collocate numerose ripetizioni della sequenza dell'operatore TetO, che possono essere riconosciute e legate dal fattore tTA. La totalit\u00e0 delle diverse sequenze tetO insieme al promotore minimo \u00e8 detto elemento di risposta tetraciclina (TRE), cos\u00ec chiamato poich\u00e9 l'espressione dei geni controllati da TRE pu\u00f2 essere repressa dalla tetraciclina e suoi derivati. Questi antibiotici legano tTA e lo rendono incapace di legarsi alla sequenze TRE, impedendo in tal modo la transattivazione dei geni controllati.\nIl sistema Tet-on agisce attraverso un meccanismo simile, ma in modo opposto. Mentre in un sistema Tet-Off tTA \u00e8 capace di legarsi all'operatore quando non si trova legato a tetraciclina o un suo derivato, in un sistema Tet-On la proteina rtTA (analoga alla proteina tTA presente nel sistema Tet-Off, dove la \u201cr\u201d sta per \u201creverse\u201d) \u00e8 capace di legarsi all'operatore solo quando si trova legato a tetraciclina. In questo caso la presenza di tetraciclina induce la trascrizione del gene di interesse. Il sistema Tet-On \u00e8 talvolta preferito al Tet-Off per la sua capacit\u00e0 di risposta pi\u00f9 veloce.\nIl sistema di espressione Tet-Off \u00e8 utilizzato in colture di cellule eucariote provenienti da mammiferi, piante, anfibi e insetti; il sistema pu\u00f2 essere utilizzato anche per generare interi organismi transgenici che esprimono condizionatamente geni di interesse (piante, topi, ratti).\nTet-On Advanced e Tet-On 3G.\nIl sistema di transattivazione Tet-On Advanced \u00e8 una versione alternativa del sistema Tet-On che assicura una riduzione dell'espressione basale del gene di interesse, e agisce a concentrazioni di doxiciclina (utilizzata pi\u00f9 frequentemente in ricerca rispetto alla tetraciclina perch\u00e9 pi\u00f9 stabile) dieci volte inferiori rispetto al solo sistema Tet-On. Questo sistema \u00e8 inoltre ottimizzato per l'espressione in cellule umane, utilizza una forma mutata di TetR (rTetR) sintetizzata in fusione con tre ripetizioni del dominio VP16 mutato, garantendo una espressione particolarmente stabile in cellule eucariote. Il sistema Tet-On Advanced \u00e8 stato ottenuto a partire da due mutanti, individuati nel 2000 da H. Bujard e dai suoi colleghi, ottenuti tramite mutagenesi casuale della regione del gene codificante per il repressore TetR. Il sistema Tet-On 3G \u00e8 simile al sistema Tet-On Advanced poich\u00e9 \u00e8 stato derivato dal medesimo predecessore. \u00c8 anch'esso ottimizzato per i codoni umani ed \u00e8 caratterizzato dalla presenza di un promotore mutato con ridotta attivit\u00e0 basale. La proteina di transattivazione presenta 5 amminoacidi sostituiti rispetto alla stessa del sistema Tet-On Advanced che ne aumenta ulteriormente la sensibilit\u00e0 alla doxiciclina. In definitiva, il sistema Tet-On 3G ha una sensibilit\u00e0 aumentata di cento volte rispetto al Tet-On originale.\nTRE.\nL'elemento di risposta alla tetraciclina (TRE, sigla dell'inglese \"Tetracycline Responsive Element\") \u00e8 una sequenza di DNA che consiste in 7 ripetizioni della sequenza batterica TetO (19bp) separate da una sequenza spaziatrice. TRE viene riconosciuto e legato dalla porzione TetR di tTA. L'elemento di risposta alla tetraciclina viene solitamente collocato a monte di un promotore minimo dotato di bassa espressione basale in assenza di legame di tTA al DNA.\nVantaggi e svantaggi.\nIl sistema Tet mostra diversi vantaggi rispetto ai sistemi di espressione condizionale basati su Cre/lox, FLP-FRT e ER (recettore degli estrogeni). Nei sistemi Cre/lox e FLP-FRT l'attivazione o il silenziamento del gene di interesse diventa irreversibile nel momento in cui viene completata la ricombinazione, mentre nei sistemi Tet e ER \u00e8 reversibile. Il sistema Tet, che dipende dalla trascrizione e successiva traduzione di un gene bersaglio, risulta pi\u00f9 lento all'attivazione rispetto al sistema ER, che al contrario si basa sulla stabilizzazione di una proteina target gi\u00e0 espressa. Inoltre, poich\u00e9 la sequenza di 19bp che costituisce i TRE \u00e8 naturalmente assente nelle cellule di mammifero, si ritiene che la pleiotropia di azione sia minimizzata rispetto ai metodi ormonali. Nell'uso del sistema Tet in colture cellulari, \u00e8 necessario verificare che il siero fetale bovino sia privo di contaminazioni da tetraciclina, o che la concentrazione dell'antibiotico sia sufficientemente bassa da non interferire con l'inducibilit\u00e0."}
{"id": "4376617", "revid": "47767", "url": "https://it.wikipedia.org/wiki?curid=4376617", "title": "Milan (nome)", "text": "Origine e diffusione.\nSi basa sull'elemento slavo \"mil\", che significa \"gentile\", \"amorevole\", \"grazioso\" (la stessa radice risalgono anche i nomi Milko e Milo). In origine, costituiva un ipocoristico di tutti quei nomi slavi che cominciavano con Mil-, quali ad esempio Milorad, Miloslav e via dicendo.\nPresente nella maggioranza delle lingue slave (\u00e8 attestato in bulgaro, ceco, croato, macedone, russo, serbo, slovacco e sloveno), ha una notevole diffusione anche in olandese, tanto che risult\u00f2 l'ottavo nome pi\u00f9 usato per i bambini nati nei Paesi Bassi nel 2007 e il settimo nelle Fiandre nel 2009. La sua forma femminile, Milena, \u00e8 entrata nell'uso comune di molti altri paesi, fra i quali anche l'Italia.\nVa notato inoltre che coincide con un comune nome hindi, \"Milan\", che deriva dal sanscrito e significa \"unificazione\", \"incontro\".\nOnomastico.\nIl nome \u00e8 adespota, cio\u00e8 non \u00e8 portata da nessun santo, quindi l'onomastico ricade il 1\u00ba novembre, ricorrenza di Ognissanti."}
{"id": "4376619", "revid": "124817439", "url": "https://it.wikipedia.org/wiki?curid=4376619", "title": "Isma\u00ebl Traor\u00e9", "text": "Statistiche.\nPresenze e reti nei club.\n\"Statistiche aggiornate al 2 maggio 2021.\""}
{"id": "4376621", "revid": "122654610", "url": "https://it.wikipedia.org/wiki?curid=4376621", "title": "Corinne Hofmann", "text": "Biografia.\nDi madre francese e padre tedesco, dopo le scuole primarie e secondarie segue una formazione commerciale.\nNel 1986, durante un viaggio in Kenya, incontra Lketinga, un guerriero masai che si esibisce in balli folkloristici per turisti. Nel 1987 fa ritorno in Kenya e sposa Lketinga, con il quale ha una figlia, Napirai.\nNel 1990 fa ritorno in Svizzera, portando con s\u00e9 Napirai.\nNegli anni successivi, prima di avere successo come scrittrice, lavora come assicuratrice.\nDal 2002 risiede a Lugano.\nScrittrice.\nNel 1998 la casa editrice tedesca A1 pubblica il suo romanzo autobiografico \"Die weisse Massai\" (trad. it. La masai bianca, edito da Rizzoli), basato sul periodo della vita della autrice trascorso in Kenya. Il libro \u00e8 un successo di vendita e viene tradotto in diverse lingue. Nel 2005 viene prodotto il film omonimo con protagonisti Nina Hoss e Jacky Ido.\nNel 2002 pubblica il suo secondo romanzo, \"Zur\u00fcck aus Afrika\", che racconta della sua vita dopo il ritorno dall'Africa. Nel 2005 pubblica il suo terzo libro, \"Wiedersehen in Barsaloi\", che narra del suo ritorno in Kenya. Nel 2011 pubblica il suo quarto libro, \"Afrika, meine Passion\".\nAd oggi (gennaio 2013) \"La masai bianca\" \u00e8 l'unico libro dell'autrice tradotto in italiano.\n\"La masai bianca\".\nDurante una breve vacanza in Kenya Corinne si innamora perdutamente di un guerriero Masai, Lketinga. Nonostante sia consapevole dell'enorme differenza culturale, tenta in ogni modo di coltivare un rapporto con lui. Si adatta ai costumi locali, lo segue per andare a vivere nel suo villaggio in una manyatta. \u00c8 l'unica europea che riesce a sopportare la vita selvaggia del bush. Con intraprendenza acquista un'auto e riesce tra mille difficolt\u00e0 ad avviare un negozio. Gravi problemi di salute la costringono a sottoporsi a cure anche in Svizzera, ma torna sempre al villaggio. Sposa Lketinga ed ha una figlia da lui, Napirai. Purtroppo per\u00f2 le crisi di gelosia del marito e la sua incapacit\u00e0 di accettare un ruolo secondario rispetto a Corinne sfociano in litigi che minano l'amore. Fallito un ulteriore tentativo di convivenza sulla costa, Corinne alla fine \u00e8 costretta a tornare in Svizzera con la figlia."}
{"id": "4376625", "revid": "330634", "url": "https://it.wikipedia.org/wiki?curid=4376625", "title": "Fontal", "text": "Il Fontal \u00e8 un formaggio nato nel 1955, originariamente e principalmente prodotto nel nord Italia - soprattutto in Piemonte, Lombardia e Trentino - che ha caratteristiche in comune con la Fontina e l'Emmental; il nome del formaggio, infatti, deriva dalla contrazione dei due nomi.\nAttualmente i maggiori produttori si concentrano nella zona della pianura Padana. Tuttavia, negli ultimi decenni \u00e8 largamente prodotto anche in altri Paesi, soprattutto dell'Europa centrale e centrosettentrionale, tra i quali Germania, Belgio, Paesi Bassi e Danimarca.\nCaratteristiche.\nRealizzato con latte vaccino da razza bruna alpina, viene confezionato in forme cilindriche dello scalzo di circa 9 - 12 cm e di diametro compreso tra i 34 ed i 40\u00a0cm.\nMediamente stagionate da un minimo di 30 a 60 giorni, le forme mantengono un peso variabile da 10 a 12 kg e si contraddistinguono per la crosta liscia, elastica e sottile e la pasta compatta, morbida, di colore bianco o paglierino chiaro."}
{"id": "4376626", "revid": "738436", "url": "https://it.wikipedia.org/wiki?curid=4376626", "title": "Tzedaka", "text": ""}
{"id": "4376647", "revid": "729019", "url": "https://it.wikipedia.org/wiki?curid=4376647", "title": "6. SS-Panzer-Armee", "text": "La 6. SS-Panzerarmee fu un reparto corazzato delle Waffen SS che oper\u00f2 sia sul fronte occidentale, durante l'offensiva delle Ardenne nel 1944, sia sul Fronte orientale, durante l'offensiva del Lago Balaton e l'offensiva di Vienna nel 1945. Questa unit\u00e0 venne costituita nell'aprile 1945 dal cambio di denominazione della 6. Panzerarmee dell'esercito tedesco.\nOrdine di battaglia.\nLe formazioni appartenenti al \"6. SS-Panzer-Armee\" al marzo 1945:"}
{"id": "4376650", "revid": "767487", "url": "https://it.wikipedia.org/wiki?curid=4376650", "title": "Trashed (film)", "text": "Trashed \u00e8 un film documentario del 2012 della regista Candida Brady, raccontato dall'attore Jeremy Irons. Il film contiene interviste dello stesso protagonista a vari cittadini del mondo proprietari di numerose iniziative e a scienziati che lottano contro l'inquinamento.\nIl documentario parla dei rischi del problema dello smaltimento dei rifiuti nelle moderne societ\u00e0 consumistiche, analizzandone inoltre i rischi per la catena alimentare e i danni dell'inquinamento causato dalle guerre e dall'incivilt\u00e0 umana.\nNel dicembre 2013 \u00e8 stato programmato ripetutamente dal canale internet del Movimento 5 Stelle \"La Cosa\", dopo che sul portale del blog di Beppe Grillo ne era stato dato annuncio con apposito post.\nUna sintesi importante del film \u00e8 disponibile sul sito di Rai 3 (programma DOC 3, puntata del 24 luglio 2014)."}
{"id": "4376651", "revid": "478133", "url": "https://it.wikipedia.org/wiki?curid=4376651", "title": "Insieme a te non ci sto pi\u00f9", "text": ""}
{"id": "4376653", "revid": "478133", "url": "https://it.wikipedia.org/wiki?curid=4376653", "title": "Il dolce volo", "text": ""}
{"id": "4376655", "revid": "767487", "url": "https://it.wikipedia.org/wiki?curid=4376655", "title": "Kjell-Inge Br\u00e5tveit", "text": "Biografia.\n\u00c8 il padre di Per Kristian Br\u00e5tveit, calciatore professionista.\nCarriera.\nGiocatore.\nClub.\nBr\u00e5tveit ha vestito la maglia dell'Haugar.\nAllenatore.\nNel 1994, Br\u00e5tveit ha guidato l'\u00c5kra. Dal 1995 al 1996, \u00e8 stato allenatore del Vidar. Nel 2000 \u00e8 diventato tecnico dell'Haugesund. La squadra ha chiuso l'Eliteserien 2000 all'ultimo posto, retrocedendo cos\u00ec nella 1. divisjon, ma Br\u00e5tveit ha mantenuto l'incarico per i successivi due anni. Dal 2007 al 2008 \u00e8 stato tecnico del Randaberg."}
{"id": "4376669", "revid": "547034", "url": "https://it.wikipedia.org/wiki?curid=4376669", "title": "Kondratij Selivanov", "text": "&lt;poem&gt;\n\u00abEd ecco, amici cari,\nrisplende il Sole chiaro, \nnella citt\u00e0 nordica di Pietro,\ngrazie al nostro Padre-Redentore, \ngrazie al secondo Salvatore,\nrisorgono le anime nostre\u00bb &lt;/poem&gt;\nContadino del distretto di Orel, fu membro, in giovent\u00f9, della setta dei Chlysty, diffusa nel XVIII secolo in Russia, dalla quale si separ\u00f2 nel 1765 per fondare la setta cristiana ortodossa degli Skopcy.\nSelivanov figlio di Dio e Redentore.\nNei Chlysty Selivanov aveva incontrato la loro guida mistica: Akulina Ivanova, la \"madre di Dio\" e \"Regina del Cielo\", che diceva di averlo partorito, in una precedente vita, ad opera dello Spirito Santo. Akulina sosteneva di essere l'imperatrice, vergine e pia, Elisaveta Petrovna (1709\u20131762) e di avere, dopo due anni dalla sua incoronazione, abbandonato segretamente il governo dell'impero cedendolo a una dama di corte, sua sosia.\nVestita con il povero abito del pellegrino, mentre si avviava verso Kiev, Akulina aveva incontrato a Orel i Chlysty e, convertitasi, si era unita alla loro setta dove aveva riconosciuto come figlio, concepito segretamente quand'era zarina, Selivanov , la cui origine divina era stata gi\u00e0 rivelata dalla profetessa Chlysty Anna che aveva visto in lui \u00abDio in persona\u00bb \nDopo l'incontro con Akulina, che confermava l'importanza e l'origine divina della sua persona, Selivanov incominci\u00f2 a credere e a predicare di essere figlio di Dio e Redentore condannando l'erotismo di gruppo praticato dai Chlysty.\nL'auto-castrazione purificatrice.\nEgli era convinto che il sesso fosse la fonte di ogni male e che il contatto ascetico con Dio si potesse raggiungere con la flagellazione e l'autocastrazione sull'esempio di Origene (185\u2013 254) che in giovane et\u00e0, secondo quanto riferiva Eusebio di Cesarea , si era autoevirato rispondendo all'esortazione del versetto del Vangelo di Matteo: \u00ab...e vi sono eunuchi che si sono fatti eunuchi da se stessi, per il regno dei cieli\u00bb,\nSecondo Selivanov, probabilmente gi\u00e0 castrato prima dell'incontro con Akulina Dio aveva creato i primi esseri umani senza attributi sessuali ma Satana aveva profuso in loro pensieri lascivi che avevano mostruosamente trasformato il loro corpo dotandolo del pene, simbolo del serpente tentatore che andava estirpato:\nLa reincarnazione di Pietro III.\nSelivanov inoltre sulla base del riconoscimento di Akulina incominci\u00f2 ad immaginare di essere la reincarnazione dello zar Pietro III, estromesso dal trono nel 1762, dopo appena sei mesi di regno, dalla moglie, la futura imperatrice Caterina II e infine ucciso dal suo amante il conte Aleksej Orlov, braccio esecutivo del piano ordito dalla zarina\nAvvenimenti questi che avevano stimolato anche la fantasia di Emel'jan Ivanovi\u010d Puga\u010d\u00ebv (1740/1742\u20131775) che nel 1773, dopo aver frequentato i monasteri dei vecchi credenti, che avevano esercitato una considerevole influenza su di lui, proclam\u00f2 di essere il defunto zar Pietro III e organizz\u00f2 l'insurrezione dei cosacchi Jaik, che fece scoccare la scintilla di una pi\u00f9 estesa rivolta nella regione del basso Volga.\nL'incontro con Paolo I.\nArrestato dalle autorit\u00e0 zariste e confinato in Siberia a Irkutsk, Selinov nel 1795 riapparve a Mosca proclamando ancora di essere la reincarnazione di Pietro III. Nuovamente arrestato, fu trasferito a San Pietroburgo, dove probabilmente fu visitato dallo zar Paolo I (1796-1801), incuriosito da questo esaltato personaggio. Si racconta che lo zar gli chiedesse: \u00abSei mio padre\u00bb e che Selivanov gli rispondesse: \u00abNon sono padre del peccato; abbraccia la mia causa e ti riconoscer\u00f2 come figlio\u00bb; il che equivaleva a chiedere allo zar di castrarsi. Lo zar non raccolse l'invito e lo fece rinchiudere in manicomio.\nLa diffusione della setta.\nCon l'avvento del nuovo imperatore Alessandro I (1777-1825), che aveva un carattere religioso improntato al misticismo, Selinov, rimesso in libert\u00e0 nel 1802, divenne il centro d'attrazione alla moda nei salotti degli ambienti pi\u00f9 influenti russi portando cos\u00ec alla setta numerosi adepti aperti o segreti.\nUno di questi, il gentiluomo di camera Eljanskij, avanz\u00f2 allo zar il progetto di unificare la religione russa nella dottrina degli skopcy trasformandola in religione di Stato. Selinov avrebbe affiancato il governo dello zar assicurandogli l'aiuto e la protezione dello Spirito santo. Lo zar non ader\u00ec al progetto ma continu\u00f2 a proteggere i sempre pi\u00f9 numerosi skopcy che poterono usufruire per le loro danze rituali e per le pratiche religiose di un apposito edificio, chiamato \"la casa di Dio\" o \"la montagna di Sion\", dove la polizia non poteva entrare per ordine dello stesso imperatore che in occasione della guerra contro Napoleone, l'Anticristo, volle incontrare Selinov che continu\u00f2 ad essere onorato ed adorato come un personaggio divino sino al 1820 quando le autorit\u00e0 russe lo confinarono con l'obbligo dell'isolamento nel convento di Spaso-Efimevskij, nella citt\u00e0 di Suzdal, dove mor\u00ec ultracentenario."}
{"id": "4376676", "revid": "122671192", "url": "https://it.wikipedia.org/wiki?curid=4376676", "title": "Divisioni delle Waffen-SS", "text": ""}
{"id": "4376681", "revid": "174925", "url": "https://it.wikipedia.org/wiki?curid=4376681", "title": "Meretz-Yashad", "text": ""}
{"id": "4376682", "revid": "1305772", "url": "https://it.wikipedia.org/wiki?curid=4376682", "title": "On the Loose", "text": ""}
{"id": "4376685", "revid": "663182", "url": "https://it.wikipedia.org/wiki?curid=4376685", "title": "On the Loose (film)", "text": ""}
{"id": "4376688", "revid": "1310927", "url": "https://it.wikipedia.org/wiki?curid=4376688", "title": "Wim Balm", "text": "Carriera.\nClub.\nBalm gioc\u00f2 con la maglia dello Haarlem, dove gioc\u00f2 dal 1977 al 1987. Pass\u00f2 poi al Twente, dove rimase per un biennio. Nel 1989, si trasfer\u00ec ai norvegesi del Frigg."}
{"id": "4376692", "revid": "729019", "url": "https://it.wikipedia.org/wiki?curid=4376692", "title": "Battaglia di Boonville", "text": "La prima battaglia di Boonville \u00e8 stata un episodio della guerra di secessione americana e venne combattuta a Boonville (nella contea di Cooper, in Missouri). Sebbene non sia stato uno scontro di grande entit\u00e0 per numero di uomini dispiegati e perdite subite, la battaglia ebbe un impatto importante in quanto la vittoria dell'Unione sul fiume Missouri.\nContesto.\nAllo scoppio della guerra civile il Missouri, cos\u00ec come molti altri Stati cuscinetto fra Unione e Confederazione, era diviso al proprio interno tra i sostenitori del presidente Abraham Lincoln e i filo-sudisti. In particolare il governatore del Missouri, Claiborne Fox Jackson, spingeva per la secessione dello stato ma una convenzione di rappresentanti eletta per votare una risoluzione in questo senso, decise di non approvare l'ordinanza di secessione.\nTuttavia i filo-sudisti iniziarono ad organizzare una milizia di volontari, la Guardia dello Stato del Missouri, per \u201crespingere l'invasione\u201d dei nordisti. Vennero fatti numerosi tentativi per cercare di scongiurare che il conflitto interno allo stato degenerasse in uno scontro armato ma l'intransigenza del governatore Jackson fece naufragare ogni tentativo di mediazione.\nIl 17 giugno 1861 Jackson e il comandante Sterling Price, temendo un attacco da parte delle truppe nordiste di Nathaniel Lyon, ordinarono di distruggere ponti e strade per frenare l'avanzata nemica. Nel frattempo la Guardia dello Stato del Missouri partirono alla volta di Boonville dove incontrarono le truppe di Lyon.\nLa battaglia.\nLo scontro tra i nordisti e gli uomini di Marmaduke dur\u00f2 meno di un'ora: i sudisti, male equipaggiati, vennero rapidamente sconfitti e furono costretti a ritirarsi mentre Lyon prendeva possesso della citt\u00e0 di Boonville.\nAltre battaglie combattute a Boonville.\nDurante la guerra civile, a parte la battaglia del 17 giugno 1861, Boonville fece da teatro di altri tre scontri di minore importanza.\nSeconda battaglia di Boonville.\nLa seconda battaglia di Boonville venne combattuta il 13 settembre 1861 quando il colonnello William Brown guid\u00f2 800 uomini della Guardia dello Stato del Missouri contro 140 soldati filo-unionisti della citt\u00e0 di Boonville. A causa della forte pioggia i confederati avvolsero le loro bandiere in dei drappi neri che vennero interpretati dai nordisti come un segnale per indicare che ci sarebbe stato uno scontro senza quartiere. Motivati dalla prospettiva di uno scontro all'ultimo sangue, i nordisti sconfissero i confederati; lo stesso colonnello Brown rimase ucciso.\nTerza battaglia di Boonville.\nLa terza battaglia di Boonville venne combattuta l'11 ottobre 1863 durante il Raid di Shelby. Le truppe del generale Joseph Shelby si scontrarono con le forze unioniste nella citt\u00e0 che, ottenuti rinforzi, costrinsero i sudisti a ritirarsi verso ovest.\nQuarta battaglia di Boonville.\nLa quarta battaglia di Boonville venne combattuta l'11 ottobre 1864 tra truppe nordiste ed alcuni elementi dell'Armata del Missouri del generale Sterling Price, che avevano occupato la citt\u00e0. I confederati riuscirono a sconfiggere i nordisti ma abbandonarono Boonville il giorno seguente."}
{"id": "4376694", "revid": "92723", "url": "https://it.wikipedia.org/wiki?curid=4376694", "title": "Fenazopiridina", "text": "Fenazopiridina \u00e8 una sostanza chimica, un colorante azoico, che somministrata come sale cloridrato, quando viene escreta nelle urine, ha un effetto analgesico locale. \u00c8 spesso utilizzata per alleviare il dolore, l'irritazione, il disagio o l'urgenza causata da un'infezione delle vie urinarie, oppure da interventi diagnostici (procedure endoscopiche), terapeutici (cateterismo vescicale), chirurgici del tratto urinario. Il farmaco non \u00e8 quindi un antibiotico e non cura l'infezione. \nIl suo uso in ogni caso non dovrebbe procrastinare una diagnosi definitiva ed il trattamento della causa.\nNegli Stati Uniti la fenazopiridina pu\u00f2 essere ottenuta senza prescrizione medica.\nFarmacodinamica.\nFenazopiridina esercita un'azione analgesica ed anestetica locale sulla mucosa delle vie urinarie. Il meccanismo d'azione preciso non \u00e8 conosciuto.\nFarmacocinetica.\nLe complete propriet\u00e0 farmacocinetiche della fenazopiridina non sono state studiate.\nLa maggior parte delle conoscenze derivano da studi sperimentali su animali. \nTali studi non sono completamente rappresentativi della farmacocinetica nell'essere umano.\nUna volta somministrata per via orale fenazopiridina viene assorbita dal tratto gastrointestinale. \nLa biodisponibilit\u00e0 del farmaco ed il legame con le proteine plasmatiche non sono note.\nStudi effettuati sul ratto indicano che l'emivita plasmatica si aggira intorno alle 7 ore.\nFenazopiridina \u00e8 metabolizzata a livello epatico e di altri tessuti, ma i metaboliti non sono stati identificati. Si ritiene che l'idrossilazione sia la principale via metabolica ma il legame azotato non viene scisso.\nViene eliminata principalmente con le urine come farmaco non modificato (una percentuale del 65% circa) ed in misura minore con le feci. Gli studi sperimentali sui ratti hanno dimostrato un'escrezione epatica del 40%.\nIl farmaco \u00e8 in grado di attraversare la barriera ematoencefalica: tracce di fenazopiridina sono infatti riscontrabili nel liquor cefalorachidiano. Viene oltrepassata anche la barriera placentare, mentre non \u00e8 noto se il farmaco possa essere escreto con il latte materno.\nUsi clinici.\nIndicata in caso di cistite per ridurre la sintomatologia dolorosa e diminuire lo stimolo alla minzione. Indicato inoltre ogni qual volta necessiti un'azione analgesica od anestetica sulla mucosa delle vie urinarie, in caso di discomfort dopo procedure diagnostico terapeutiche quali ad esempio cateterismo vescicale e mantenimento di un catetere Foley a permanenza, procedure endoscopiche quali uretroscopia o cistoscopia, o dopo procedure chirurgiche su uretra, prostata, vescica urinaria che possono provocare irritazione del rivestimento epiteliale delle vie urinarie.\nIl farmaco deve essere utilizzato in associazione agli opportuni agenti anti-infettivi per il trattamento iniziale (in genere i primi 2 giorni) di un'infezione non complicata delle vie urinarie, quando \u00e8 necessario ottenere il sollievo dal dolore, bruciore, o dall'urgenza minzionale.\nTuttavia non vi \u00e8 evidenza scientifica che la combinazione antibiotico-fenazopiridina fornisca un maggior beneficio rispetto all'utilizzo del solo agente anti-infettivo.\nL'American Urological Association ha raccomandato l'uso di fenazopiridina come trattamento prima scelta per la cistite interstiziale.\nEffetti collaterali.\n\u00c8 tipica la comparsa di una colorazione delle urine variabile dall'arancione al rosso. Questo effetto \u00e8 comune ed innocuo. Si trattata a tutti gli effetti di una conferma della presenza del farmaco nel corpo. Coloro che assumono fenazopiridina debbono essere avvertiti di non indossare lenti a contatto in corso di trattamento.\nInfatti fenazopiridina \u00e8 nota per colorare in modo permanente le lenti a contatto. L'urina colorata pu\u00f2 inoltre macchiare i tessuti e la rimozione di tali macchie richiede l'immersione degli indumenti in ditionato di sodio allo 0,25% oppure in idrosolfito di sodio. \nNei soggetti in trattamento con fenazopiridina si possono verificare cefalea, disturbi di stomaco (in particolare se il farmaco non viene assunto con del cibo), e vertigini. \nMeno frequentemente pu\u00f2 causare un'alterazione della colorazione della pelle o delle sclere degli occhi, con tendenza ad una colorazione giallastra.\nQuesta colorazione \u00e8 legata a un'insufficiente escrezione della molecola per via renale e conseguente accumulo del farmaco nella pelle: l'effetto indica in genere l'opportunit\u00e0 di sospendere il trattamento.\nAltri effetti collaterali includono febbre, sonnolenza, confusione mentale, cambiamento dell'umore, nausea, vomito, aumento della sete, perdita di appetito, mancanza di respiro, prurito, rash cutaneo, edema del viso, dita, piedi, o degli arti inferiori. L'uso prolungato pu\u00f2 causare ingiallimento delle unghie.&lt;br&gt;\nFenazopiridina non dovrebbe essere assunta da soggetti con deficit di glucosio-6-fosfato-deidrogenasi per il rischio di emolisi (cio\u00e8 di un processo di distruzione dei globuli rossi), causata da uno stress di tipo ossidativo. In letteratura medica vi sono casi di metaemoglobinemia causati perfino dalla ingestione di dosi normali di farmaco. In almeno un caso, una paziente aveva bassi livelli preesistenti di metaemoglobina reduttasi: tale situazione enzimatica molto probabilmente la predisponeva alla condizione. \u00c8 stata anche segnalata come possibile causa di sulfemoglobinemia.\nDosi terapeutiche.\nFenazopiridina \u00e8 meglio venga assunta durante i pasti o comunque dopo aver assunto una piccola quantit\u00e0 di cibo, per ridurre i possibili disturbi di stomaco.&lt;br&gt;\nNei soggetti adulti per alleviare il dolore, il bruciore ed in generale la sensazione di disagio nel tratto urinario a seguito di traumi, interventi chirurgici, procedure endoscopiche o di cateterismo si consigliano 200\u00a0mg, per tre volte al giorno. La dose del farmaco pu\u00f2 variare da paziente a paziente a seconda della risposta individuale.\nPer il sollievo della irritazione causata da un'infezione si consigliano 200\u00a0mg, 3 volte al giorno, per non pi\u00f9 di 2 giorni. Il trattamento deve essere effettuato in combinazione con un agente anti-infettivo. Dopo i due giorni si deve continuare la terapia con il solo agente anti-infettivo.\nSe il paziente dimentica di assume una dose di fenazopiridina \u00e8 necessario che la assuma il pi\u00f9 presto possibile. Tuttavia se \u00e8 ormai giunta l'ora della dose successiva \u00e8 pi\u00f9 opportuno saltare la dose dimenticata. \u00c8 sconsigliato raddoppiare le dosi per il rischio di incremento degli effetti indesiderati.&lt;br&gt;\nIl farmaco deve essere sospeso quando il dolore e il disagio si sono alleviati, il che in genere accade dopo un periodo di 3-15 giorni di trattamento.\nSovradosaggio.\nIn caso di sovradosaggio con maggiore frequenza si possono verificare metaemoglobinemia, anemia emolitica, emolisi, disfunzione ed insufficienza renale ed epatica."}
{"id": "4376697", "revid": "174925", "url": "https://it.wikipedia.org/wiki?curid=4376697", "title": "Ossidi basici", "text": ""}
{"id": "4376699", "revid": "228587", "url": "https://it.wikipedia.org/wiki?curid=4376699", "title": "Lauren Gussis", "text": "Ha scritto per le serie \"Dexter\" di Showtime ed \"E-Ring\" della NBC.\nCarriera.\nLa carriera di Lauren Gussis \u00e8 legata principalmente alla serie Dexter in cui ha ricoperto vari ruoli. Si \u00e8 unita al gruppo di autori di Showtime per la serie Dexter sin dalla prima stagione del 2006. La Gussis fu nominata \"Writers Guild of America Award\" per la miglior serie drammatica nel febbraio 2008 per il suo lavoro nella prima stagione di Dexter. Nel 2007, per la seconda stagione, \u00e8 stata promossa \"story editor\" e ha continuato a scrivere episodi della serie. Si \u00e8 poi unita allo staff di produzione come co-produttrice per la terza stagione nel 2008. Fu nuovamente nominata per il premio \"WGA award\" nel febbraio 2009 per il suo lavoro nella terza stagione di Dexter. Per la quarta stagione \u00e8 stata promossa produttrice nel 2009. Ancora una volta, per la terza volta consecutiva, ha ricevuto la nomina per il premio \"WGA award\" nel febbraio 2010 (per il suo lavoro nella quarta stagione). Nel 2010 \u00e8 stata promossa a produttore-supervisore per la quinta stagione."}
{"id": "4376707", "revid": "47992", "url": "https://it.wikipedia.org/wiki?curid=4376707", "title": "Santa Maria dell'Alto in Campi Salentina", "text": ""}
{"id": "4376711", "revid": "767487", "url": "https://it.wikipedia.org/wiki?curid=4376711", "title": "Ola Ljungberg", "text": "Carriera.\nGiocatore.\nClub.\nLjungberg milit\u00f2 nelle file dell'\u00d6rebro dal 1971 al 1977.\nAllenatore.\nFu tecnico del Sogndal dal 1988 al 1989."}
{"id": "4376712", "revid": "647919", "url": "https://it.wikipedia.org/wiki?curid=4376712", "title": "Skopzi", "text": ""}
{"id": "4376713", "revid": "738436", "url": "https://it.wikipedia.org/wiki?curid=4376713", "title": "Muqtzeh", "text": ""}
{"id": "4376714", "revid": "599013", "url": "https://it.wikipedia.org/wiki?curid=4376714", "title": "Enrico Bozzo", "text": "Carriera.\nDebutta in Serie B con lo Spezia nella stagione 1929-1930; con i liguri gioca per sei stagioni in serie cadetta totalizzando 107 presenze."}
{"id": "4376715", "revid": "599013", "url": "https://it.wikipedia.org/wiki?curid=4376715", "title": "Alberto Papini", "text": "Carriera.\nA partire dal 1924 gioca per nove stagioni nello Spezia; vince con i liguri il campionato di Prima Divisione Nord 1928-1929 segnando un gol nella finale di ritorno contro il Parma.\nDebutta in Serie B nella stagione 1929-1930 e disputa cinque campionati cadetti, totalizzando 98 presenze e segnando 4 gol."}
{"id": "4376716", "revid": "767487", "url": "https://it.wikipedia.org/wiki?curid=4376716", "title": "Paolo Strati", "text": "Carriera.\nCresciuto nella Virtus Spezia, nel 1926 passa allo Spezia dove gioca per nove stagioni, vincendo il campionato di Prima Divisione Nord 1928-1929 e debuttando in Serie B nella stagione 1929-1930.\nIn cinque campionati cadetti totalizza tra i pali della formazione ligure 107 presenze."}
{"id": "4376717", "revid": "1318658", "url": "https://it.wikipedia.org/wiki?curid=4376717", "title": "Anadarko", "text": "Anadarko \u00e8 una citt\u00e0 della Contea di Caddo, in Oklahoma.\nStoria.\nIl primo nucleo della citt\u00e0 nacque nel 1873, con la costruzione di un ufficio postale. Il nome gli venne dato con riferimento alla trib\u00f9 di nativi dei \"Nadaco\" (Nad\u00e1-kuh in nativo, ovvero \"posto delle api\"), il cui nome venne storpiato da un impiegato. La trib\u00f9 dei Nadaco faceva parte della \"nazione\" dei Caddo, la quale da il nome alla contea.\nNel 1901 il governo federale tenne una prima asta per dei lotti di terreno riservati a coloni, assegnazioni di terreni che proseguirono fino a portare la popolazione colonica a 2.190 nel 1907.\nL'economia originaria del luogo si bas\u00f2 su agricoltura, allevamento e commercio da parte dei nativi.\nPopolazione.\nAl censimento del 2010 risultavano 6.762 residenti. La popolazione \u00e8 equamente divisa tra bianchi e nativi, con minoranze di ispanici e afroamericani. La popolazione \u00e8 prevalentemente giovane, con un'et\u00e0 mediana di 32 anni.\nCultura.\nAnadarko si \u00e8 autoproclamata \"Capitale indiana della nazione\": ospita l'annuale esposizione indiana. \u00c8 una delle due citt\u00e0 in Oklahoma (l'altra \u00e8 Bartlesville) che ospita una trib\u00f9 Lenape. In citt\u00e0 esiste anche la \"National Hall of Fame for Famous American Indians\".\nA causa della forte presenza numerica nativa, molte strutture sono culturalmente, nei nomi e negli stili, visibilmente influenzate da ci\u00f2."}
{"id": "4376724", "revid": "767487", "url": "https://it.wikipedia.org/wiki?curid=4376724", "title": "Aldo Baldi", "text": "Carriera.\nGiocatore.\nDebutta in Serie B con la Pistoiese nella stagione 1929-1930; con i toscani disputa, prima della retrocessione in Serie C avvenuta nel 1936, sei campionati cadetti per un totale di 85 presenze.\nAllenatore.\nHa allenato per una stagione la Pistoiese, in coppia con Elio Civinini."}
{"id": "4376725", "revid": "834", "url": "https://it.wikipedia.org/wiki?curid=4376725", "title": "Antlers", "text": " \nAntlers \u00e8 una citt\u00e0 della Contea di Pushmataha, in Oklahoma. La popolazione al censimento del 2010 era di 2.453 persone residenti."}
{"id": "4376726", "revid": "599013", "url": "https://it.wikipedia.org/wiki?curid=4376726", "title": "Ferdinando Innocenti (calciatore)", "text": "Carriera.\nMilita nella Pistoiese a partire dal 1926, debuttando in Serie B nella stagione 1929-1930; con i toscani disputa, prima della retrocessione in Serie C avvenuta nel 1936, sei campionati cadetti per un totale di 179 presenze e 20 reti."}
{"id": "4376727", "revid": "123963374", "url": "https://it.wikipedia.org/wiki?curid=4376727", "title": "Vara di Messina", "text": "La Vara di Messina \u00e8 un grande carro votivo dedicato alla Madonna Assunta portato in processione il 15 agosto di ogni anno.\nIl ciclo di eventi culminanti con la festa della Madonna Assunta rappresenta il momento di massima espressione religiosa da parte del popolo messinese, nonostante la festa patronale cittadina sia quella della Madonna della Lettera, la cui ricorrenza liturgica cade il 3 giugno.\nEtimologia.\nIl termine \"\"Vara\" \u00e8 l'equivalente di \"bara\"\", nella fattispecie indica il giaciglio dove \u00e8 ricomposto il corpo della \"Dormitio Virginis\" (iconografia della \"Madonna Dormiente\" o nella tradizione bizantina, della \u00ab\"Koimesis tes Theotokou\"\u00bb).\nGeneralmente col termine di \"vara\" si indica la macchina o manufatto processionale, nello specifico la grandiosa struttura piramidale. La \"bara\" propriamente detta, costituita da un'urna di cristallo \u00e8 collocata sulla piattaforma del primo ordine delle slitte (\"cippu\"), nell'ampio vano sotto l'incastellatura.\nStoria.\nPr\u00f2dromi normanni.\nLa letteratura epica attraverso le opere del Placido Samperi, Giuseppe Buonfiglio e Caio Domenico Gallo indica il Gran Conte Ruggero quale promotore dei festeggiamenti. L'ingresso trionfale del conquistatore sulla groppa di un cammello, immagine allegorica della sottomissione dei dominatori sconfitti, i Giganti \"Mata\" e \"Grifone\" a riservare gli onori al Condottiero, lo sventolio di vessilli, tra i quali in testa, lo stendardo consegnato da Papa Niccol\u00f2 II a L'Aquila nel 1059, investendo il Normanno del Regno di Sicilia contro i Saraceni.\nSullo stendardo l'immagine dell'Assunta, sotto la cui egida, patrocinio, protezione, ebbe inizio il processo di ricristianizzazione dell'isola.\nIl lungo ciclo di eventi in epoca normanna (1059 - 1096) \u00e8 contrassegnato dalla costruzione, riedificazione, restauri di cattedrali, chiese, abbazie, monasteri, conventi dedicati espressamente alla Vergine Assunta in tutte le localit\u00e0 dell'isola, a partire proprio dal ripristino della cattedrale peloritana, tempio in origine fondato e dedicato a Dio sotto il titolo di \u00ab\"Nostra Signora Assunta in Cielo\"\u00bb.\nEpoca aragonese.\nIn epoca aragonese per la festa agostana \u00e8 documentata la processione di una statua della Vergine sfarzosamente abbigliata, raffigurata a dorso di un cavallo paludato con preziosi finimenti. Evento inserito in un corollario di giostre, cortei, caroselli, tornei, cavalcata storica atti a celebrare gli intensi e floridi scambi commerciali dovuti all'istituzione della \"Fiera dal Campo del Santo Sepolcro\", manifestazione la cui sede fu spostata alla Marina e la data posticipata da Alfonso V d'Aragona nel 1421 al 1\u00ba agosto, in modo da farne coincidere la chiusura con la conclusione dei sontuosi festeggiamenti in onore dell'Assunta, Patrona della citt\u00e0.\nUn prototipo di carro trionfale fu costruito dal Radese. In seguito il manufatto fu ingrandito e perfezionato nelle forme da Giovannello Cortese, e ancora pi\u00f9 avanti nel tempo, da Maestro Iacopo. Verosimilmente tutto ci\u00f2 avvenne prima del termine del XV secolo e del transito del Regno di Sicilia dalla Corona d'Aragona alla Corona Asburgo - Castiglia.\nInfatti con Carlo V di Spagna e di Giovanni d'Austria il monumentale carro trionfale, ad uso sacro e profano, \u00e8 ampiamente dettagliato e documentato.\nEpoca spagnola.\nL'utilizzo come carro trionfale per uso profano risale al 21 ottobre 1535, in onore dell'imperatore Carlo V, di passaggio in Sicilia dopo la trionfale Conquista di Tunisi.\nLa macchina, opportunamente modificata in cima, al posto della figura del Padre Eterno che sorregge la Vergine Maria, presentava la statua raffigurante l'imperatore con le insegne della vittoria in mano.\nIl 2 novembre 1571 con Giovanni d'Austria vittorioso nella Battaglia di Lepanto, lo spettacolo del carro trionfale con le medesime strutture fu ripetuto apportando le dovute modifiche al personaggio posto in cima al pinnacolo principale.\nNel giugno del 1575 scoppi\u00f2 a Messina un'epidemia di peste che dur\u00f2 circa trent'anni anni procurando la morte di oltre 40.000 persone. Il morbo fu portato da Levante dopo la battaglia di Lepanto (7 ottobre 1571) ed in breve tempo si propag\u00f2 anche a Reggio e nelle altre coste della Calabria, tra cui Palmi (anche se in modo minore). I cittadini di Palmi, accolsero quanti fuggirono dalla citt\u00e0 peloritana ed inoltre, tramite i suoi marinai, mandarono aiuti consistenti in generi di vitto e olio.\nSuperata la calamit\u00e0, Messina in segno di gratitudine e riconoscenza verso la cittadina calabrese, con delibera del Senato volle donare alle autorit\u00e0 ecclesiali di Palmi, in segno di ringraziamento per gli aiuti prestati, uno dei capelli della Madonna che furono portati nella citt\u00e0 siciliana nel 42 d.C. unitamente ad una lettera di benedizione e di protezione da parte della madre di Cristo.\nL'11 gennaio 1582, accompagnata durante la traversata da una moltitudine di barche palmesi pavesate a festa, la barca di Giuseppe Tigano port\u00f2 da Messina alla Marina di Palmi un reliquiario contenente il Sacro Capello.\nEpoca borbonica.\nDal 1720 l'evento processionale \u00e8 spostato dal 14 al 15 agosto.\nNel periodo a cavallo tra il 1747 - 1773 sotto i mandati dei vicer\u00e9 di Sicilia Eustachio di Laviefuille e Giovanni Fogliani Sforza d'Aragona fu rispettata un'antica consuetudine: la verginella che ricopriva il ruolo della Madonna godeva della prerogativa di concedere la grazia ad un condannato a morte.\nNell'epoca dei Grand Tour, il pittore e viaggiatore Jean-Pierre Hou\u00ebl documenta l'evento processionale del 1784 con schizzi e dettagliati commenti.\nNel 1681 e nel 1738 a causa di guasti, si verificarono cadute rovinose dei personaggi, fortunatamente senza conseguenze tragiche. Solo nel 1866 si \u00e8 provveduto a diminuire l'altezza della Vara e sostituire i figuranti con simulacri in cartapesta.\nEpoca contemporanea.\n \nDescrizione.\nSimbologia.\nIn origine \u00e8 documentata un'incastellatura trasportata a spalla, presto seguita da un carro condotto su ruote. Nell'uso profano \u00e8 descritto l'utilizzo di pi\u00f9 carri accompagnati da numerosi apparati allegorici, espressione del trionfo, campo artistico ove si sbizzarrivano e cimentavano i pi\u00f9 talentuosi artisti cittadini, personaggi del calibro di Martino Montanini, Andrea Calamech, Polidoro Caldara da Caravaggio.\nLo sviluppo in altezza, la folta presenza di figuranti (fino a 150), la pesante struttura conico - piramidale, per mancanza di adeguate strutture meccaniche impose ben presto l'utilizzo di pattini lignei, poi metallici, la trazione per spinta e il trascinamento anteriore effettuato per mezzo di funi.\nI fusti argentati e sagomati a mo' di nuvole sovrapposte, elevati verso l'alto su pi\u00f9 livelli mediante le mensole a raffigurazione dei cieli concentrici attorno all'Empireo, visione teologica medievale secondo la concezione tolemaica. Sulla piattaforma del \"cippo\" tutt'intorno alla Vergine Maria rappresentata sul letto di morte, i dodici apostoli disposti a semicerchio, mentre l'anima candida e pura di Maria pronta a salire al cielo \u00e8 simboleggiata dalla bambina posta in cima alla piramide.\nLungo lo sviluppo verso le figure sommitali, le raffigurazioni allegoriche del moto dei corpi celesti come rappresentazione dei livelli dei cieli, ultimo viaggio celeste dell'Alma Maria. Sole, Luna, l'emisfero celeste trapunto di stelle, pianeti, astri, costellazioni, lo zodiaco, putti, le intelligenze motrici, le intelligenze teologiche, le intelligenze filosofiche e le intelligenze morali, le quattro Virt\u00f9 Cardinali distinguono i cieli. Ogni livello \u00e8 accompagnato da schiere celesti e gerarchie angeliche individuabili nei: Serafini, Cherubini, Troni, Dominazioni, Virt\u00f9, Potest\u00e0, Principati, Arcangeli, Angeli. Nove schiere di intelligenze angeliche a rappresentazione dei nove cieli concentrici.\n\"Sole\", Comandante e Cappellano - \"Vara\", fronte - \"Vara\", destra (Piazza Juvarra) - \"Vara\", retro - \"Luna\", Macchinista.\nLa Vara oggi.\nLa macchina votiva, bench\u00e9 limitata in altezza e con i figuranti posticci, \u00e8 rimasta nelle forme, pressoch\u00e9 fedele alle descrizioni e riproduzioni grafiche secentesche e settecentesche.\nLa vara odierna \u00e8 alta circa 14 metri e pesante intorno alle 8 tonnellate, poggia su grandi scivoli metallici (cingoli sagomati a \"pattino\" o \"slitta\"), il basamento sul quale gravitano i grossi manufatti plasmati a mo' di tronchi (allegorie di sovrapposizione e stratificazione di nuvole (cirri, cumuli, nembi)), \u00e8 denominato \"cippu 'a Vara\". Tutt'intorno una struttura a telaio (\"timoniera\", rimovibile alla bisogna), permette la dislocazione di decine di \"timonieri\" che hanno il compito di mantenere in asse o direzionare il mezzo in movimento.\nIl telaio presenta 12 lanterne astili, ripartite sulla parte anteriore e posteriore, tre per ogni semiasse, in memoria dei 12 \"cilii\" o ceri da 16 libbre ciascuno offerti dal Clero, dal Senato Peloritano, dalle Associazioni degli Artigiani. In fase di voluto ripristino, l'antica consuetudine dell'offerta della cera, pratica interrotta dal terremoto del 1908. Dal 2001 ripristinata la donazione un cero votivo di 16 libbre (5,077\u00a0kg.), voluto e fatto realizzare dal timoniere della Vara, omaggio condotto a spalla da otto portatori.\nL'elevazione somigliante all'intreccio di quattro grossi fusti presenta un primo ordine comprendente quattro mensole sporgenti dai fusti e altrettante radiali al piano di raccordo. Il secondo ordine presenta due raggiere contrapposte, al centro recano una parte fissa, costituita da calotte raffiguranti rispettivamente il \"Sole\" nella parte anteriore, la \"Luna\" nella parte opposta. Le parti rotanti con sviluppo esagonale recano ai vertici imbragature per sei distinti angioletti. La guglia rastremata presenta un ulteriore livello di mensole sfalsate, le superfici mostrano raffigurazioni di putti, volute, stelle, pianeti e nuvole come rappresentazione dei cieli. Una sfera girevole permette la rotazione orizzontale di sei angioletti. L'ultima piattaforma girevole in senso inverso al globo sottostante, si compone di quattro figure (verosimilmente le quattro intelligenze cardinali), reca l'elevazione centrale che regge la figura di Dio Padre, elemento che a sua volta sostiene nella mano destra l\"Alma Maria\" nell'atto di elevarla nell'Empireo.\nLe mensole, incavi vari, alloggiamenti e imbragature ospitano manichini addobbati (un tempo bambini, fanciulli, ragazzi) nelle veci di angeli, cherubini, putti e personaggi allegorici, che reggono ghirlande, corone, e tra mensole d'ordini differenti, un fitto reticolo di festoni e intrecci di fiori e fogliame.\nA vigilare sul buon funzionamento degli astri rotanti alcuni addetti mentre un capotimoniere coadiuvato da segnalatori visivi (tramite sventolio di bandiere) e acustici (fischietti e campanelli), dirige e attende le operazioni dalla piattaforma. Alla base delle grosse travi dell'intelaiatura della timoniera sono fissate le lunghe gomene in canapa (lunghe fino a 120\u00a0m ciascuna, diametro 5\u00a0cm).\nI termini del linguaggio marinaro tipici della citt\u00e0 portuale entrano di diritto nella definizione di attivit\u00e0 e figure essenziali nella manovra e nel funzionamento della macchina. A \"gomene\", \"timone\", \"timoniere\" e \"capotimoniere\" si affiancano i \"capicorda\", i \"vogatori\", i \"macchinisti\" (addetti nell'azione manuale delle parti mobili: raggiere e sfera con zodiaco), e \"comandante\". \nItinerario.\nL'itinerario attuale si dipana da piazza Ettore Castronovo, estremit\u00e0 settentrionale di via Garibaldi, scavalcando il torrente Giostra, toponimo strettamente legato allo svolgimento di attivit\u00e0 ludiche in epoca medievale. Prosegue lungo il moderno rettifilo ove sono previste soste e fermate, a piazza Filippo Juvarra, primitiva piazza \"Ottagona\", la fermata prolungata di fronte al Palazzo della Prefettura alle spalle della Fontana del Nettuno. Altra sosta prolungata in corrispondenza dell'incrocio con via Boccetta durante la quale si assiste ai fuochi pirotecnici eseguiti presso la Stele della Madonna della Lettera. Sosta dinanzi Palazzo Zanca, sede del Municipio, ove stazionano i \"Giganti\". Altra sosta prolungata all'incrocio di via I Settembre per effettuare la \"Girata\", la sosta prevede il riposizionamento dei canapi sulla direttrice alla volta della cattedrale. Ulteriore fermata al Palazzo Arcivescovile per la preghiera alla Patrona della Citt\u00e0. Arrivo e conclusione in Piazza Duomo.\nFasi.\nIl Pitr\u00e8 elenca i ricoveri della Vara disassemblata, pertanto la struttura i primi giorni d'agosto \u00e8 trasportata per essere ricomposta e approntata in piazza Castronovo.\nLe consuetudini attuali prevedono omaggi floreali e momenti liturgici giorno 14. La mattina di Ferragosto \u00e8 effettuato il montaggio delle gomene al \"cippo\" della Vara, la bagnatura e lo srotolamento delle stesse. Alle estremit\u00e0 libere \u00e8 effettuata l'impiombatura e impalmatura per realizzare l'alloggiamento ad occhiello dei capicorda. Alle giunture dell'intreccio di trefoli sono applicate ulteriore maniglie. Colpi di cannone dalla stele della Madonna della Lettera annunciano la Messa Pontificale in cattedrale.\nNel primo pomeriggio ha inizio l'assembramento di centinaia di devoti tiratori a piedi nudi. Fino a qualche anno si distinguevano per via delle magliette di diverso colore, blu e marrone, per identificare i tiratori provenienti dai rioni Giostra e Muricello. Oggi indossano semplicemente capi di colore bianco, cintola o fascia celeste, colori tipici dell'iconografia mariana. Completano l'abbigliamento fazzoletti e foulard (spesso con le insegne del sodalizio d'appartenenza o immagini di Maria o del \"Comitato Vara\"), cordoncini intrecciati, coroncine, bandane, asciugamani per tergere il sudore causato dalla calura estiva e dall'alta umidit\u00e0 determinata dall'evaporazione dell'acqua versata sul selciato. I colori bianco e azzurro distinguono i capicorda, i timonieri e gli addetti alle segnalazioni.\nI tiratori si dispongono in duplice fila per gomena formando file interne ed esterne, nell'attesa effettuano diversi sollevamenti delle corde per favorire una migliore distribuzione e dislocazione di un migliaio di devoti tiratori.\nPartenza.\nUno scoppio di mortaretti segnala i botti dell'imminente partenza, evento salutato dal lancio di cartoncini colorati. Le serrate acclamazioni e invocazioni del cappellano, il grido di \"Viva Maria\" si sovrappone ai concitati e prolungati fischi dei segnalatori, mentre si agitano freneticamente chi sventola le bandiere per garantire il sincronismo fra colonne di tiratori, capicorda in testa e timonieri in coda.\nAttimi in cui le corde sono in tensione tra il crescendo dei \"Viva Maria\" e lo sforzo di migliaia di corpi incurvati e protesi in avanti, superato l'attrito iniziale, con i primi impercettibili avanzamenti, si delinea il primo strappo o \"scasata\". Il ceppo con l'incastellatura, superata l'inerzia dovuta al proprio peso, traballante e lentamente avanza per trascinamento e spinta scivolando con le slitte sull'asfalto per il lungo tratto adiacente alla Marina, poi sul basolato lavico, entrambe le superfici rese scorrevoli (e raffreddate) dai getti d'acqua predisposti col passaggio di autobotti.\n\"Girata\".\nTra i momenti pi\u00f9 seguiti e suggestivi \u00e8 la cosiddetta \"girata\", cio\u00e8 il momento in cui la \"Vara\" si immette da Via Garibaldi in via I Settembre per la meta conclusiva di Piazza Duomo. A seconda della perizia e conseguente riuscita della manovra, si traggono auspici per tutto l'anno a seguire.\nL'operazione \u00e8 lenta e laboriosa, infatti consiste nel dispiegamento e riposizionamento dei due canapi, con conseguente trasferimento delle migliaia di devoti addetti al traino.\nArrivo.\nLa partenza, per quanto possa essere entusiasmante, non riesce a trasmettere tutte le sensazione dell'entrata della Vara in Piazza Duomo, dove \u00e8 attesa da migliaia di messinesi. Dopo la \"Girata\" e gli ultimi strappi sul basolato lavico dell'antica Via Austria, la Vara incede lentamente per posizionarsi davanti all'ingresso della cattedrale per i riti conclusivi e il taglio dei canapi.\nDocumentatori.\nTra i viaggiatori del Grand Tour hanno scritto della Vara:\nGalleria d'immagini.\n "}
{"id": "4376729", "revid": "121568264", "url": "https://it.wikipedia.org/wiki?curid=4376729", "title": "Dino Tasselli", "text": "Carriera.\nDebutta con la Pistoiese nel campionato di Divisione Nazionale 1928-1929 disputando 11 partite; a partire dalla stagione 1929-1930 gioca in Serie B totalizzando con i toscani 73 presenze e 15 reti tra i cadetti, con un unico intervallo nella stagione 1931-1932 giocata con il Ventimiglia.\nLascia la Pistoiese nel 1935 per militare in seguito nel Savoia, nel Macerata e nel Dopolavoro S.A.F.F.A. di Fucecchio. Chiude la carriera con un'ultima apparizione nella Pistoiese, nel campionato di Serie C 1938-1939."}
{"id": "4376733", "revid": "1568601", "url": "https://it.wikipedia.org/wiki?curid=4376733", "title": "Altopiano dei Ciukci", "text": "L'altopiano dei Ciukci (, \"\u010cukotskoe nagor'e\") \u00e8 un sistema montuoso situato nella parte nordorientale dell'estremo oriente russo; costituisce l'estrema parte settentrionale del vasto sistema di alteterre che costituisce la gran parte della Siberia orientale: gli Altopiani della Siberia Orientale.\nEsteso per una larghezza di circa 450 chilometri, si compone di diverse catene montuose di altezza media (le maggiori sono i monti dell'\u0116kiatap e i monti del Pegtymel'); la massima elevazione \u00e8 di 1.822 metri, raggiunti nella sezione settentrionale. L'altopiano digrada a nord sulle coste del mare dei Ciukci, mentre si salda a sud alla catena dei monti Pekul'nej e all'altopiano dell'Anadyr'. Le catene settentrionali sono costituite prevalentemente da arenarie e scisti, mentre nelle sezioni meridionali dominano le rocce vulcaniche.\nHanno le loro sorgenti nell'altopiano vari fiumi, tra cui i maggiori sono l'Amgu\u0117ma, il Paljavaam, lo \u0116kiatap e il Pegtymel' fra quelli tributari del mare dei Ciukci (parte del mar Glaciale Artico), il Kan\u010dalan e lo Jurumkuveem fra quelli tributari dell'Anadyr' (e dunque del mare di Bering).\nIl clima \u00e8 artico, con temperature medie invernali che oscillano dai -15\u00a0\u00b0C ai -30\u00a0\u00b0C, mentre quelle estive vanno dai 3\u00a0\u00b0C ai 10\u00a0\u00b0C. Il manto vegetale \u00e8 pertanto costituito, anche alle quote inferiori, dalla tundra, a causa della rigidit\u00e0 del clima e delle basse temperature estive; alle quote pi\u00f9 elevate, dove le temperature restano sotto lo zero per tutto l'anno, si estendono aree senza vegetazione. Sempre a causa dell'estrema rigidit\u00e0 del clima, l'intera zona \u00e8 pochissimo popolata e non esistono centri urbani di qualche rilievo."}
{"id": "4376734", "revid": "125674928", "url": "https://it.wikipedia.org/wiki?curid=4376734", "title": "Bartolom\u00e9 Carranza", "text": "Biografia.\nNato a Miranda de Arga nel 1503, si fece domenicano nel 1520, e addottoratosi a Salamanca \"in utroque iure\", acquist\u00f2 presto reputazione di dotto. Gi\u00e0 allora serpeggi\u00f2 qualche insinuazione sulle opinioni da lui professate, ma Carranza pot\u00e9 facilmente sfatarle, anzi lavor\u00f2 per conto dell'Inquisizione. Rifiut\u00f2 il vescovato di Cuzco conferitogli da Carlo V nel 1540 e altre offerte fattegli pi\u00f9 tardi. Nel 1545 and\u00f2 come rappresentante imperiale al Concilio di Trento, dove fu attivissimo: si rifiut\u00f2 peraltro, secondo gli ordini dell'imperatore, di seguire il Concilio nel 1547 a Bologna. Famosa \u00e8 di quel tempo la sua costanza nel sostenere l'obbligo della residenza per i vescovi (\"Controversia de necessaria residentia personali episcoporum\", Venezia 1547). A Trento, quando vi fu riportato il concilio, egli torn\u00f2 un'altra volta dal 1551 al 1552; nel 1554 fu incaricato di una missione in Inghilterra da parte di Filippo II, per assistere la regina Maria Tudor nella difesa del cattolicesimo, e in Inghilterra rimase sino al 1557. L'anno seguente, dopo un breve soggiorno in Fiandra alla corte spagnola, rientr\u00f2 in Spagna, dove aveva accettato l'arcivescovato di Toledo.\nMa proprio da questo momento comincia il declino del celebre frate. Sia che nei suoi soggiorni in paesi eretici avesse contratta l'abitudine di una minore intransigenza a scopo di conciliazione, sia che il suo spirito superiore e critico gli rendesse familiari alcune espressioni o modi di vedere dei riformati, fatto \u00e8 che i suoi \"Comentarios\"... \"sobre el catechismo cristiano\" (Anversa 1558) incorsero nella severa censura di Melchor Cano, che rimproverava a Carranza l'incoraggiamento da lui dato, col suo libro, alla lettura della Scrittura in lingua volgare e l'attitudine luterana dei suoi punti di vista. Carranza fu messo sotto processo e infine arrestato a Torrelaguna il 22 agosto 1558, da dove fu portato prigioniero a Valladolid. Il caso sollev\u00f2 enorme impressione e la Santa Sede volle naturalmente occuparsene. Sennonch\u00e9 il re non permise che il prigioniero uscisse dalla Spagna e volle che i giudici papali venissero nel regno. Anni e anni dur\u00f2 l'inquisizione: finalmente nel 1567 Carranza fu trasportato a Roma e sottoposto a nuovo processo, che dur\u00f2 altri nove anni. In sostanza non fu trovato colpevole, ma punito per l'ambiguit\u00e0 e l'arditezza di alcune frasi, con la proibizione di rientrare nella sua diocesi prima di altri 5 anni. Ma Carranza, dopo 17 anni di prigionia, moriva poco dopo a Roma, nel convento della Basilica Santa Maria sopra Minerva, il 2 maggio 1576.\nGenealogia episcopale.\nLa genealogia episcopale \u00e8:"}
{"id": "4376736", "revid": "247222", "url": "https://it.wikipedia.org/wiki?curid=4376736", "title": "All's Well That Ends Well (Steve Lukather)", "text": "All's Well That Ends Well \u00e8 il sesto album in studio del chitarrista e cantante statunitense Steve Lukather, pubblicato l'8 ottobre 2010 dalla Mascot Records.\n\u00c8 il primo album che Lukather ha pubblicato con la Mascot Record, casa discografica produttrice di dischi che rientrano nel genere AOR di cui Steve Lukather e i Toto sono tra i massimi esponenti.\nAlla realizzazione dell'album partecipano, tra gli altri, Trevor Lukather, il figlio di Steve, Joseph Williams, cantante dei Toto, e Phil Collen, chitarra solista dei Def Leppard."}
{"id": "4376745", "revid": "717966", "url": "https://it.wikipedia.org/wiki?curid=4376745", "title": "Redenzione (ebraismo)", "text": ""}
{"id": "4376748", "revid": "738436", "url": "https://it.wikipedia.org/wiki?curid=4376748", "title": "Selicha", "text": ""}
{"id": "4376754", "revid": "599013", "url": "https://it.wikipedia.org/wiki?curid=4376754", "title": "All's Well That Ends Well", "text": ""}
{"id": "4376764", "revid": "481666", "url": "https://it.wikipedia.org/wiki?curid=4376764", "title": "The Misanthrope", "text": ""}
{"id": "4376765", "revid": "481666", "url": "https://it.wikipedia.org/wiki?curid=4376765", "title": "King Henry V", "text": ""}
{"id": "4376778", "revid": "1793900", "url": "https://it.wikipedia.org/wiki?curid=4376778", "title": "Capitol Records Building", "text": "Il Capitol Records Building (noto anche come Capitol Records Tower) \u00e8 un edificio disegnato dall'architetto Welton Becket di altezza di 13 piani situato ad Hollywood in prossimit\u00e0 dell'incrocio tra Vine Street e Hollywood Boulevard. La costruzione dell'edificio inizi\u00f2 nel 1955 dopo che la Capitol Records fu acquisita dall'EMI e ospita da allora al suo interno parecchi studi di registrazione.\nL'edificio ha un corpo circolare e, secondo molti, la sua struttura ricorda una serie di 45 giri impilati l'uno sopra l'altro, anche se pare che non sia stato un effetto intenzionale progettato dagli architetti. In cima all'edificio \u00e8 posizionata un'antenna e una luce che lampeggia formando la parola \"Hollywood\" in codice Morse.\nLa struttura fu venduta nel 2006 dalla EMI ad un fondo di investimento immobiliare."}
{"id": "4376779", "revid": "767487", "url": "https://it.wikipedia.org/wiki?curid=4376779", "title": "The Coast of Opportunity", "text": "The Coast of Opportunity \u00e8 un film muto del 1920 diretto da Ernest C. Warde e interpretato da J. Warren Kerrigan, Herschel Mayall e Fritzi Brunette.\nTrama.\nIn Messico, Dick Bristow, un ingegnere minerario americano scopre una ricca vena di rame. Si assicura subito l'opzione per i diritti non solo della miniera ma di tutta la zona circostante che appartiene a Julian Marr, il proprietario di una ferrovia. Marr, quando vede che Bristow sta cominciando a costruire una ferrovia per trasportare il minerale, si rende conto del valore dei terreni e, poich\u00e9 ne \u00e8 proprietario insieme a sua nipote Janet, cerca di indurre la ragazza a cederglieli.\nAl rifiuto di Janet, Marr incarica una banda di fuorilegge di rapire l'ingegnere per tenerlo prigioniero fino a quando l'opzione sar\u00e0 scaduta. Ma Bristow riesce a fuggire e, ferito, giunge nell'ufficio di Marr proprio quando arriva anche Janet, decisa a chiedere un chiarimento allo zio. Marr, che aveva gi\u00e0 puntato la sua pistola contro Bristow, deve abbozzare: l'ingegnere riuscir\u00e0 ad avere la sua miniera e anche la ragazza.\nProduzione.\nIl film fu prodotto dalla Robert Brunton Productions, una piccola compagnia fondata da Robert Brunton nel 1918. Nei suoi tre anni di attivit\u00e0, la casa produsse diciotto film.\nDistribuzione.\nDistribuito dalla W.W. Hodkinson e presentato da Robert Brunton, il film usc\u00ec nelle sale cinematografiche statunitensi nel dicembre 1920."}
{"id": "4376782", "revid": "88740", "url": "https://it.wikipedia.org/wiki?curid=4376782", "title": "Haftarah", "text": "La haftarah (o nella pronuncia aschenazita: haftoroh \u2013 altern. haphtara, ebraico: \u05d4\u05e4\u05d8\u05e8\u05d4; \"separazione\", \"commiato/dipartita\", plurale \"haftarot\") rappresenta una serie di selezioni dai libri dei \"Nevi'im\" (\"Profeti\") della Bibbia ebraica (\"Tanakh\") che viene letta pubblicamente nella sinagoga quale parte della pratica religiosa ebraica. Le lettura della \"haftarah\" segue la lettura della Torah ogni Shabbat e durante le Festivit\u00e0 ebraiche e giorni del Digiuno. Tipicamente la \"haftarah\" \u00e8 collegata tematicamente alla \"parasha\" (\"porzione della Torah\") che la precede. La \"haftarah\" \u00e8 cantata seguendo uno schema melodico noto come \"trop\" in yiddish o \"cantillazione\" in italiano. Le relative benedizioni precedono e seguono la lettura della \"haftarah\".\nL'origine della lettura haftarah \u00e8 perso nella storia e diverse teorie sono state proposte per spiegare il suo ruolo nella pratica ebraica, suggerendo che sia sorto in risposta alla persecuzione degli ebrei sotto Antioco Epifane che precedette la rivolta dei Maccabei, periodo in cui la lettura della Torah era stata vietata, o che la pratica fosse \"instituita contro i Samaritani, che negavano l'inclusione dei Libri dei Profeti (eccetto quello di Giosu\u00e8) nel canone biblico, e in seguito contro i Sadducei.\" Il Talmud menziona che una \"haftarah\" fu letta in presenza del rabbino Eliezer ben Hurcanus, che visse verso il 70 e.v., e nel Nuovo Testamento cristiano vari riferimenti attestano che questa pratica ebraica era in esistenza durante quell'epoca.\nStoria.\nNessuno conosce esattamente le origini della lettura della \"haftarah\", ma diverse teorie sono state proposte. La spiegazione pi\u00f9 comune, accettata da certe autorit\u00e0 ebraiche tradizionali, asserisce che nel 168 a.e.v., quando gli ebrei erano sotto il dominio del re seleucida Antioco IV Epifane, veniva loro proibito di leggere la Torah e dovevano accontentarsi di un sostituto. Quando furono di nuovo in grado di leggere la Torah, gli ebrei continuarono a leggere anche la \"haftarah\".\nUna spiegazione alternativa, offerta dai rabbini Reuven Margolies e Samson Raphael Hirsch, \u00e8 che la lettura della \"haftarah\" fu istituita per combattere l'influenza di quelle sette dell'Ebraismo che reputavano la Bibbia ebraica composta solo dalla Torah.\nTuttavia tutte le spiegazioni proposte per l'origine della lettura della \"haftarah\" hanno delle difficolt\u00e0 irrisolte. \u00c8 comunque certo che la \"haftarah\" era letta \u2013 forse non obbligatoriamente o in tutte le comunit\u00e0 \u2013 sin dal 70 e.v.: il Talmud afferma che una \"haftarah\" era letta in presenza di Rabbi Eliezer ben Hurcanus, che viveva in quel tempo.\nChi legge la \"haftarah\".\nLa \"haftarah\" \u00e8 tradizionalmente letta dal \"maftir\", o ultima persona invitata al rotolo della Torah.\nRabbi Yosef Karo scrive che per molti anni non c'erano \"haftarot\" prestabilite: il \"maftir\" sceglieva un passo appropriato dai Nevi'im. Col tempo certe scelte divennero fisse per certe comunit\u00e0; nell'osservanza ebraica contemporanea, spiega Rabbi Moshe Feinstein, non si pu\u00f2 pi\u00f9 scegliere personalmente una \"haftarah\", dato che ci\u00f2 sarebbe contrario alla consuetudine accettata. la spiegazione di Rabbi Karo aiuta per\u00f2 a capire il perch\u00e9 le comunit\u00e0 ebraiche abbiano tradizioni varianti in merito a cosa leggere per la \"haftarah\".\nNella maggior parte delle congregazioni, quando un bambino diventa Bar o Bat mitzvah, questi legge la haftarah.\nBenedizioni e osservanze della \"haftarah\".\nLe benedizioni precedono e seguono la lettura della \"haftarah\". Tali benedizioni vengono lette dalla persona che legge anche la porzione haftarah; la benedizione prima della \"haftarah\" \u00e8 letta con l'intonazione della haftarah. La pratica sefardita \u00e8 quella di recitare, subito dopo il testo della haftarah e prima delle benedizioni conclusive, il passo di Isaia 47.4 (\"Il nostro Redentore che si chiama Signore degli eserciti, il Santo di Israele!\"). Le benedizioni dopo la haftarah sono standard in tutte le occasioni quando la si legge, fatta eccezione per la benedizione finale, che varia in base alla data e viene omessa in alcuni giorni.\nA differenza della porzione di Torah (Parashah), la haftarah \u00e8 normalmente letta da un libro stampato. Questo pu\u00f2 essere un Tanakh (tutta la Bibbia ebraica), un Chumasch (volume che contiene la Torah con le haftarot) o, nel caso dei festival, il libro di preghiere (Siddur); ci sono inoltre libri contenenti solo le haftarot a grandi caratteri. Il Tanakh Koren, pubblicato dalla casa editrice israeliana \"Koren Publishers\" di Gerusalemme, \u00e8 il Tanakh ufficiale accettato dal Rabbinato Centrale di Israele per la lettura haftarah in sinagoga.\nTuttavia, secondo la maggior parte dei decisori halakhici (Poskim), \u00e8 preferibile leggere la haftarah su un rotolo di pergamena e, secondo un'esigua minoranza di poskim (soprattutto i seguaci del Gaon di Vilna), tale rotolo di pergamena \u00e8 un requisito assoluto. Secondo alcune tradizioni pi\u00f9 antiche, le haftarot erano lette su un rotolo speciale contenente solo le selezioni dei Libri Profetici utilizzate solo nelle haftarot; questo era noto come \"Sifra De'aftarta\" (ebraico: \u05e1\u05e4\u05e8\u05d0 \u05d3\u05d0\u05e4\u05d8\u05e8\u05ea\u05d0), e si pu\u00f2 ancora trovare in alcune comunit\u00e0 di oggi, sia ashkenazite che sefardite; in alcune comunit\u00e0 il rotolo \u00e8 fatto di carta. Tali rotoli a volte contengono \"punti vocalici\" (\"neqqudot\") e \"te`amim\" (segni di cantillazione) e a volte no. Tuttavia, il Gaon di Vilna ha istituito che le haftarot siano lette solo da pergamene che contengano il testo integrale di un Libro Profetico (ad esempio, il testo completo di Giosu\u00e8, o il testo integrale dei Giudici, o il testo completo di Isaia), cos\u00ec come un rotolo della Torah contiene il testo integrale del Pentateuco. Questi rotoli sono scritte in conformit\u00e0 con le leggi della scrittura dei rotoli della Torah e quindi non contengono punti vocalici o segni di cantillazione. Questi rotoli sono usati per la lettura delle haftarot in molti, forse la maggior parte, delle yeshivot di stile e tradizione lituane, ed in un certo numero di sinagoghe aschenazite, specialmente a Israele.\nNei tempi antichi la haftarah, come la Torah, era tradotta in aramaico poich\u00e9 veniva letta, ed \u00e8 letta tuttora, dagli ebrei yemeniti. Il Talmud insegna che, mentre la Torah deve essere tradotta versetto per versetto, \u00e8 invece permesso tradurre altre letture in unit\u00e0 fino a tre versetti per volta.\nCantillazione della \"Haftarah\".\nLa \"haftarah\" \u00e8 letta con la cantillazione Ascolta audio a Note secondo una melodia particolare (che non \u00e8 la stessa melodia cantillata della parashah). La tradizione di leggere i \"Nevi'im\" con la loro propria melodia speciale viene attestata da fonti del Tardo Medioevo, sia aschenazite che sefardite. Una fonte medievale sefardita nota che la melodia delle \"haftarot\" \u00e8 una leggera variazione dell'intonazione usata per leggere i Libri dei Nevi'im in generale (presumibilmente per scopi di studio), e gli ebrei di origine irachena tuttora mantengono melodie separate per \"Neviim\" e \"Haftarah\".\nDa notare che, sebbene molte selezioni prese dai Nevi'im siano lette come \"haftarot\" nel corso dell'anno, i Libri dei Nevi'im non sono letti nella loro interezza (a differenza della Torah). Poich\u00e9 il Libro dei Nevi'im nel suo complesso non viene contemplato dalla liturgia, le melodie per certe rare note di cantillazione che appaiono nei libri profetici ma non nelle \"haftarot\", sono state dimenticate e quindi perse.\nLe haftarot per la mattina di Tisha b'Av e per lo Shabat che lo precede, sono spesso lette in molte sinagoghe secondo la melodia di cantillazione usata per le letture pubbliche del Libro delle Lamentazioni o \"Eicha\" (ebraico \u05d0\u05d9\u05db\u05d4, \" 'ek\u00e0h\", esclamazione di lutto)\nLeonard Bernstein utilizz\u00f2 la melodia di cantillazione haftarah come tema del secondo movimento (\"Profanation\") della sua \"Sinfonia n. 1\" (\"Jeremiah\").\n\"Haftarot\" dello Shabbat pomeriggio.\nAlcuni Rishonim, incluso \"Rabbenu\" Yaakov Tam, annotano che esisteva una tradizione nell'era del Talmud dove si leggeva una \"haftarah\" al servizio di \"minchah\" ogni Shabbat pomeriggio, ma tale \"haftarah\" era dai \"Ketuvim\" invece che dai \"Nevi'im\". La maggioranza delle autorit\u00e0 halachiche sostengono che non sia vero e che non era una consuetudine durante l'epoca talmudica e che quindi tale tradizione non debba essere seguita. Nell'era dei Geonim, alcune comunit\u00e0, incluse quelle della Persia, leggevano un passo dai \"Nevi'im\" (che fosse o meno in forma di \"haftarah\") i pomeriggi dello Shabbat. Sebbene tale pratica sia praticamente scomparsa, la maggior parte delle autorit\u00e0 halakhiche affermano che non ci sia nulla di errato nell'osservarla.\nRabbi Reuven Margolies sostiene che la consuetudine corrente di recitare il Salmo 111 dopo la lettura della Torah nei Shabbat pomeridiani deriva dalla tradizione riportata da Rabbenu Tam. Louis Ginzberg fa un'affermazione parallela per l'usanza di recitare il Salmo 91 durante \"Motza'ei Shabbat\".\n\"Haftarah\" come rituale \"B'nai Mitzvah\".\nIn molte comunit\u00e0 la \"haftarah\" \u00e8 letta da un Bar mitzvah o una Bat mitzvah alle rispettive cerimonie, insieme a qualche, tutta, o a volte nessuna, porzione della Torah. Ci si riferisce a questa occasione \u2013 principalmente nelle scuole ebraiche e nei programmi preparatori \"bar\" \u2013 come ad una \"porzione haftarah\".\nLista di haftarot.\nLa selezione dai \"Nevi'im\" letta come \"haftarah\" non \u00e8 sempre la stessa in tutte le comunit\u00e0 ebraiche. Quando le pratiche variano, tale lista le indica come segue: \"A\" = tradizione aschenazita (\"AF\" = Frankfurt am Main; \"AH\" = Chabad; \"AP\" = Polonia); \"I\" = tradizione italiana; \"S\" = tradizioni sefardita e mizrah\u00ec; \"Y\" = yemenita; \"R\" = tradizione romaniota (bizantina, Impero Romano d'Oriente); e \"K\" = tradizione karaita. Quando queste lettere non appaiono, significa che tutte le tradizioni sono in concordanza.\n\"Haftarot\" per i Shabbat speciali, le Festivit\u00e0 e i Giorni di Digiuno.\nIn generale, nelle date specificate pi\u00f9 sotto, si leggono le seguenti \"haftarot\", anche se ci\u00f2 implica tralasciare la \"haftara\" della porzione di Torah dello Shabbat. Tuttavia, in certe comunit\u00e0, le prime due \"hafatarot\" qui elencate (quella per Rosh Hodesh e quella per il giorno che precede Rosh Hodesh) sono rimpiazzate dalla \"haftarah\" settimanale regolare quando la lettura settimanale \u00e8 \"Masei\" o dopo.\n\"Haftarah\" per lo sposo.\nEra usanza in molte comunit\u00e0 leggere Isaia 61.10-63.9 se nella sinagoga era presente uno sposo (che si fosse sposato durante la settimana precedente). L'usanza variava:\nQuando una haftarah specificata dal Talmud doveva essere letta durante certi Shabbat (cio\u00e8, lo Shabbat di Hanukkah), alcune comunit\u00e0 non leggevano la \"haftarah dello sposo\", preferendo mantenere la haftarah standard. Anche in questo caso, le tradizioni variavano:\nOggigiorno per\u00f2 tale usanza \u00e8 quasi del tutto scomparsa. Nessuno legge pi\u00f9 una haftarah speciale per lo sposo, eccetto i caraiti.\nNote.\n \u2013 esempio di cantillazione della \"haftarah\" secondo la tradizione aschenazita."}
{"id": "4376784", "revid": "717966", "url": "https://it.wikipedia.org/wiki?curid=4376784", "title": "Haftarot", "text": ""}
{"id": "4376785", "revid": "1573940", "url": "https://it.wikipedia.org/wiki?curid=4376785", "title": "Bradypodion caffer", "text": "Il camaleonte nano del Transkei (\"Bradypodion caffer\" ()) \u00e8 un piccolo sauro della famiglia Chamaeleonidae, endemico del Sudafrica.\nDistribuzione.\nQuesta specie \u00e8 endemica della regione del Transkei, nella provincia del Capo Orientale del Sudafrica.\nConservazione.\nLa \"IUCN Red List\" classifica \"B. caffer\" come specie in pericolo di estinzione (\"Endangered\").\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "4376787", "revid": "585241", "url": "https://it.wikipedia.org/wiki?curid=4376787", "title": "As with Gladness, Men of Old", "text": "As with gladness, men of old (\"Come gli uomini di un tempo, con gioia\") \u00e8 un tradizionale canto natalizio, il cui testo \u00e8 stato scritto nel 1860 o nel 1859 dall'autore di inni inglese William Chatterton Dix (1837-1898) e fu pubblicato per la prima volta nel 1861 nella raccolta \"Hymns Ancient and Modern\". Il brano \u00e8 accompagnato da una melodia composta nel 1838 da Konrad Kocher ed adattata nel 1861 da William Henry Monk.\nStoria.\nWilliam Chatterton Dix scrisse il testo il giorno dell'Epifania del 1860 (o 1859), mentre era costretto a letto.\nL'anno seguente, W. H. Monk adatt\u00f2 al testo una melodia contenuta in una raccolta di corali di Konrad Kocher (1786-1872) intitolata \"Stimmen aus dem Reiche Gotte\". La melodia fu cos\u00ec soprannominata \"Dix\" in onore dell'autore del testo.\nPare tuttavia che la melodia non piacesse particolarmente a Dix, il quale disse con rassegnazione che \"ormai nessuno avrebbe pi\u00f9 potuto sostituirla\".\nTesto.\nIl testo, che si compone di 5 strofe, ciascuna delle quali formata da 5 versi, parla dell'episodio dell'adorazione dei Re Magi:\n&lt;poem&gt;\nAs with gladness, men of old\nDid the guiding star behold;\nAs with joy they hailed its light,\nLeading onward, beaming bright;\nSo, most gracious Lord, may we\nEvermore be led to Thee.\nAs with joyful steps they sped\nTo that lowly manger-bed;\nThere to bend the knee before\nHim Whom heaven and earth adore;\nSo may we with willing feet\nEver seek the mercy-seat.\nAs they offered gifts most rare \nAt that manger rude and bare;\nSo may we, with holy joy,\nPure and free from sin's alloy,\nAll our costliest treasures bring,\nChrist! to Thee our heavenly King.\nHoly Jesus, every day\nKeep us in the narrow way; \nAnd, when earthly things are past,\nBring our ransomed souls at last\nWhere they need no star to guide,\nWhere no clouds Thy Glory hide.\nIn the heavenly country bright,\nNeed they no created light;\nThou its Light, its Joy, its Crown,\nThou its Sun which goes not down;\nThere for ever may we sing\nAlleluias to our King.\n&lt;/poem&gt;"}
{"id": "4376789", "revid": "736476", "url": "https://it.wikipedia.org/wiki?curid=4376789", "title": "As with Gladness Men of Old", "text": ""}
{"id": "4376791", "revid": "22475", "url": "https://it.wikipedia.org/wiki?curid=4376791", "title": "Suffl\u00e8", "text": ""}
{"id": "4376792", "revid": "830939", "url": "https://it.wikipedia.org/wiki?curid=4376792", "title": "Giuseppe Antonio Ottavi", "text": "Biografia.\nDiplomatosi presso l\"'Institut national agronomique Paris-Grignon\" di Thiverval-Grignon, la pi\u00f9 antica istituzione francese in ambito agrario, dal 1843 diresse l'Istituto agrario di Sandigliano. In seguito, nel 1851, si trasfer\u00ec a Casale Monferrato, dove fu professore di agricoltura presso la neo-istituita Cattedra ambulante di agricoltura, attiva dal 1854. Cinque anni pi\u00f9 tardi torn\u00f2 in Corsica, ad Ajaccio, con l'incarico di direttore del vivaio dipartimentale. Nel 1862 rientr\u00f2 definitivamente nel Monferrato, titolare di una cattedra nel primo istituto tecnico italiano, il \"Leardi\" di Casale Monferrato, dove avrebbe insegnato per oltre vent'anni.\nConsiderato tra i pi\u00f9 noti agronomi italiani della met\u00e0 del XIX secolo, tra i suoi corrispondenti spiccano Giuseppe Garibaldi e Giuseppe Verdi, i quali gli chiesero consigli pratici. Ottavi \u00e8 stato tra i pi\u00f9 convinti assertori della necessit\u00e0 di modernizzazione dell'agricoltura, che ha propugnato nell'insegnamento teorico-pratico come negli scritti e promuovendo sia l'associazionismo vitivinicolo in Lombardia che l'istituzione delle cattedre ambulanti di agricoltura. Nel 1855 ha fondato il periodico \u00abIl Coltivatore\u00bb (poi fuso con il \u00abGiornale vinicolo italiano\u00bb), uscito sino al 1931.\n\u00c8 stato socio dell'Accademia galileiana di scienze, lettere ed arti. Ha avuto dieci figli, tra i quali l'enologo Ottavio e l'agronomo e politico Edoardo."}
{"id": "4376793", "revid": "2166030", "url": "https://it.wikipedia.org/wiki?curid=4376793", "title": "Eyalet d'Egitto", "text": "L'Eyalet d'Egitto () \u00e8 stato una provincia dell'Impero ottomano, nell'area dell'Egitto.\nL'Egitto venne conquistato dall'Impero ottomano nel 1517, a seguito della Guerra ottomano-mamelucca del 1516-17 e la perdita della Siria da parte dei turchi nel 1516. L'Egitto venne amministrato come un \"eyalet\" dell'Impero ottomano (in turco: \"M\u0131s\u0131r Eyaleti\") dal 1517 sino al 1867, con un'interruzione durante l'occupazione francese, tra il 1798 ed il 1801.\nL'Egitto fu da sempre una provincia difficilmente amministrabile da parte dei sultani ottomani, soprattutto a causa della continua e potente influenza dei Mamelucchi, la casta militare egiziana che per secoli aveva dominato l'area, malgrado Selim I l'avesse sconfitta, e che fu lasciata spesso a gestire la cosa pubblica, in condizione di vassalla. Per questo l'Egitto rimase \"de facto\" sempre semi-autonomo sotto i Mamelucchi sino all'invasione nel 1798 delle truppe francesi dell'allora console Napoleone Bonaparte. Dopo che i Francesi lasciarono il Paese, il potere fu assunto nel 1805 da Muhammad \u02bfAli Pasci\u00e0, un comandante militare albanese al servizio delle forze militari ottomane in Egitto, che riusc\u00ec a disfarsi violentemente dell'ingombrante e inefficiente presenza neo-mamelucca.\nL'Egitto sotto la dinastia di Muhammad Ali rimase nominalmente una provincia dell'Impero ottomano. Esso ottenne lo status di stato vassallo autonomo, detto \"Chedivato\", nel 1867.\nStoria.\nIl primo periodo ottomano.\nDopo la conquista dell'Egitto, il sultano ottomano Selim I lasci\u00f2 il paese e ne affid\u00f2 il governo a Khayr Bey, con uno stuolo di circa 5.000 giannizzeri, ma fece alcuni cambiamenti nell'amministrazione del paese. Lo Stato divenne infatti una provincia, non uno Stato vassallo, dell'Impero.\nLa storia della prima dominazione ottomana in Egitto si riassume essenzialmente in una competizione di poteri tra neo-Mamelucchi e rappresentanti dei sultani turchi.\nGran parte delle terre erano ancora infeudate ai neo-Mamelucchi, permettendo quindi a questi di tornare ben presto in posizione di grande influenza sostanziale. Gli emiri mamelucchi vennero mantenuti in carica come capi dei 12 \"sanjak\" nei quali l'Egitto era stato suddiviso. Sotto il governo del sultano ottomano successivo, Solimano il Magnifico, vennero create due assemblee governative, chiamate \"Grande Divan\" e \"Piccolo Divan\", ove erano rappresentate sia gli esponenti dell'esercito sia quelli religiosi, con la competenza di assistere e consigliare nelle sue deliberazioni il Pasci\u00e0 ottomano designato da Istanbul alla guida del Paese. Selim I aveva costituito sei reggimenti permanenti, mentre un settimo di Circassi venne aggiunto da Solimano.\n1527 -- 1610.\nNel 1527 era ormai completata la prima fase della presenza ottomana in Egitto. Le terre egiziane erano divise in terre di dominio diretto del sultano, in feudi, in terre per mantenere l'esercito e in terre di propriet\u00e0 religiosa.\nEra diritto della Sublime porta nominare e rimuovere il Governatore dell'Egitto dopo circa un anno di servizio. Il terzo governatore, Ahmad Pasci\u00e0, avendo sentito che da Costantinopoli era giunto l'ordine di esecuzione a suo danno, tent\u00f2 di rendersi sovrano indipendente dell'Egitto e coni\u00f2 monete a suo nome. I suoi schemi vennero interrotti da due degli emiri che egli aveva fatto imprigionare e che, fuggiti, lo attaccarono nel suo \"\u1e25amm\u0101m\" e lo uccisero.\nI costanti cambiamenti nel governo dell'area causarono spesso problematiche con l'esercito ed all'inizio del XVII secolo gli ammutinamenti erano ormai molto frequenti; nel 1604 il Governatore Ibrahim Pasci\u00e0 venne ucciso dai suoi stessi soldati e la sua testa venne posta sulla Bab Zuwayla. La ragione di questa rivolta era stato il tentativo di estorsione chiamato \"tulba\", un pagamento forzato richiesto dalle truppe agli abitanti del paese per il loro mantenimento.\nNel 1609 scoppi\u00f2 una guerra civile tra l'esercito e il Pasci\u00e0, che aveva dalla sua parte vari reggimenti lealisti ed elementi beduini. I soldati vennero sconfitti dal Governatore Mehmed Pasci\u00e0 il quale, il 5 febbraio 1610, entr\u00f2 trionfante al Cairo, decapitando i capi della rivolta e bandendo gli altri nella regione dello Yemen. Gli storici sono soliti definire questo evento come la seconda conquista dell'Egitto da parte degli Ottomani. \u00d6k\u00fcz Mehmed Pasci\u00e0 introdusse fin dall'inizio una riforma finanziaria che rimise in sesto le tasse imposte con un sistema proporzionato alle possibilit\u00e0 contributive di ciascuno.\n1623 -- 1656.\nCoi problemi nelle principali metropoli dell'Impero ottomano, il rispetto degli Egiziani nei confronti dei loro governatori divenne sempre pi\u00f9 flebile. Nel luglio del 1623, un ordine pervenne dalla Sublime Porta per dimettere Mustafa Pasci\u00e0 e nominare al suo posto governatore \u00c7e\u015fteci Ali Pasci\u00e0. Gli ufficiali incontrarono il nuovo governatore incaricato e gli chiesero dei donativi d'uso, ma questi rifiut\u00f2 e costoro inviarono lettere a Costantinopoli dichiarando la loro preferenza come governatore per Mustafa Pasci\u00e0 e non per \u02bfAli Pasci\u00e0. Nel frattempo, \u02bfAli Pasci\u00e0 era arrivato ad Alessandria e aveva incontrato una delegazione del Cairo che gli comunic\u00f2 la notizia che egli era divenuto persona non gradita in Egitto. Per tutta risposta egli fece arrestare e imprigionare il capo della delegazione. La guarnigione di Alessandria attacc\u00f2 dunque il locale castello e riprese il prigioniero, pertanto \u02bfAli Pasci\u00e0 venne costretto ad imbarcarsi nuovamente. Poco dopo giunse da Costantinopoli la notizia che Mustafa Pasci\u00e0 era stato confermato quale nuovo governatore. A Mustafa succedette comunque Bayram Pasci\u00e0 nel 1626.\nGli ufficiali dell'esercito ottomano in Egitto venivano nominati tra le file delle varie milizie locali, profondamente legate all'aristocrazia del posto. Ridwan Bey, un emiro mamelucco, fu in grado di esercitare \"de facto\" la propria autorit\u00e0 sull'Egitto dal 1631 al 1656. Nel 1630 Musa Pasci\u00e0 venne prescelto quale nuovo governatore ma venne sopraffatto e deposto dall'esercito, indignato per l'esecuzione di Kits Bey, un ufficiale che aveva comandato le forze egiziane in Persia. Nel 1631 uno scritto proveniente da Costantinopoli approvava la condotta dell'esercito e nominava Khalil Pasci\u00e0 quale successore di Musa. Il paese in questo periodo conobbe molte carestie e pestilenze, al punto che nella primavera del 1619 erano morte 635.000 persone, lasciando nel 1643 desolati 230 villaggi.\nL'ultimo periodo ottomano.\n1707 -- 1755.\nDal XVIII secolo l'importanza del Pasci\u00e0 venne avvilita dall'azione dei Bey mamelucchi; due dei quali, lo \"Shaykh al-Balad\", e l'\"Am\u012br al-\u1e24ajj\" rappresentavano il vertice del potere politico neo-mamelucco.\nCome ci\u00f2 sia avvenuto \u00e8 rimasto a tutt'oggi oscuro, in quanto le cronache turche dell'epoca quasi non ne parlano, per evidenti questioni propagandistiche. Nel 1707 lo \"Shaykh al-Balad\" Qasim Iywaz, che era a capo delle fazioni mamelucche dei qasimiti e dei fiqariti, si port\u00f2 con le sue forze armate appena fuori del Cairo, rimanendovi per otto giorni. Dopo la fine di quel periodo, Q\u0101sim Iywaz venne ucciso e il suo incarico pass\u00f2 al figlio Ism\u0101\u02bf\u012bl che ne mantenne l'incarico per i successivi 16 anni, mentre i Pasci\u00e0 tentavano in ogni modo di riconciliare le fazioni avverse. Nel 1724, Ism\u0101\u02bf\u012bl venne assassinato per le macchinazioni del Pasci\u00e0 in carica e Shirkas Bey (dell'opposta fazione) venne elevato all'incarico di \"Shaykh al-Balad\" al suo posto. \nQuesto ben presto affid\u00f2 il suo incarico al fido Dh\u016b l-Fiq\u0101r e si rec\u00f2 in Alto Egitto. Dopo un breve periodo di tempo, fece ritorno alla testa di un grande esercito, col quale si scontr\u00f2 col governatore, perendo. Lo stesso Dh\u016b l-Fiq\u0101r venne assassinato nel 1730. Al suo posto venne nominato \u02bfOthm\u0101n Bey, che aveva prestato servizio come generale durante quell'ultima guerra.\nNel 1743, \u02bfOthm\u0101n Bey venne forzato ad abbandonare l'Egitto per gli intrighi di due avventurieri, Ibrahim e Ri\u1e0dw\u0101n Bey, i quali avevano programmato di spodestarlo e di uccidere tutti coloro che si opponevano a questo progetto. I due procedettero dunque al governo dell'Egitto insieme, ricoprendo rispettivamente gli incarichi di \"Shaykh al-Balad\" e di \"Am\u012br al-\u1e24ajj\" ad anni alterni. Il tentativo del Pasci\u00e0 di rimuovere i due mamelucchi tramite un colpo di Stato fall\u00ec ed anzi lo stesso Pasci\u00e0 venne costretto a recarsi a Costantinopoli. Il suo successore, sulla base di un ordine segretamente ricevuto da Costantinopoli, riusc\u00ec a uccidere i due nel 1755.\n\u02bfAli Bey, che si era distinto in un primo momento per la difesa delle carovane in Arabia contro i banditi, decise di vendicare la morte dell'amico Ibrahim e trascorse otto anni della sua vita nel cercare di guadagnarsi la fiducia dei mamelucchi ed altri sostenitori della sua causa, attirandosi il sospetto dello \"Shaykh al-Balad\", Khal\u012bl Bey, che infatti tent\u00f2 di farlo uccidere nelle strade del Cairo, ragione per cui \u02bfAli fu costretto a recarsi nell'Alto Egitto. Qui egli incontr\u00f2 anche Salib Bey che serbava rancori antichi nei confronti di Khal\u012bl Bey, e i due organizzarono un esercito per tornare al Cairo e sconfiggere Khal\u012bl. Khal\u012bl venne forzato ad abbandonare la capitale per recarsi a Iaifla dove per un breve periodo di tempo rimase solo ma al sicuro. Scoperto poi dai suoi nemici venne portato ad Alessandria e infine strangolato. Dopo la vittoria di \u02bfAli Bey nel 1750, egli divenne il nuovo \"Shaykh al-Balad\", ponendo come proprio primo obiettivo l'uccisione dei carnefici del suo maestro Ibr\u0101h\u012bm, ma il risentimento che questo atto gli caus\u00f2 poi presso i vari Bey gli caus\u00f2 l'allontanamento in Siria, ove egli seppe guadagnarsi la fiducia del governatore di Acri, \u1e92\u0101hir al-\u02bfOmar, che intercedette per lui presso il governo ottomano e lo fece ristabilire al suo posto di \"Shaykh al-Balad\".\n1766 -- 1798.\nNel 1766, dopo la morte dei suoi sostenitori, il gran visir Koca Rag\u0131p Pasci\u00e0 venne nuovamente costretto a lasciare l'Egitto alla volta dello Yemen, ma l'anno successivo una ripresa di potere del suo partito al Cairo gli concesse di ritornare in sicurezza. Riprendendo il suo incarico, egli elev\u00f2 18 dei suoi pi\u00f9 stretti collaboratori al rango di Bey (tra cui anche Ibr\u0101h\u012bm e Mur\u0101d, che prenderanno poi le redini dello Stato) come fece con Mu\u1e25ammad Ab\u016b l-Dhahab, che era legato alla fazione di \u02bfAli Bey. Questi ricorse a misure severe per reprimere il brigantaggio dei beduini nel Basso Egitto.\nNel 1769, ad \u02bfAli Bey pervenne la richiesta di 12.000 uomini da inviare presso Costantinopoli per la Guerra russo-turca del 1768\u20131774. La risposta che egli dette a Costantinopoli fu che avrebbe provveduto a trovare gli uomini necessari se vi fosse stato un surplus tra quanti gli erano necessari per difendere e assicurare l'indipendenza del proprio governatorato. La risposta di Costantinopoli fu di uccidere \u02bfAli e lo stesso \u02bfAli fece quindi uccidere il messaggero da Costantinopoli. La presa di posizione di \u02bfAli port\u00f2 alla dichiarazione d'indipendenza dell'Egitto, e al Pasci\u00e0 vennero concesse 48 ore per abbandonare il paese. \u1e92\u0101hir al-\u02bfOmar, Pasci\u00e0 di Acri, promise l'aiuto necessario.\nL'Impero ottomano non fu in grado di prendere misure attive contro il movimento di \u02bfAli Bey e come tale l'operazione iniziata da quest'ultimo ebbe successo. \u02bfAli inizi\u00f2 un programma di riforma delle finanze e della giustizia. Suo genero Ab\u016b l-Dhahab, venne inviato ad assoggettare gli Ban\u016b Haww\u0101ra, che avevano occupato i territori tra Assuan e Asy\u016b\u1e6d, e una forza di 20.000 uomini venne inviata a conquistare lo Yemen. Un ufficiale di nome Isma'il Bey venne inviato con 8.000 uomini ad acquisire la sponda orientale del Mar Rosso, e Ilasan Bey venne inviato a occupare Gedda. In sei mesi gran parte della Penisola araba era stata assoggettata ad \u02bfAli Bey ed egli nomin\u00f2 suo cugino in qualit\u00e0 di Sharif della Mecca ed egli stesso si proclam\u00f2 Sultano d'Egitto e \"Kh\u0101n dei Due Mari\". Nel 1771, in virt\u00f9 di questo, egli coni\u00f2 monete col suo nome e fece apporre la sua firma su tutti i decreti pubblici.\nAb\u016b l-Dhahab venne inviato con una forza di 30.000 uomini in quello stesso anno ad occupare la Siria ed alleati vennero inviati per negoziare alleanze con la Repubblica di Venezia e con la Russia. Rinforzato dall'alleato di \u02bfAli Bey, \u1e92\u0101hir al-\u02bfOmar, Ab\u016b l-Dhahab prese facilmente le principali citt\u00e0 della Palestina e della Siria, raggiungendo infine Damasco, punto al quale dovette fermarsi pena entrare in contatto diretto coi domini dell'Impero ottomano. Egli inizi\u00f2 ad evacuare dunque la Siria e marci\u00f2 con tutte le forze che pot\u00e9 trovare nell'Alto Egitto, occupando Asy\u016b\u1e6d nell'aprile del 1772. Avendo ottenuto truppe ulteriori dai beduini, egli marci\u00f2 verso il Cairo. Ism\u0101\u02bf\u012bl Bey venne inviato da \u02bfAli Bey con una forza di 3.000 uomini per controllare l'avanzata nemica, ma Bastin Isma'il e le sue truppe preferirono aderire a quelle di Ab\u016b l-Dhahab. \u02bfAli Bey in un primo momento pens\u00f2 a opporre una strenua difesa dall'interno della cittadina del Cairo, ma ricevendo poi informazioni dall'amico \u1e92\u0101hir al-\u02bfOmar di Acri che era intenzionato a concedergli rifugio, lasci\u00f2 il Cairo per la Siria l'8 aprile 1772, il giorno prima dell'entrata trionfale in citt\u00e0 di Ab\u016b l-Dhahab.\nAd Acri la fortuna di \u02bfAli sembr\u00f2 tornare all'antico splendore. Un vascello russo ancorato al porto rientrava negli accordi previsti tra Egitto e Russia e gli avrebbe fornito tutti i rifornimenti necessari oltre che munizioni ed una forza di 3.000 guerrieri albanesi al suo servizio. Egli invi\u00f2 uno dei suoi ufficiali, \u02bfAli Bey al-\u1e6can\u1e6d\u0101w\u012b, a riprendere possesso dei villaggi siriani evacuati da Ab\u016b l-Dhahab ora in possesso degli ottomani. Egli personalmente guid\u00f2 la presa di Giaffa e Gaza che cedette formalmente all'amico \u1e92\u0101hir al-\u02bfOmar di Acri. Il 1\u00ba febbraio 1773, egli ricevette informazioni dal Cairo che Ab\u016b l-Dhahab si era autoproclamato \"Shaykh al-Balad\", e con quel potere stava ora praticando estorsioni tali che il popolo egiziano acclamava il ritorno di \u02bfAli Bey. Egli part\u00ec dunque alla volta dell'Egitto alla testa di 8.000 uomini e il 19 aprile si scontr\u00f2 con l'esercito di Abu l-Dhahab a \u1e62\u0101li\u1e25iyya. Le forze di \u02bfAli riuscirono a vincere la prima battaglia, ma quando gli scontri ripresero due giorni dopo, si ebbero le diserzioni di molti ufficiali e, afflitto da una malattia, non pot\u00e9 occuparsi direttamente delle questioni belliche. Il risultato fu una sconfitta completa per le sue forze, ed \u02bfAli stesso fu catturato e portato al Cairo, ove mor\u00ec sette giorni dopo.\nDopo la morte di \u02bfAli Bey, l'Egitto torn\u00f2 ad essere una provincia dipendente dall'Impero ottomano, governata da Ab\u016b l-Dhahab come \"Shaykh al-Balad\", col titolo di Pasci\u00e0. Poco dopo egli ricevette il permesso dal sultano ottomano di invadere nuovamente la Siria con l'intento di punire il sostenitore di \u02bfAli Bey, \u1e92\u0101hir al-\u02bfOmar, e lasciando Ism\u0101\u02bf\u012bl Bey e Ibr\u0101h\u012bm Bey quali suoi rappresentanti al Cairo. Dopo aver preso possesso di molte citt\u00e0 della Palestina, Ab\u016b l-Dhahab mor\u00ec per cause ancora oggi sconosciute; Mur\u0101d Bey, disertore della battaglia di \u1e62\u0101li\u1e25iyya, riport\u00f2 le forze in Egitto il 26 maggio 1775.\nIsm\u0101\u02bf\u012bl Bey divenne a quel punto \"Shaykh al-Balad\", ma venne presto coinvolto in una disputa con Ibr\u0101h\u012bm e Mur\u0101d che dopo alcuni tentativi riuscirono ad espellere Ism\u0101\u02bf\u012bl dall'Egitto e insediarono una diarchia, cos\u00ec come era stata in precedenza (come lo \"Shaykh al-Balad\" e l\"'Am\u012br al-\u1e24ajj\" rispettivamente). Il governo congiunto perdur\u00f2 sino al 1786, quando gli ottomani inviarono in Egitto una spedizione militare per restaurare il loro pieno potere sull'area. Mur\u0101d Bey tent\u00f2 di opporre resistenza, ma venne facilmente sconfitto. Egli, assieme ad Ibrahim, decise di abbandonare l'area nord per passare nell'Alto Egitto ed attendere un cambio degli eventi in loro favore. Il 1\u00ba agosto, il comandante turco fece il suo ingresso al Cairo dopo che violente misure erano state prese per restaurare l'ordine e fu lui a consentire al detronizzato Ism\u0101\u02bf\u012bl Bey di riottenere il titolo ed il ruolo di \"Shaykh al-Balad\", con la conseguente installazione di un nuovo pasci\u00e0 come governatore. Nel gennaio del 1791, una terribile epidemia di peste colp\u00ec il Cairo e altrove nell'Egitto, nella quale Ism\u0101\u02bf\u012bl Bey e gran parte della sua famiglia caddero vittime. Necessitando di governanti competenti, Ibr\u0101h\u012bm e Mur\u0101d Bey vennero richiamati dall'esilio e ripresero il loro governo duale, rimanendo in carica sino al 1798 quando Napoleone Bonaparte invase l'Egitto.\nL'occupazione francese.\nOggetto d'invasione.\nIl motivo dell'invasione francese dell'Egitto era quello di indebolire l'autorit\u00e0 della Sublime Porta e sopprimere i Mamelucchi. Nella proclamazione, stampata in caratteri arabi dopo poco la presa di Alessandria, Napoleone Bonaparte dichiar\u00f2 la sua intenzione di rendere omaggio ad Allah, al profeta Maometto e al Corano pi\u00f9 di quanto non avessero fatto i Mamelucchi, aggiungendo che tutti gli uomini erano uguali e si distinguevano solo per il loro intelletto e le loro eccellenze morali. Nel futuro, sotto l'occupazione francese, ogni incarico in Egitto sarebbe stato aperto a tutte le classi di abitanti; la conduzione degli affari di Stato sarebbe stata concessa a uomini rinomati per talento, virt\u00f9 e conoscenze e per dar prova che i Francesi erano sinceri musulmani, Bonaparte propose anche la detronizzazione dell'autorit\u00e0 papale a Roma (che poi mise effettivamente in pratica per ben altri scopi).\nNon vi erano dubbi inoltre sull'amicizia tra Francia e Impero ottomano, in quanto villaggi e citt\u00e0 che capitolavano sotto i Francesi dovevano portare sia la bandiera ottomana sia quella della Repubblica francese. Sembra ad ogni modo che questa proclamazione non convincesse molto gli Egiziani. Dopo la Battaglia di Embabeh (nota comunemente col nome di \"Battaglia delle Piramidi\"), nelle quali sia le forze di Murad Bey sia quelle di Ibrahim Bey vennero sgominate, la popolazione prontamente si gett\u00f2 a saccheggiare le case dei bey. \nAl Cairo venne fondato un consiglio municipale composto da persone tratte dai ranghi di sceicchi, mamelucchi e francesi. Poco dopo vennero aggiunti anche delegati da Alessandria e da altre citt\u00e0 importanti dell'Egitto. Questo consiglio non fece altro se non ratificare i proclami ed i decreti emessi dal comandante militare francese, che continuava ad esercitare un potere di tipo dittatoriale.\n[[File:Girodet.jpg|thumb|upright=1.3|La [[Rivolta del Cairo]] contro gli occupanti francesi.]]\nLa battaglia del Nilo.\nLa distruzione della flotta francese nella [[Battaglia del Nilo (1798)|Battaglia del Nilo]] ed il mancato arrivo di nuove forze francesi nell'[[Alto Egitto]] (ove avevano raggiunto la prima cataratta) per catturare Murad Bey, fece capire agli egiziani che anche gli europei non erano invincibili. Come conseguenza anche di una serie di innovazioni non benvolute, le relazioni tra conquistatori e conquistati si deteriorarono giorno dopo giorno sino alla goccia che fece traboccare il vaso. L'imposizione di una nuova tassa sulle case datata al 22 ottobre [[1798]] port\u00f2 allo scoppio di un'insurrezione al Cairo. Il quartier generale della rivolta si trovava presso l'[[Universit\u00e0 al-Azhar]] e fu proprio in quest'occasione che il generale francese [[Dominique Martin Dupuy|Dupuy]], luogotenente-governatore del Cairo, venne ucciso. Le pronte misure del Bonaparte, aiutato dall'arrivo del generale [[Jean-Baptiste Kl\u00e9ber]] da Alessandria, riuscirono a sopprimere la rivolta ma provocarono ulteriori danni e mancanze di rispetto per la popolazione come lo stabilire il quartier generale della cavalleria francese nella moschea di al-Azhar che provoc\u00f2 verso i francesi il risentimento anche dei capi religiosi locali.\nDi conseguenza a questi eventi, il consiglio deliberativo del Cairo venne soppresso, ma il 25 dicembre [[1798]] venne creato un proclama col quale si ricostituivano i due \"[[Diwan|Divan]]\" che erano stati creati dai turchi; i nomi vennero cambiati in \"Divan privato\" (composto da 14 persone prescelte per estrazione e da 60 nominate dal governo che si riunivano giornalmente in assemblea) e il \"Divan pubblico\" (composto prettamente da funzionari e che si riuniva in caso di emergenza).\nIl 3 gennaio [[1799]] Napoleone ricevette un dispaccio secondo il quale l'Impero ottomano aveva manifestato l'intenzione di voler invadere l'Egitto per riprendersi ci\u00f2 che gli spettava e perci\u00f2 opt\u00f2 per una spedizione in [[Siria]], nominando governatori per le aree del Cairo, di Alessandria e dell'Alto Egitto durante la sua assenza.\nLa sconfitta dell'esercito turco.\n[[File:Murad Bey by Dutertre in Description de l Egypte 1809.jpg|thumb|[[Murad Bey]] in un'incisione di Dutertre nella \"[[Description de l'\u00c9gypte]]\", 1809.]]\nNapoleone fece ritorno in Egitto dalla sua spedizione all'inizio di giugno del [[1799]]. Murad Bey e Ibrahim Bey avevano colto l'occasione dell'assenza del generale francese per attaccare il Cairo con delle forze che avevano raccolto, ma Bonaparte giunse in tempo per sconfiggerli. Nelle ultime due settimane di luglio, egli riusc\u00ec a infliggere una pesante sconfitta all'esercito turco sbarcato ad [[Abukir]], aiutato dalla flotta britannica comandata da sir [[William Sidney Smith|Sidney Smith]].\nPoco dopo questa vittoria, il Bonaparte lasci\u00f2 l'Egitto dopo aver nominato Kl\u00e9ber quale suo governatore, informando gli sceicchi locali che non sarebbe rimasto distante per pi\u00f9 di tre mesi. Kl\u00e9ber riteneva che la condizione dei francesi in Egitto fosse estremamente pericolosa e scrisse al governo francese per esporre le sue ragioni. Dopo la partenza di Napoleone giunsero due spedizioni ottomane in Egitto per riprendere il controllo dell'area, una intercettata all'altezza di [[Damietta]], mentre l'altra sotto il controllo di [[Yusuf Pasci\u00e0]] riusc\u00ec a prendere possesso dell'area di [[Damasco]]. La prima di queste ebbe un certo rilievo in quanto i turchi riuscirono a firmare una convenzione il 24 gennaio [[1800]] secondo la quale i francesi dovevano lasciare entro breve l'Egitto. Le truppe turche avanzarono intanto a [[Bilbeis]] dove vennero ricevute dagli sceicchi del Cairo; nella capitale fecero ritorno anche i mamelucchi che nel frattempo erano stati costretti all'esilio.\nPrima che i preparativi per la partenza dei francesi fossero completati, a Smith pervennero ordini dal governo inglese di trattare i soldati francesi come prigionieri di guerra. Quando questi ordini vennero comunicati a Kl\u00e9ber, egli cancell\u00f2 l'ordine precedentemente dato ai suoi uomini e pose il paese in stato di difesa. La sua partenza, con gran parte dell'esercito, per attaccare i turchi ad [[al-Matariyya]] port\u00f2 allo scoppiare di rivolte al Cairo, nel corso delle quali molti cristiani vennero uccisi barbaramente. Il partito nazionale non fu in grado di prendere possesso della cittadella della capitale, e Kl\u00e9ber dopo aver sconfitto l'armata turca, fu presto in grado di fare ritorno al Cairo. Il 14 aprile di quell'anno egli bombard\u00f2 [[Bulaq]] e pass\u00f2 a bombardare [[Il Cairo]] stesso, che venne presa quella stessa notte. L'ordine venne in breve tempo ristabilito ed un totale di 12 milioni di franchi vennero imposti sui rivoltosi come taglie. Murad Bey ebbe un colloquio con Kl\u00e9ber e riusc\u00ec ad ottenere per s\u00e9 il governo dell'Alto Egitto. Murad Bey mor\u00ec poco dopo e gli succedette Osman Bey al-Bardisi.\nL'assassinio di Kl\u00e9ber.\nIl 14 giugno di quell'anno, Kl\u00e9ber venne assassinato da un musulmano di nome [[Suleiman al-Halabi]], il quale ag\u00ec secondo sua spontanea confessione per incitazione di un [[giannizzeri|giannizzero]] rifugiatosi a [[Gerusalemme]] che aveva inviato delle lettere degli [[Grande Imam di al-Azhar|Shaykh di al-Azhar]]. Pur non avendogli concesso supporto, tre sceicchi vennero uccisi dai francesi per rappresaglia. L'assassino stesso venne torturato ed impalato, malgrado la promessa di perdono che era stata fatta a lui e ai suoi complici. Il comando dell'esercito venne passato al generale barone [[Jacques Fran\u00e7ois Menou|Jacques-Francois Menou]], uomo che si era convertito all'[[Islam]] e che stava operando per la conciliazione della popolazione musulmana grazie a vari provvedimenti, tra cui l'esclusione dei cristiani (con l'eccezione di un francese) dal \"divan\", rimpiazzandoli coi [[Copti]] cristiani, ma monofisiti.\nDurante le prime settimane del marzo [[1801]], i Britannici al comando di Sir [[Ralph Abercromby (generale)|Ralph Abercromby]] effettuarono uno sbarco ad [[Abukir|Abuqir]] e procedettero verso Alessandria dove vennero attaccati da Menou; i francesi vennero respinti, ma il comandante britannico venne mortalmente ferito durante l'operazione. Il 25 marzo giunsero nuove truppe turche di rinforzo con la flotta del \"[[Kapudan Pasci\u00e0]]\" [[K\u00fc\u00e7\u00fck H\u00fcseyin Pasci\u00e0|H\u00fcseyin]]. Forze combinate inglesi e turche presero la citt\u00e0 di [[Rosetta (citt\u00e0)|Rosetta]]. Il 30 maggio, il generale [[Augustin Daniel Belliard]], comandante francese al Cairo, venne assalito su due fronti dalle forze inglesi al comando del generale [[John Hely-Hutchinson, II conte di Donoughmore|John Hely Hutchinson]] e dalle forze turche al comando di [[Yusuf Pasci\u00e0]]; dopo alcuni negoziati, Belhiard concord\u00f2 di evacuare il Cairo e salp\u00f2 coi suoi 13.734 uomini alla volta della [[Francia]]. Il 30 agosto, Menou venne costretto ad accettare condizioni simili e le sue forze di 10.000 uomini lasciarono Alessandria per l'Europa nel settembre di quello stesso anno. Questi due atti insieme segnarono la fine dell'occupazione francese dell'Egitto. Uno dei monumenti pi\u00f9 significativi di questo periodo fu l'opera scritta \"[[Description de l'\u00c9gypte]]\", compilata da un servo francese che accompagn\u00f2 la spedizione.\nL'Egitto sotto il governo Muhammad \u02bfAli.\nLa presa di potere di Muhammad \u02bfAli.\nPoco dopo l'evacuazione francese dell'Egitto, il paese divenne teatro di molti altri problemi che conobbero il loro apice col tentativo degli Ottomani di distruggere il cresciuto potere dei Mamelucchi. Malgrado le promesse del governo britannico, venne trasmesso da Costantinopoli a H\u00fcseyin Pasci\u00e0 l'ordine di epurare i principali bey, mettendoli a morte. Secondo lo storico egiziano dell'epoca, [[al-Jabarti]], i bey vennero invitati a una festa a bordo di una nave da guerra turca e qui vennero attaccati; ad ogni modo, sir Robert Wilson e [[M.F. Mengin]] riferirono che i bey vennero uccisi su una nave presso la [[Baia di Abukir]]. I bey si batterono ma vennero sopraffatti e alcuni di loro vennero uccisi, altri vennero fatti prigionieri. Tra i prigionieri vi era anche [[Osman Bey al-Bardisi]], che era stato gravemente ferito. Il generale britannico Hutchinson, informato di questo tranello, immediatamente prese provvedimenti contro i Turchi, accordando la propria protezione a tutti i feriti e prigionieri. Allo stesso tempo, Yusuf Pasci\u00e0 arrest\u00f2 tutti i bey del Cairo, ma presto i Britannici lo costrinsero a consegnarli loro per venire rilasciati.\n[[Koca Mehmed H\u00fcsrev Pasci\u00e0|Husrev Pasci\u00e0]] fu il primo Governatore ottomano dell'Egitto dopo l'espulsione dei Francesi. La forma di governo non era ad ogni modo la stessa esistente prima dell'invasione francese e i Mamelucchi non rimasero al potere. Il Pasci\u00e0, e attraverso di lui il Sultano, ripetutamente tent\u00f2 di sanare le problematiche interne, spingendo Husrev a scontrarsi in campo aperto con 7.000 uomini contro i Mamelucchi a [[Damanhur]] ma i primi vennero sconfitti e nelle mani dei Mamelucchi caddero anche munizioni, cannoni e molte armi degli Egiziani fedeli al Sultano ottomano. Questo fatto port\u00f2 ad una [[Presa di potere da parte di Muhammad Ali|guerra civile]] tra Albanesi, Mamelucchi e Ottomani.\nLa campagna contro i sauditi (1811\u20131818).\nMuhammad Ali prepar\u00f2 un esercito di 20.000 uomini (tra cui 2.000 cavalieri) al comando di suo figlio [[Tusun Pasci\u00e0|Tusun]], ragazzo di soli sedici anni, e lo invi\u00f2 contro i sudditi dell'[[Emirato di Dir\u02bfiyya]] innecando una [[guerra ottomano-saudita]]. Dalla fine del [[1811]], Tusun aveva ricevuto rinforzi e aveva conquistato [[Medina]] dopo un prolungato assedio. Egli prese successivamente [[Gedda (Arabia Saudita)|Gedda]] e [[La Mecca]], sconfiggendo i sauditi e catturando il loro generale.\nDopo la morte del capo dei sauditi, [[Sa'ud bin Abd al-Aziz bin Muhammad bin Sa'ud|Sa\u02bf\u016bd]], Muhammad \u02bfAli concluse un trattato col suo figlio e successore, [[Abd Allah bin Sa'ud|\u02bfAbd Allah I]], nel 1815.\nTusun fece ritorno in Egitto dopo aver sentito dello scoppio di rivolte militari al [[Il Cairo|Cairo]], ma mor\u00ec nel [[1816]] all'et\u00e0 di 20 anni. Muhammad \u02bfAli, insoddisfatto della conclusione del trattato coi sauditi, e non completamente soddisfatto della sua posizione, si determin\u00f2 ad inviare un nuovo esercito in Arabia Questa spedizione, comandata dal suo figlio primogenito [[Ibrahim Pasci\u00e0]], lasci\u00f2 l'Egitto nell'autunno del [[1816]] e prese la capitale saudita di [[Dir\u02bfiyya]] nel [[1818]].\nRiforme.\nDurante l'assenza di Muhammad \u02bfAli in Arabia i suoi rappresentanti al Cairo avevano completato la confisca, iniziata nel [[1808]], di gran parte delle terre appartenenti ai grandi proprietari terrieri della zona che vennero forzati ad accettare una corrispondente pensione. Con questo rivoluzionario metodo di nazionalizzazione della terra, Muhammad \u02bfAli inizi\u00f2 a divenire fisicamente proprietario di tutto il suolo egiziano.\nIl pasci\u00e0 inoltre tent\u00f2 di riorganizzare le sue truppe secondo linee europee, ma questo port\u00f2 a non pochi ammutinamenti proprio nella capitale. La vita di Muhammad Ali era in pericolo ed egli cerc\u00f2 rifugio di notte nella cittadella, mentre i suoi soldati commettevano saccheggi in tutta la regione. La rivolta venne ridotta di furore con la presa di alcuni capi e insorgenti e fu lo stesso Muhammad Ali a prevedere che quanti fossero stati danneggiati venissero rimborsati dei danni subiti. Il progetto del \"[[Nizam Gedid]]\" (Nuovo Ordinamento) venne per\u00f2, come conseguenza di questo ammutinamento, abbandonato per il momento.\nMentre Ibrahim venne coinvolto nella seconda campagna araba, il pasci\u00e0 rivolse la sua attenzione nel rafforzare l'economia egiziana. Egli cre\u00f2 dei monopoli di stato sui prodotti principali del paese. Costru\u00ec diverse fabbriche e dal [[1819]] inizi\u00f2 l'escavazione di un nuovo canale ad [[Alessandria d'Egitto]], chiamato [[Mahmudiyya]] (dal sultano regnante in Turchia all'epoca). Il vecchio canale \u00e8 rimasto per lungo tempo in disuso e la necessit\u00e0 di un nuovo canale tra Alessandria ed il [[Nilo]] era operazione molto sentita dalla popolazione. La conclusione nel [[1838]] del trattato commerciale con la [[Turchia]], negoziato da Sir [[Henry Bulwer]] (Lord Darling), diede un duro colpo al sistema dei monopoli, anche se l'applicazione dei termini del trattato per l'Egitto venne rimandata di alcuni anni.\nAltro fatto notabile nel progresso economico del paese fu lo sviluppo della coltivazione del [[Gossypium|cotone]] lungo il [[Delta del Nilo]] a partire dal [[1822]]. Il cotone piantato proveniva dal [[Sudan]] ed era acquistato da [[Maho Bey]], dando vita ad una nuova industria che nel giro di pochi anni fece guadagnare a Muhammad \u02bfAli introiti considerevoli.\nMolti sforzi vennero fatti per promuovere l'educazione e lo studio della medicina. Ai mercanti europei, dai quali dipendeva per le sue esportazioni, Muhammad \u02bfAli mostr\u00f2 particolare favore e sotto la sua influenza il porto di Alessandria crebbe notevolmente per importanza. Fu sempre su incoraggiamento di Muhammad \u02bfAli che vennero ripresi stabili collegamenti commerciali tra Europa e [[India]] attraverso l'[[Egitto]].\nL'invasione della Libia e del Sudan.\nNel [[1820]] Muhammad \u02bfAli diede ordine di iniziare la conquista della parte orientale della [[Libia]]. La sua prima spedizione (febbraio [[1820]]) conquist\u00f2 ed annett\u00e9 l'[[Siwa (oasi)|oasi di Siwa]]. L'intento di Muhammad \u02bfAli per il Sudan era quello di estendere i suoi domini verso sud per trarre ampi commerci dalle carovane che si dirigevano verso il [[Mar Rosso]] ed assicurarsi le ricche miniere d'[[oro]] presso [[Sennar (Sudan)|Sennar]]. Egli sperava conseguentemente di riuscire a costituire un nuovo esercito anche con l'uso di reclute locali.\nLe forze destinate a quest'impresa erano guidate da [[Isma'il Pasci\u00e0]], figlio minore di Muhammad \u02bfAli. Esse consistevano di 4000-5000 uomini tra turchi ed arabi. Le truppe lasciarono il Cairo nel luglio del [[1820]] sconfiggendo poco dopo la [[Nubia]], la provincia di [[Dongola]] ed i rimanenti mammelucchi dispersi.\n[[Mahommed Bey]], con forze di eguale consistenza, venne inviato da Muhammad \u02bfAli contro [[Kordofan]] sempre con risultati positivi per l'Egitto, ma non senza sanguinosi scontri. Nell'ottobre del [[1822]], Ismail, assieme ai suoi uomini catturati, venne arso vivo da [[Nimr]], il mek (king) di [[Shendi]], e Mahommed Bey che era noto per la sua crudelt\u00e0 rispose a questo atto con atti terribili e richieste di tasse sulla popolazione. In questo periodo venne fondata la citt\u00e0 di [[Khartum]], e negli anni successivi il governo degli egiziani venne esteso sino al controllo del [[Mar Rosso]] tramite l'ottenimento dei porti di [[Suakin]] e [[Massaua]].\nLa campagna greca.\nMuhammad \u02bfAli era conscio del fatto che l'impero che aveva laboriosamente costruito era difatti dipendente da quello che era anche il suo padrone, ovvero il sultano turco [[Mahmud II]], la cui politica era orientata a piegare gli eccessi di potere dei suoi sottoposti con la forza, sfruttando se necessario anche i nemici del pasci\u00e0 in Egitto, tra i quali spiccava il gran visir [[Husrev Pasha]], che non aveva dimenticato l'umiliazione del [[1803]].\nMahmud stava nel frattempo pianificando delle riforme sul modello occidentale e Muhammad \u02bfAli, che aveva avuto diverse occasioni per osservare la superiorit\u00e0 dei metodi europei, era determinato ad anticipare il sultano nella creazione di una flotta e di un esercito moderno e sul modello europeo, in parte come misura precauzionale, in parte come strumento per la realizzazione del suo schema di ambizioni. Prima dello scoppio della [[Guerra d'indipendenza greca]] nel [[1821]], egli aveva gi\u00e0 speso tempo ed energie nell'organizzare una propria flotta sotto la supervisione di istruttori francesi di modo da formare ufficiali ed artificieri locali anche se si dovette attendere sino al [[1829]] perch\u00e9 nel porto di Alessandria venisse costruito un vero e proprio arsenale in grado di costruire ed equipaggiare vascelli da guerra. Dal [[1823]], ad ogni modo, egli ebbe successo nel riorganizzare l'esercito rimpiazzando i turbolenti Turchi e Albanesi al suo servizio con Sudanesi e [[Fulani]]. La forza delle nuove unit\u00e0 venne dimostrata nella soppressione della rivolta del [[1823]] degli Albanesi al Cairo con l'uso di sei reggimenti disciplinati di sudanesi; dopo quell'evento Mehemet Ali non venne pi\u00f9 disturbato da rivolte interne.\nLa sua preparazione e la sua forza port\u00f2 il sultano a richiedere l'intervento dell'Egitto nella soppressione della rivolta degli insorgenti greci, offrendo come ricompensa i pascialiti di [[Peloponneso|Morea]] e [[Siria]]. Mehemet Ali era gi\u00e0 dal [[1821]] governatore di [[Creta]], isola che era stata occupata per mano di una piccola forza militare greca. Nell'autunno del [[1823]] una flotta di 60 navi da guerra egiziane con un carico di 17.000 uomini si concentrarono nella [[Baia di Suda]] e nel marzo successivo il comandante Ibrahim sbarc\u00f2 in Morea.\nMalgrado le vittorie navali dettate dalla superiorit\u00e0 della flotta egiziana, le truppe di terra non ebbero egual fortuna dal momento che la presenza di molte bande di insorgenti greci che bene conoscevano il loro territorio rese difficile organizzare uno scontro in campo aperto come le truppe egiziane erano state abituate ad affrontare. La storia degli eventi che portarono poi alla [[Battaglia di Navarino]] ed alla liberazione della [[Grecia]] \u00e8 spiegata altrove, ma il ritiro delle forze egiziane dalla Morea fu l'ultima azione che l'Egitto comp\u00ec all'estero per conto dell'Impero ottomano.\nLe guerre contro i turchi.\nAnche se Muhammad \u02bfAli aveva ottenuto il solo titolo di \"[[wali (governatore)|wali]]\", egli si era autoproclamato \"[[Chediv\u00e8]]\", ovvero vicer\u00e9 ereditario, gi\u00e0 durante il suo periodo di incarico. Il governo ottomano, sebbene irritato, non fece nulla per contrastare questo potere sin quando Muhammad \u02bfAli non [[Prima guerra turco-egiziana|invase la Siria governata dagli ottomani nel 1831]]. La Siria era stata promessa a Muhammad dal sultano [[Mahmud II]] per la sua assistenza durante la [[Guerra d'indipendenza greca]], ma dopo la conclusione nefasta della guerra il territorio non gli era stato corrisposto come da contratto. Questo fatto port\u00f2 ad un'alleanza degli ottomani con gli inglesi per il [[seconda guerra turco-egiziana|contrattacco del 1839]].\nNel [[1840]], i Britannici bombardarono [[Beirut]] e le forze anglo-ottomane sbarcarono ad [[Acri (Israele)|Acri]]. Gli egiziani vennero costretti a ritirarsi verso l'Egitto e la Siria torn\u00f2 ad essere nuovamente una provincia ottomana. Come risultato della [[Convenzione di Londra (1840)|Convenzione di Londra del 1840]], Muhammad \u02bfAli rinunci\u00f2 a tutte le conquiste a eccezione del Sudan, e in cambio si vide riconosciuto dal Sultano turco il titolo di governatore ereditario dell'Egitto per s\u00e9 e per i propri eredi.\nI successori di Mehmet Ali.\nDal 1848, per Mehmet Ali ormai vecchio e affetto da demenza senile, il figlio Ibr\u0101h\u012bm chiese le dimissioni da Governatore e promosse la sua ascesa al trono. Il sultano ottomano accett\u00f2 questa richiesta e Mehmet Ali venne rimosso dal potere. Ad ogni modo, Ibr\u0101h\u012bm mor\u00ec di tubercolosi il mese successivo, mentre suo padre morir\u00e0 solo nel 1849.\nA Ibr\u0101h\u012bm succedette suo nipote \u02bfAbb\u0101s I che venne poi assassinato da due suoi schiavi nel 1854 e lasci\u00f2 la successione al quarto figlio di Mehmet Ali, Sa\u02bf\u012bd. Questi port\u00f2 avanti molti dei progetti iniziati da suo padre ma il suo fu un regno secondario e non denso di eventi come quello del genitore.\nSa\u02bf\u012bd govern\u00f2 per soli nove anni, e suo nipote Ism\u0101\u02bf\u012bl, altro nipote di Mehmet Ali, gli succedette alla sua morte. Nel 1867, il sultano ottomano consent\u00ec a Ism\u0101\u02bf\u012bl l'uso del titolo di chediv\u00e8.\nBibliografia.\n[[Categoria:Storia dell'Egitto]]\n[[Categoria:Eyalet dell'Impero ottomano|Egitto]]\n[[Categoria:Antichi Stati del Vicino Oriente|Eyalet di Egitto]]"}
{"id": "4376799", "revid": "478133", "url": "https://it.wikipedia.org/wiki?curid=4376799", "title": "Non siamo eroi", "text": ""}
{"id": "4376800", "revid": "125414672", "url": "https://it.wikipedia.org/wiki?curid=4376800", "title": "Ma che freddo fa", "text": "Ma che freddo fa \u00e8 un brano musicale con testo di Franco Migliacci e musica di Claudio Mattone. \nIl brano.\nStoria.\nIl brano fu presentato al Festival di Sanremo 1969 da Nada, che con questo brano debutt\u00f2 al festival all'et\u00e0 di 15 anni, in doppia esecuzione con i Rokes e si classific\u00f2 al 5\u00ba posto. \nNada la incise nel 45 giri \"Ma che freddo fa/Una rondine bianca\", che raggiunse la vetta della hit parade italiana e vi rimase per cinque settimane, mentre i Rokes nel 45 giri \"Ma che freddo fa/Per te, per me\", che riscosse meno successo.\nMa che freddo fa \u00e8 considerato il \"cavallo di battaglia\" di Nada.\nCover e adattamenti.\nMina pubblic\u00f2, sempre nel 1969, un 45 giri con due brani partecipanti al Festival di Sanremo di quell'anno \"Un'ora fa/Ma che freddo fa\" (PDU, PLD 1017). Essi furono ripubblicati su album solo trent'anni pi\u00f9 tardi, nel 1998, inclusi nella raccolta \"Mina Sanremo\".\nNel 1969 The Rokes incisero una cover del brano (RCA Italiana, AN 4172) che fu inserita, nel 1993, nell'album \"Dal vivo al Teatro Parioli 1969\" (BMG Ariola S.p.A., 74321-12265-2).\nNel dicembre del 2000, gli Avion Travel pubblicano l'album \"Storie d'amore\", (Insieme, 300 745 2) all'interno del quale, insieme con altri otto brani, di cui uno inedito, \u00e8 presente una loro versione del pezzo di Migliacci-Mattone.\nNel 2008, Giusy Ferreri ha pubblicato il brano all'interno dell'EP \"Non ti scordar mai di me\" (Ricordi, 88697338122).\nNel Sanremo 2013, il brano \u00e8 di nuovo interpretato da Max Gazz\u00e8, nella serata dedicata alla storia del Festival di Sanremo.\nIl brano viene interpretato anche da Tecla Insolia nel film tv La bambina che non voleva cantare del 2021.\nNello stesso anno il cantautore siciliano Mario Venuti ne registra una cover, pubblicandola come primo singolo estratto dal suo album di cover Tropitalia, uscito il 17 settembre 2021.\nL'adattamento in francese.\nNel 1969 Dalida ha interpretato il brano in francese con testo di Serge Lebrail e con il titolo \"Et pourtant j'ai froid\" (Barclay, 71362), inserito nella compilation della 1991 dal titolo \"Les ann\u00e9es Barclay\" (Barclay, 7 31451).\nNel cinema.\nIl brano \u00e8 stato utilizzato come colonna sonora dei film:"}
{"id": "4376801", "revid": "460080", "url": "https://it.wikipedia.org/wiki?curid=4376801", "title": "Augello", "text": ""}
{"id": "4376802", "revid": "123090039", "url": "https://it.wikipedia.org/wiki?curid=4376802", "title": "Lontano dagli occhi", "text": ""}
{"id": "4376805", "revid": "657000", "url": "https://it.wikipedia.org/wiki?curid=4376805", "title": "Sakurasou no Pet na Kanojo", "text": ""}
{"id": "4376813", "revid": "717966", "url": "https://it.wikipedia.org/wiki?curid=4376813", "title": "Haftoroh", "text": ""}
{"id": "4376814", "revid": "767487", "url": "https://it.wikipedia.org/wiki?curid=4376814", "title": "Idol of the Crowds", "text": "Idol of the Crowds \u00e8 un film del 1937 diretto da Arthur Lubin.\n\u00c8 un film drammatico statunitense a sfondo sportivo con John Wayne, nel ruolo di un giocatore di hockey su ghiaccio, Sheila Bromley e Charles Brokaw.\nTrama.\nLa squadra di hockey su ghiaccio di New York sta lottando per la classifica. Alcuni procurarori addetti alla ricerca di talenti hanno sentito parlare di un ex giocatore dilettante promettente. Egli risulta essere John Hanson (Wayne), ora allevatore di polli. Egli non vuole tornare al gioco, ma quando viene a sapere quanti soldi pu\u00f2 guadagnare, accetta solo per guadagnare abbastanza per migliorare la sua fattoria. Alcuni Gangsters sono coinvolti nel tentativo di convincerlo a vendersi una partita di campionato, lui rifiuta allora fanno un secondo tentativo con il ferimento di Bobby mascotte della squadra.\nProduzione.\nIl film, diretto da Arthur Lubin su una sceneggiatura di George Waggner e Harold Buckley con il soggetto dello stesso Waggner, fu prodotto da Trem Carr e Paul Malvern per la Universal Pictures. Il titolo di lavorazione fu \"Hell on Ice\".\nDistribuzione.\nIl film fu distribuito negli Stati Uniti ndal 30 settembre 1937 al cinema dalla Universal Pictures.\nAlcune delle uscite internazionali sono state:"}
{"id": "4376815", "revid": "717966", "url": "https://it.wikipedia.org/wiki?curid=4376815", "title": "Haftoros", "text": ""}
{"id": "4376820", "revid": "827882", "url": "https://it.wikipedia.org/wiki?curid=4376820", "title": "Un anno dopo (fumetto)", "text": "Un anno dopo (\"One Year Later\") \u00e8 un arco narrativo a fumetti del 2006, che coinvolge gran parte delle pubblicazioni della DC Comics. Narra le vicende avvenute dopo il salto narrativo di un anno nel futuro dell'Universo DC, a seguito degli eventi di \"Crisi infinita\", ed esplora i cambiamenti principali avvenuti all'interno della continuity delle varie serie a fumetti coinvolte.\nTrama.\nDopo gli eventi del \"crossover\", \"Crisi infinita\", tutte le serie DC furono ambientate avanti di un anno. Gli eventi dell'anno mancante furono descritti in tempo reale nella serie pubblicata settimanalmente nota come \"52\". L'evento, \"Un Anno Dopo\", inizi\u00f2 nel marzo 2006, nella stessa settimana in cui fu pubblicato, \"Crisi infinita\" n. 5, e prima dell'uscita del primo numero \"52\". La maggior parte dei numeri con sopra il logo, \"Un Anno Dopo\", fu la prima parte di una storia multi-numero, e present\u00f2 grandi cambiamenti allo status quo di ogni personaggio, spesso lasciato inspiegato intenzionalmente in quanto questi dettagli sarebbero stati svelati nei numeri successivi di \"Crisi infinita\" e \"52\".\nMolti degli eroi pi\u00f9 importanti, come Superman e Batman, scomparvero per la maggior parte dell'anno quando cominci\u00f2 \"Un Anno Dopo\". I pi\u00f9 noti eroi che mancarono furono, Aquaman, Batman, Blue Beetle, Freccia Verde, Hawkman, Martian Manhunter, Nightwing, Robin, Superman e Wonder Woman. Anche Flash non comparve: in sua assenza fu Jay Garrick a proteggere Keystone City.\nLa Trinit\u00e0 della DC.\nL'assenza lunga un anno dei tre pi\u00f9 noti e importanti supereroi dell'Universo DC, Superman, Batman e Wonder Woman, ed il loro ritorno alla piena attivit\u00e0, fu parte significativa, sia di \"Un Anno Dopo\" sia di \"52\".\nSuperman.\nLa storia di Superman \"Su, Su e Via!\", venne scritta in coppia, da Geoff Johns e Kurt Busiek, con illustrazioni di \"Pete Woods\" (e due numeri di Renato Guedes), e copertine di Terry e Rachel Dodson. La storia quadrimestrale, divisa in otto numeri, fu pubblicata in \"Action Comics\" dal n. 837 al n. 840 e in \"Superman\" dal n. 650 al n. 653. La storia narr\u00f2 principalmente le vicende del depotenziato Clark Kent (avendo perso i suoi poteri nel climax di \"Crisi infinita\") utilizzando la sua abilit\u00e0 di giornalista per difendere Metropolis, sia dal crimine organizzato, che da Lex Luthor, di nuovo in bancarotta e in disgrazia a causa delle sue azioni nella serie \"52\". Gradualmente, per\u00f2, Superman inizi\u00f2 a riprendere possesso dei suoi poteri, appena in tempo per battersi con l'amareggiato Luthor mentre cercava di vendicarsi sulla citt\u00e0 con l'aiuto della tecnologia di battaglia kryptoniana e le nuove versioni, sia del Giocattolaio, che dell'Uomo di Kryptonite.\nBatman.\nLa storia di Batman \"Batman: Faccia a Faccia\", venne scritta da James Robinson, con illustrazioni di Leonard Kirk e Don Kramer. Fu pubblicata in \"Detective Comics\" dal n. 817 al n. 820 e in \"Batman\" dal n. 651 al n. 654.\nLa storia racconta il ritorno di Batman e Robin a Gotham City dopo una lunga assenza di un anno, e le loro investigazioni su un misterioso vigilante che assassinava super criminali di alto livello, inclusi il Ventriloquo e KGBeast, probabilmente collegati ad Harvey Dent, il quale, dopo essere stato riformato, aveva preso a combattere il crimine durante l'assenza di Batman. Anche se Dent non fu responsabile degli omicidi lo stress accumulato, la paranoia, e il risentimento di essere sotto sospetto videro il ritorno della persona di \"Due Facce\" e il suo auto sfregio, facendolo ritornare cos\u00ec alla vita criminale. Il finale vide anche Bruce Wayne offrirsi di adottare Tim Drake, il terzo Robin (ora Red-Robin), dopo la morte dei suoi genitori e gli eventi della \"Crisi\".\nCome per Due Facce, \"Un Anno Dopo\" vide anche il ritorno di altri numerosi e importanti personaggi collegati a Batman, precedentemente scritti o ritirati, incluso il ritorno del Commissario James Gordon e del Detective Harvey Bullock nel \"Dipartimento di Polizia di Gotham City\".\nWonder Woman.\nA differenza delle serie Batman e Superman, Wonder Woman fu reintrodotta con un nuovo volume nell'album del giugno 2006. La storia introduttiva venne intitolata, \"Chi \u00e8 Wonder Woman?\", scritta da Alla Heinberg con illustrazioni di Terry e Rachel Dodson.\nNella storia, Donna Troy fu mostrata mentre adottava il nome di Wonder Woman in assenza di Diana, mentre Diana accett\u00f2, su insistenza di Batman, l'incarico al Dipartimento degli Affari Metaumani con l'alias di Diana Prince. Accadde sotto la direzione di Sarge Steel, ironicamente assegnata alla missione di salvataggio della nuova Wonder Woman, catturata da nemici super potenti desiderosi di sottomettere la Wonder Woman originale. Diana fu assegnata al caso insieme al riluttante Tom Tresser, noto anche come Nemesis. Nella storia fu rivelato che prima della sua ammissione al Dipartimento, Diana fu anche fotografata in compagnia di un mistico dell'Est chiamato I Ching, e che la Corte penale internazionale aveva fatto cadere le accuse contro di lei per aver assassinato Maxwell Lord. La storia fu completata nel primo Annual della serie nel 2007.\nStorie di \"Un Anno Dopo\".\nCancellazioni.\nNella linea di eventi di \"Crisi infinita\" e di \"52\", la DC Comics cancell\u00f2 alcune delle serie pubblicate a lungo, incluse \"Wonder Woman\" vol. 2\u00b0, \"The Flash\" vol. 2\u00b0 (che ricominci\u00f2 dopo la morte di Bart Allen), \"Gotham Central\", \"Batman: Gotham Knights\", \"Plastic Man\", \"JLA\", \"Superman\" vol. 2\u00b0 e \"Batgirl\".\nNuove serie.\nDato che queste sono nuove serie, molti delle successive non vennero indicate con il logo \"Un Anno Dopo\" per indicare il salto temporale fin dal numero precedente.\nEventi significanti dell'anno perduto.\nAquaman.\nLa misteriosa scomparsa di Aquaman fu successivamente seguita dall'arrivo di \"Arthur Joseph Curry\". Le origini di questo nuovo Arthur sembrarono simili a quelle dell'Aquaman della Golden Age. Arthur incontr\u00f2 \"\"L'Abitante\", dotato di una mano incantata simile alla mano di Orin, rivelandosi essere l'Aquaman originale. \"L'Abitante\"\" rivel\u00f2 ad Arthur anche il suo futuro, simile agli eventi passati coinvolgenti dell 'Aquaman originale.\nTrattato della Libert\u00e0 di Potere.\nIn questa serie si cita l'esistenza di un nuovo \"Trattato della Libert\u00e0 di Potere\". Le specifiche e la struttura non furono descritte, ma tale trattato parve imporre dei limiti alle attivit\u00e0 degli eroi al di fuori dal loro paese di origine. Per esempio, non avendo pi\u00f9 di una volta non rispettato il trattato, Hal Jordan viene considerato un criminale nella maggior parte del mondo. Fu confermato che solo la Rocket Red Brigade, Lanterna Verde Hal Jordan, e gli Outsiders ne sono affetti (\"Lanterna Verde\" n. 10, 2006). Gli Outsiders operarono illegalmente e sotto copertura con tutti i membri correnti all'epoca (escluso Nightwing) presunti morti dal pubblico in generale. Come tale, il governo Cinese form\u00f2 una super squadra chiamata i Grandi Dieci nell'anno in questione, e, al momento, sta lavorando ad un programma di super soldati.\nGotham City.\nJames Gordon ritorn\u00f2 al suo ruolo di Commissario del \"Dipartimento di Polizia di Gotham City\". Anche se gli esatti dettagli non sono stati ancora rivelati, si sa che il suo ritorno, e quello di Harvey Bullock al GCPD, avviene dopo la risoluzione di un grande caso di corruzione svelato nel dipartimento da parte di Bullock. Harvey Dent, creduto guarito dalla psicosi/disordine dalla personalit\u00e0 multipla che cre\u00f2 l'identit\u00e0 di Due-Facce, accett\u00f2 l'incarico di mantenere Gotham al sicuro dopo aver fatto un accordo con Batman.\nCommemorazione di Superboy.\nMonumenti agli eroi caduti furono eretti in almeno due localit\u00e0:\nConseguenze.\nLe ripercussioni di, \"Un Anno Dopo\", sono ancora oggi percepite nell'Universo DC in una variet\u00e0 di modi.\nUno degli eventi pi\u00f9 noti estrapolati da \"Crisi infinita\" e \"Un Anno Dopo\", fu la maturazione interiore di Batman. Divenne pi\u00f9 attento alle opinioni altrui, mostrando di essere pi\u00f9 educato, scusandosi con i suoi alleati quando commetteva errori di giudizio. Tuttavia, non cambi\u00f2 il suo approccio al crimine. In qualche modo mentre si \"addolc\u00ec\" nel suo approccio verso i suoi amici, indur\u00ec il suo comportamento verso i nemici\nMolti componenti della Silver Age reintrodussero Superman e il suo cast di supporto. Il personaggio di Mon-El, il disegno interno della Fortezza della Solitudine, Superman che inizi\u00f2 la sua carriera eroica come \"Super-boy\", privo di costume, e la sua adesione adolescenziale alla Legione dei Super-Eroi sono tutte componenti della Silver Age riconoscibili, ma non tutte incluse nella prima continuit\u00e0 di \"Crisi infinita\". Le storie iniziarono anche esteticamente somiglianti ai film, utilizzando lo stesso disegno esterno per la Fortezza della Solitudine, cos\u00ec come il ri-modellamento di Jor-El pi\u00f9 somigliante all'attore Marlon Brando. Questi cambiamenti condussero anche le correnti storie di Superman in linea con la serie televisiva \"Smallville\", che incorpor\u00f2 molti degli stessi elementi dei fumetti classici e dei film.\nWonder Woman mantenne attivamente la sua identit\u00e0 segreta, ebbe dei flirt con Nemesis, un collaboratore al Dipartimento degli Affari Metaumani. Il finale di \"Chi \u00e8 Wonder Woman?\" stabil\u00ec che la sua identit\u00e0 segreta era ora una trasformazione sia fisica che estetica; come \"Diana Prince\", era fisicamente una normale essere umana, riottenendo i suoi poteri solo quando si trasformava in Wonder Woman\nIl periodo di Bart Allen nei panni di Flash, fu uno dei periodi pi\u00f9 brevi, in quanto la serie lo vide protagonista per 13 numeri, l'ultimo dei quali incluse la morte del personaggio. Da allora il suo predecessore, Wally West riprese il costume del Velocista Scarlatto. Molti eroi, pi\u00f9 che altro membri dei Teen Titans, piansero il suo trapasso. Ci\u00f2 condusse anche ad realizzare una sub-trama nella serie settimanale della DC, \"Countdown a Crisi finale\", dove molti eroi furono mostrati attivamente alla ricerca dei Nemici che causarono la morte di Allen.\nI membri del Corpo delle Lanterne Verdi, recuperati dal \"mondo di Biot\" dei Manhunters, disprezzarono Hal Jordan per le azioni da lui commesse nei panni di Parallax, mentre veniva controllato dall'entit\u00e0 della paura. A causa di ci\u00f2, le varie cricche personali formarono alcune lanterne che si domandavano cosa ci facesse Jordan tra di loro. Spesso, Hal Jordan fu difeso dalla Lanterna Verde Guardia d'Onore, Guy Gardner. Le Lanterne perdute si dimostrarono essere delle valide Lanterne da campo durante la \"Guerra del Corpo di Sinestro\", dove alcune di loro si unirono alle Lanterne Alpha.\nGrant Morrison menzion\u00f2 in un'intervista che egli aveva, nel suo tempo libero, ridisegnato numerosi personaggi DC non utilizzati. Li present\u00f2 a Dan DiDio come parte di una proposta per i Sette Soldati della Vittoria, inclusa una revisione dei Combattenti per la Libert\u00e0 e l'Atomo, debuttando nel 2006."}
{"id": "4376827", "revid": "767487", "url": "https://it.wikipedia.org/wiki?curid=4376827", "title": "Adventure's End", "text": "Adventure's End \u00e8 un film del 1937 diretto da Arthur Lubin.\n\u00c8 un film d'avventura statunitense con John Wayne, Diana Gibson e Montagu Love ambientato su una nave che viaggia per i mari del Sud.\nProduzione.\nIl film, diretto da Arthur Lubin su una sceneggiatura di Ben Grauman Kohn, Scott Darling e Sidney Sutherland, fu prodotto da Trem Carr e Paul Malvern per la Universal Pictures e girato con un budget stimato in 90.000 dollari.\nDistribuzione.\nIl copyright del film, richiesto dalla Universal Pictures Co., fu registrato il 23 novembre 1937 con il numero LP7672.\nIl film fu distribuito nelle sale Stati Uniti dal 5 dicembre 1937 dalla Universal Pictures.\nAlcune delle uscite internazionali sono state:"}
{"id": "4376833", "revid": "282094", "url": "https://it.wikipedia.org/wiki?curid=4376833", "title": "Kondrati Selivanov", "text": ""}
{"id": "4376835", "revid": "132266", "url": "https://it.wikipedia.org/wiki?curid=4376835", "title": "Jim Bridenstine", "text": "Biografia.\nNato ad Ann Arbor, Bridenstine frequent\u00f2 l'Universit\u00e0 Rice e ottenne un MBA dalla Cornell University. Dopo gli studi Bridenstine divenne consulente di affari e si arruol\u00f2 nella marina, dove si occup\u00f2 principalmente di pilotare E-2C. Nel 2007 pass\u00f2 nelle riserve, dove tuttora ha il grado di capitano di corvetta.\nNel 2012 entr\u00f2 in politica con il Partito Repubblicano e si candid\u00f2 alla Camera dei Rappresentanti. Nelle primarie affront\u00f2 e sconfisse il deputato in carica John Sullivan e successivamente vinse anche le elezioni generali, riuscendo a divenire deputato.\nNel 2013 \u00e8 stato fortemente criticato per aver assunto posizioni antiscientifiche riguardo agli indicatori del cambiamento climatico. In particolare, ha affermato che la temperatura media globale non stesse pi\u00f9 aumentando da una decina di anni. Affermazione completamente priva di fondamento e smentita dai dati sulle temperature medie raccolte dalle istituzioni scientifiche, come la NASA.\nLa nomina alla NASA.\nIl 1\u00ba settembre 2017 \u00e8 stato nominato dall'amministrazione Trump per presiedere la direzione della NASA.\nSostenitore di alternative commerciali alle attivit\u00e0 spaziali federali, Bridenstine ha criticato il consenso della comunit\u00e0 scientifica sul clima sostenendo che il governo federale spende troppo denaro nella ricerca sul riscaldamento globale imputando i cambiamenti di temperatura, \"\"quando esistono\"\" alle emissioni solari ed ai cicli oceanici. Dichiarando che all'agenzia mancava uno \"\"scopo preciso e chiaro ed una mancanza di leadership\"\", nel suo disegno di legge volge priorit\u00e0 alla sicurezza nazionale, alla costruzione di infrastrutture ed all'esplorazione spaziale umana.\nIl 19 aprile 2018 il Senato ha confermato la sua nomina con 50 voti favorevoli e 49 contrari ed \u00e8 divenuto il 13\u00b0 amministratore dell'agenzia spaziale americana \u00c8 stato il primo politico ad essere nominato al vertice della NASA, ruolo che in precedenza era stato assegnato solo a scienziati ed ingegneri.\nLa sua nomina \u00e8 stata discussa per molto tempo in Senato, ben 15 mesi, in quanto fortemente osteggiata dal Partito Democratico ed anche da parte di alcuni componenti dello stesso Partito Repubblicano, che sostenevano l'opportunit\u00e0 di nominare un soggetto esperto di scienza.\nLe dimissioni dall'incarico.\nA seguito dell'avvicendamento presidenziale americano, il giorno dopo l'insediamento alla Casa Bianca di Joe Biden, Bridenstine si dimette dall'incarico. Al suo posto viene temporaneamente nominato Steve Jurczyk come amministratore sostituto fino alla copertura definitiva del ruolo.\nVita privata.\n\u00c8 sposato con Michelle Ivory. Ha due figli."}
{"id": "4376836", "revid": "767487", "url": "https://it.wikipedia.org/wiki?curid=4376836", "title": "Cross (film)", "text": "Cross \u00e8 un film del 2011 diretto da Patrick Durham.\nTrama.\nCallan ha ottenuto grazie a un'antica croce celtica degli straordinari poteri fisici che usa per collaborare, insieme a un gruppo di agenti speciali, con l'FBI al fine di combattere le forze del crimine, capitanate da Erlik, e difendere l'armonia della citt\u00e0 di Los Angeles.\nProduzione e distribuzione.\nIl film \u00e8 uscito in Italia sotto forma di DVD l'8 giugno 2011."}
{"id": "4376838", "revid": "282094", "url": "https://it.wikipedia.org/wiki?curid=4376838", "title": "Skoptsy", "text": ""}
{"id": "4376841", "revid": "729019", "url": "https://it.wikipedia.org/wiki?curid=4376841", "title": "Castello Grifeo (Partanna)", "text": "Il castello Grifeo \u00e8 un edificio medievale collocato sulle pendici di una collina su cui si \u00e8 poi sviluppata quella che oggi \u00e8 la citt\u00e0 di Partanna. \n\u00c8 uno dei castelli della Sicilia occidentale meglio conservati e, dopo i restauri del 2003 e 2007, \u00e8 usato come sede di eventi culturali. Dal 28 dicembre 2007 \u00e8 \"Museo Regionale di Preistoria del Belice - Centro di interpretazione e valorizzazione territoriale\".\nLa sua fisionomia attuale risale al XIV secolo e venne commissionato dalla famiglia Grifeo dalla quale aveva preso il nome e alla quale appartenne fino al 1890. Ma la storia del maniero \u00e8 ben pi\u00f9 antica: i Grifeo ottennero il territorio dal Gran Conte Ruggero nell'anno 1091 costru\u00ec il castello.\nStoria e origini.\nNon ci sono dati certi sull'edificazione del castello, a causa della scarsa documentazione; il suo primo nucleo potrebbe comunque essere stato formato da una preesistente torre di guardia normanna.\nLa prima testimonianza sul castello risale a un documento del 1355 in cui si cita un \u201c\"castrum Partannae cum habitatione\"\", cio\u00e8 il castello di Partanna con il suo centro abitato; nei documenti precedenti Partanna era definita solo come casale . La costruzione pu\u00f2 essere verosimilmente attribuita al barone Giovanni IV Graffeo.\nIl castello, grazie alla sua posizione, dominava sul versante del fiume Belice e su tutto l'abitato medioevale, circondato da mura; oggi, in seguito all'ampliamento urbano, domina soltanto sui piccoli quartieri posti sulla parte sud-occidentale della collina del Cozzo Rizzo .\nNel 1374 il castello accolse il re Federico III ospitato dal barone Benvenuto Graffeo Maniace, figlio del barone Giovanni IV Graffeo .\nNel XVII secolo, il castello feudale divenne residenza principesca, per titolo concesso a Guglielmo I Grifeo dal Re Filippo IV di Spagna con suo privilegio, spedito il 10 agosto del 1627, esecutivo il 20 maggio 1628. L'edificio sub\u00ec profonde trasformazioni (soprattutto all'interno), conservando per\u00f2 elementi architettonici di tipo difensivo, quali torri e merlature, la cui funzione era ormai solamente decorativa. Anche le sale subirono trasformazioni e furono arricchite con affreschi, dei quali soltanto uno \u00e8 ancora oggi visibile.\nAlla fine dell\u2019800, esattamente il 3 giugno del 1887, il castello Grifeo e il giardino furono venduti dagli eredi del conte Leopoldo Grifeo, cio\u00e8 i figli Giacomo, Emanuela e Severino di Caltagirone, al trapanese Girolamo Adragna Vario, barone di Altavilla. L'atto di vendita fu stipulato dal notaio Vito Molinari di Partanna e il prezzo pattuito comprendeva la cancellazione delle ipoteche che gravavano sul bene, pi\u00f9 13.000 lire in contanti.\n Il barone Adragna, subito dopo la stipula del rogito, inizi\u00f2 a restaurare il castello investendo ingenti somme. L'edificio infatti, ormai quasi in abbandono da diversi anni, presentava gravi danni sia alla struttura muraria sia alle coperture. Oltre ai tetti e alle strutture portanti furono migliorati e rinnovati gli interni; i lavori furono lunghi e dispendiosi, ma grazie all'impegno del barone il castello riacquist\u00f2 nuovo splendore. Il nuovo proprietario compr\u00f2 inoltre tre casupole edificate a ridosso del fabbricato e le don\u00f2 al Comune di Partanna affinch\u00e9 l'amministrazione operasse una migliore sistemazione urbanistica dei luoghi limitrofi e compisse un'opera di riassetto dello spiazzo antistante, creando un belvedere. \n Nel cortile interno che d\u00e0 accesso ai vari ambienti gli Adragna mantennero lo stemma dei Grifeo sopra l'ingresso centrale che d\u00e0 accesso al pi\u00f9 importante salone dell'edificio, ma posero lo stemma della propria famiglia su un altro ingresso che introduce nei locali baronali e lo riprodussero sui mattoni del pavimento dell'ingresso. Il castello inizi\u00f2 cos\u00ec a rivivere e venne nuovamente adibito a residenza privata della famiglia, che vi trascorreva lunghi periodi dell'anno, soprattutto durante la mietitura, la vendemmia e la raccolta delle olive. \nTutta la propriet\u00e0 pass\u00f2 dal barone Girolamo al figlio Francesco, poi al nipote Giovanni, al pronipote Fabrizio e quindi a Giovanni, figlio di Fabrizio, che abit\u00f2 nel castello fino al 1991. \nFu Fabrizio Adragna Sieri Pepoli che, intorno agli anni trenta del secolo scorso, decise di completare la ristrutturazione del complesso; furono restaurati i locali che una volta erano adibiti a scuderie, grandi ambienti con volte a botte caratterizzati da cunicoli sotterranei, che si suppone collegassero un tempo il castello ad altri edifici. Furono ristrutturate anche le cantine dove erano collocati gli antichi torchi per la produzione dell'olio e le enormi botti costruite in situ in noce di Slavonia atte a contenere il vino prodotto.\n Nel periodo della Seconda Guerra Mondiale tutta la famiglia Adragna ed i loro parenti pi\u00f9 stretti decisero di trasferirsi a Partanna per trascorrere in campagna questo difficile periodo, dal momento che il porto della citt\u00e0 di Trapani era stato scelto come base sommergibilistica di primaria importanza e gli aeroporti di Milo e Chinisia come base di rifornimento per le truppe in Africa. Tuttavia durante il periodo bellico il castello non fu un luogo tranquillo come la famiglia sperava infatti un'ala venne requisita per essere destinata ad alloggio ufficiali e nel 1941 ospit\u00f2 anche il principe Umberto di Savoia.\n Tra i personaggi illustri che nel tempo lo visitarono ricordiamo il cardinale Ernesto Ruffini che, nominato nel 1945 arcivescovo di Palermo, fu ospitato al castello durante una visita alla cattedrale di Partanna.\n Negli anni sessanta del secolo scorso la Regione Sicilia inizi\u00f2 a provvedere alla tutela del patrimonio artistico storico e monumentale dell'isola ed anche il castello Grifeo fu considerato tra gli edifici importanti da tutelare. L'iter burocratico si complet\u00f2 nel 1991 con la vendita alla Regione dell'edificio da parte del barone Giovanni Adragna dei baroni d'Altavilla. Da allora e fino al 2016 il castello fu sotto la custodia della soprintendenza del Beni Culturali ed Ambientali di Trapani che ha destinato i locali ad ospitare il museo civico della preistoria.\nIl castello e i Grifeo.\nIl castello Grifeo di Partanna identifica la sua storia con la baronia della famiglia Grifeo (quest'ultima grafia fu utilizzata a partire dal XVI secolo) e con il barone Giovanni IV Graffeo.\nFino alla met\u00e0 del XIII secolo i Grifeo ricoprivano spesso la carica di strategoto di Messina ed erano sporadicamente presenti nel territorio partannese: al tempo esisteva solo un casale.\nDurante la dominazione aragonese i Grifeo si stabilirono nel territorio partannese accrescendo il loro prestigio soltanto dopo la costruzione del castello.\nSolo nel XV secolo i Grifeo si stabilirono definitivamente nel castello.\nAl 1468 si fa risalire, invece, la realizzazione a opera della bottega di Francesco Laurana dello stemma adottato dalla famiglia Grifeo, ancora oggi collocato nella parte alta del portone centrale del cortile. La sua realizzazione fu commissionata dal barone Onofrio.\nNel 1658 il barone Domenico Grifeo inizi\u00f2 i lavori di trasformazione del castello rendendolo una \u201c\"piccola reggia\"\u201d. Il giardino fu ampliato e diviso in quattro parti: grazie ai lavori di sistemazione e di demolizione delle case intorno, dal giardino si poteva cos\u00ec godere di un'ampia veduta fino al mare.\nIl giardino fu sistemato con viali, scale, aiuole, arricchito con vegetazione ornamentale e alberi da frutto e venne anche adornato con 12 statue che rappresentavano le stagioni, i pianeti e il tempo.\nQueste statue furono realizzate dallo scultore Carlo D'Aprile che realizz\u00f2 anche il bugnato del nuovo ingresso a nord-est del castello, aperto dal barone per assecondare lo sviluppo urbanistico del paese lungo l'attuale Corso Vittorio Emanuele II.\nStemma.\nLo stemma del castello Grifeo raffigura il grifo (animale fantastico) con gli artigli della zampa destra rampanti sulla lista e le sbarre dello scudo.\nQuesto stemma fu adottato dagli antichi baroni di Partanna, arrivati al seguito di Ruggero il Normanno. Non perfettamente chiara nel tempo l'adozione del cognome Grifeo e del simbolo araldico del Grifo, forse gi\u00e0 in possesso della famiglia prima dell'arrivo in Sicilia o adottati con la vittoria dei normanni e l'ottenimento del feudo nel 1091. Titolo poi definitivamente confermato nel 1137 a Giovanni II Grifeo, nipote del primo, da Re Ruggero II.\nSecondo una leggenda popolare il figlio del principe saraceno Anna, \"signore di Partanna\", riusc\u00ec nell'impresa e uccise il grifo che a quel tempo terrorizzava il territorio partannese.\nSecondo la storia documentata e la tesi sulle lontanissime origini tenuta dai genealogisti pi\u00f9 antichi e ripresa nei secoli successivi dagli esperti in storia e genealogia, i Grifeo sarebbero giunti da Creta dove possedevano gi\u00e0 questo nome, avevano gi\u00e0 lo stemma con il Grifone e governavano il feudo di Candia, inoltre sarebbero considerati come un ramo cadetto della famiglia imperiale dei Foca.\nCitando un testo fra i tanti, \u201cIl Blasone in Sicilia \u2013 Dizionario storico-araldico della Sicilia\u201d, di V. Palizzolo Gravina: \u201c\"Graffeo o Grifeo \u2013 Famiglia mobilissima e come dice il Minutoli, concordemente ad altri storici, trae sua origine dagl'Imperatori greci, vissuto avendo in Palermo con grande splendore, annoverandosi come la pi\u00f9 antica famiglia siciliana perch\u00e9 trovata nobile dal conte Ruggiero, e posseditrice della terra di Partanna. E per tacere di una remota antichit\u00e0, ci piace col Mugnos fermarci ad un Leone Foca (970), figlio di Bardafoca II, il quale dato l'ultimo crollo a' Bulgari, e vinto in battaglia il loro signore e capitano Grifeo, ne prese il nome e l'arme. Fu per questo ch'ei ottenne dal greco Imperatore l'isola di Candia, e numerosi castelli. Da lui un Euripione Graffeo, che con una squadra di canditoti venne militando in Sicilia, unitamente a Giorgio Maniace generale dell'armata greca contro i Saraceni, Principe e Vicario dell'Imperatore di Costantinopoli, facendone orribil scempio\"\u201d.\nL'impresa militare bizantina del generale Giorgio Maniace non ebbe fortuna ma ci pens\u00f2 il figlio di Euripione, Giovanni I Grifeo ad avere successo nell'armata del Gran Conte Ruggero D'Altavilla ottenendo nel 1091 il Feudo di Partanna. Giovanni aveva gi\u00e0 lo stemma col Grifone, non fu un \"acquisto\" araldico posteriore.\nLa cosa \u00e8 testimoniata sia a Castello Grifeo in un affresco del salone principale, sia sulla facciata della Cattedrale di Mazara del Vallo grazie a un gruppo scultoreo con la stessa scena: Giovanni, brandendo il suo scudo col Grifone, difende e affianca Ruggero D'Altavilla mentre travolgono il condottiero saraceno Mogat. Quindi, il Grifone c'era gi\u00e0 come emblema della Famiglia quando ancora gli scontri erano in corso.\nStruttura esterna.\nIl castello Grifeo ha una planimetria articolata su quattro lati, disposti attorno ad un cortile interno che presenta una pianta rettangolare.\nL'edificio \u00e8 nel complesso una costruzione caratterizzata da torri e merlature: alcuni merli sono di tipo \u201cguelfo\u201d, cio\u00e8 a forma di parallelepipedo e le sue mura sono spesse, realizzate con pietre tenute insieme da malta pozzolanica (tufo di colore grigiastro).\nIl castello presenta:\nAi lati del portale ci sono quattro finestre architravate, due per lato, incorniciate da pietre squadrate; merli guelfi completano la simmetria del prospetto.\nAl primo livello sono presenti cinque aperture a forma di arco acuto; il livello \u00e8 completato da merli guelfi. Il secondo livello presenta al centro una specie di torretta rialzata con coronamento merlato;\nStruttura interna.\nIl castello si sviluppa su un piano terra e un seminterrato.\nDal portale del lato nord-est si accede al cortile interno a pianta rettangolare che consente, poi, di accedere ai vari ambienti; una scala coperta collega, invece, il cortile con il giardino collocato a un livello inferiore.\nUn altro ingresso, su cui \u00e8 collocato lo stemma della famiglia Adragna, introduce nei locali baronali e un terzo ingresso (centrale), invece, sormontato dallo stemma Grifeo, d\u00e0 accesso al salone pi\u00f9 importante dell'edificio.\nQuesto salone, che un tempo era usato come sala banchetti, \u00e8 caratterizzato:\nIl salone, detto anche \u201csala delle armi\u201d, conserva un affresco del 1777 che raffigura 3 cavalieri cristiani durante la battaglia di Mazara.\nIn primo piano \u00e8 affrescato il Gran Conte Ruggero mentre sta per uccidere l'arabo Mokarta (o Mogat) e, al suo seguito, uno dei due cavalieri \u00e8 identificabile con Giovanni I Grifeo il primo a ottenere il Feudo di Partanna dalle mani del condottiero normanno (l'evento \u00e8 leggibile nello stesso scudo imbracciato da Giovanni, sotto alla figura araldica del Grifone).\nIl mare e una citt\u00e0 fortificata, Mazara, luogo dello scontro, fanno da sfondo all'affresco.\nNel salone delle armi \u00e8 stata allestita una pinacoteca costituita da pale d\u2019altare provenienti da alcune chiese distrutte; tra queste un polittico della Madonna del Rosario del 1585 ad opera del fiammingo Simon de Wobreck.\nIn questa pala il volto dei Santi e della Madonna raffigurati sono stati rovinati e volutamente non ripristinati da un successivo restauro.\nAltri ambienti comunicano con la \u201csala delle armi\u201d e su un lato del salone vi \u00e8 una piccola porta che conduce ad una stanza di clausura detta \u201ccella della monaca\u201d, luogo in cui forse viveva rinchiusa una religiosa della famiglia Grifeo.\nLe altre sale del castello non conservano pi\u00f9 gli arredi di un tempo e sono adibite a museo archeologico della preistoria nel quale sono esposti reperti dell'et\u00e0 neolitica e dell'et\u00e0 del bronzo provenienti dalla Contrada Stretto, zona archeologica del territorio partannese.\nLa collezione esposta consiste in vasellame, zanne di elefanti, scheletri umani, asce e bicchieri campaniformi.\nAccanto al salone principale si trova la sala da pranzo collegata al giardino tramite una scala esterna.\nNel giardino vi sono gli ingressi che portano ai locali sotterranei:\nIn alcuni locali delle cantine \u00e8 allestito un museo etno-antropologico costituito da strumenti e arnesi della civilt\u00e0 contadina."}
{"id": "4376842", "revid": "298229", "url": "https://it.wikipedia.org/wiki?curid=4376842", "title": "Badwater Ultramarathon", "text": "La Badwater Ultramarathon \u00e8 una competizione sportiva di ultratrail che si svolge in California nel mese di luglio su un percorso di 135 miglia (circa 217\u00a0km). Il nome deriva dal Bacino di Badwater situato nella Valle della Morte, dove la gara prende avvio. Nel panorama delle ultramaratone \u00e8 ritenuta una fra le pi\u00f9 impegnative.\nPercorso.\nLa partenza della competizione \u00e8 nel Bacino di Badwater, situato 85 metri sotto il livello del mare; l'arrivo \u00e8 presso il portale di accesso al percorso trail verso la vetta del Monte Whitney, a quota 2530 metri, sempre in California. Il dislivello complessivo positivo ammonta a circa 3962 metri, quello negativo a 1433 metri; la lunghezza \u00e8 di circa circa 217 chilometri. I punti pi\u00f9 significativi interessati dal percorso sono: Furnace Creek, il Passo di Townes, il Passo di Panamint, Lone Pine, il Lago di Owen."}
{"id": "4376843", "revid": "282094", "url": "https://it.wikipedia.org/wiki?curid=4376843", "title": "Khlysti", "text": ""}
{"id": "4376845", "revid": "228587", "url": "https://it.wikipedia.org/wiki?curid=4376845", "title": "NHL Amateur Draft 1977", "text": "L'NHL Amateur Draft 1977 \u00e8 stato il 15\u00ba draft della National Hockey League. Si \u00e8 tenuto il 14 giugno 1977 presso gli uffici della National Hockey League di Montr\u00e9al.\nIl quindicesimo draft della National Hockey League si svolse ancora via teleconferenza presso gli uffici della National Hockey League di Montr\u00e9al, sebbene fossero iniziate a circolare voci di una futura fusione delle migliori squadre della World Hockey Association con la NHL. I problemi finanziari che l'anno precedente avevano visto mettere in pericolo la franchigia dei Kansas City Scouts quell'anno coinvolsero invece la squadra dei Cleveland Barons, sull'orlo del fallimento. In attesa di sviluppi sull'iscrizione o meno per la stagione 1977-78 da parte dei Barons la lega decise di rimandare il draft fino a met\u00e0 giugno. I Barons riuscirono temporaneamente a risolvere i loro problemi, permettendo lo svolgimento regolare del draft. Due giorni pi\u00f9 tardi si sarebbe svolto il draft WHA, tuttavia dato il clima meno teso fra le due leghe non vi furono preoccupazioni per il breve arco di tempo lasciato per mettere contratto i giocatori selezionati dalle franchigie NHL. Il draft del 1977 fu l'ultimo ad essersi svolto in segreto, mentre dagli anni successivi sarebbe divenuto un evento pubblico.\nI Detroit Red Wings selezionarono il centro Dale McCourt dai St. Catharines Fincups, i Colorado Rockies invece come seconda scelta puntarono sul difensore Barry Beck, proveniente dai New Westminster Bruins, mentre i Washington Capitals scelsero in terza posizione il difensore Robert Picard dei Montreal Juniors. Fra i 185 giocatori selezionati 104 erano attaccanti, 57 erano difensori mentre 24 erano portieri. Dei giocatori scelti 97 giocarono in NHL, 8 vinsero la Stanley Cup mentre 2 entrarono a far parte della Hockey Hall of Fame.\nTurni.\nLegenda delle posizioni\nA = Attaccante\u00a0\u00a0\u00a0AD = Ala destra\u00a0\u00a0\u00a0AS = Ala sinistra\u00a0\u00a0\u00a0C = Centro\u00a0\u00a0\u00a0D = Difensore\u00a0\u00a0\u00a0P = Portiere"}
{"id": "4376846", "revid": "263989", "url": "https://it.wikipedia.org/wiki?curid=4376846", "title": "NHL Entry Draft 1977", "text": ""}
{"id": "4376853", "revid": "1534511", "url": "https://it.wikipedia.org/wiki?curid=4376853", "title": "Andrea Bernardi", "text": "Redasse la cronaca di Forl\u00ec dal 1476 al 1517.\nFiglio di Pietro, discendeva da una famiglia modesta, tanto che il padre era ed il fratello erano fornai e muratori e lo stesso Novacula era un barbiere. Il soprannome Novacula deriva \"rasoio\". Tale nome lo accompagner\u00e0 anche dopo aver sospeso la propria attivit\u00e0 di tonsore per dedicarsi alle lettere."}
{"id": "4376854", "revid": "767487", "url": "https://it.wikipedia.org/wiki?curid=4376854", "title": "Santa Fe Stampede", "text": "Santa Fe Stampede \u00e8 un film del 1938 diretto da George Sherman. Il film fu distribuito in Italia nel 1965 insieme a \"Wyoming Outlaw\" con il titolo unico de Il grande sperone.\n\u00c8 un film western statunitense con John Wayne, Ray Corrigan e Max Terhune. Fa parte della serie di 51 film western a basso costo dei Three Mesquiteers, basati sui racconti di William Colt MacDonald e realizzati tra il 1936 e il 1943. Wayne partecip\u00f2 ad otto di questi film.\nProduzione.\nIl film, diretto da George Sherman su una sceneggiatura di Luci Ward e Betty Burbridge con il soggetto della stessa Ward, fu prodotto da William Berke per la Republic Pictures e girato nel Brandeis Ranch a Los Angeles e a Corriganville, Simi Valley, in California nell'ottobre 1938.\nDistribuzione.\nIl film fu distribuito negli Stati Uniti il 28 novembre 1938 dalla Republic Pictures. In Italia usc\u00ec il 28 maggio 1965, distribuito dalla Superga Film. Venne doppiato dalla SAS.\nAltre uscite internazionali del film sono state:\nPromozione.\nLa tagline \u00e8: \"A stampede of renegades in a round-up of bank raiders and... Romance !\"."}
{"id": "4376856", "revid": "671029", "url": "https://it.wikipedia.org/wiki?curid=4376856", "title": "Associazione Sportiva L'Aquila 1979-1980", "text": "Questa voce raccoglie le informazioni riguardanti l'Associazione Sportiva L'Aquila nelle competizioni ufficiali della stagione 1979-1980.\nStagione.\nPer l'Associazione Sportiva L'Aquila, la stagione 1979-1980 \u00e8 stata la 1\u00aa assoluta in Serie C2 (categoria creata solo l'anno prima) e la 20\u00aa complessiva nel quarto livello del campionato di calcio italiano. Gli abruzzesi tornarono in Serie C dopo 10 anni passati tra i dilettanti, grazie al 2\u00ba posto ottenuto nel proprio girone della Serie D 1978-1979. Il club partecipa inoltre per la 1\u00aa volta alla Coppa Italia Semiprofessionisti venendo per\u00f2 eliminato alla fase a gironi.\nCon l'addio al calcio di Sergio Petrelli, giocatore-allenatore dei rossobl\u00f9 nella parte finale della stagione precedente, il presidente Tonino Angelini decise di affidare la squadra a Carlo Orlando. Inserita nel girone C, insieme alle corregionali Avezzano, Francavilla, e Lanciano, L'Aquila disput\u00f2 un discreto torneo classificandosi in 8\u00aa posizione. Nel girone di ritorno lo stadio Tommaso Fattori venne squalificato per due turni e i rossobl\u00f9 furono costretti a disputare le partite casalinghe con Casertana e Avezzano rispettivamente a Sulmona e a Pescara.\nAl termine della stagione Angelini lasci\u00f2 la presidenza a Luigi Galeota."}
{"id": "4376857", "revid": "793215", "url": "https://it.wikipedia.org/wiki?curid=4376857", "title": "Elizabeth Percy", "text": "Biografia.\nEra una delle cinque figli di Algernon Percy, X conte di Northumberland e della prima moglie Anne Cecil. Suo nonno materno era il politico William Cecil, II conte di Salisbury. Da parte di padre era invece discendente diretta di Maria Bolena, amante di Enrico VIII d'Inghilterra e sorella di Anna.\nAd un anno di vita Elizabeth perse la madre e suo padre si rispos\u00f2 nel 1642 con Lady Elizabeth Howard.\nLe trattative matrimoniali intraprese dal conte Percy portarono la fanciulla a sposare il 19 maggio 1653 a Petworth Arthur Capell, II barone Capell di Hadham. Qualche anno dopo, il 20 agosto 1661, suo marito venne creato Visconte Malden e primo conte di Essex da parte di Carlo II d'Inghilterra; Elizabeth da quel giorno venne chiamata Contessa di Essex.\nDal matrimonio con Capell nacquero un figlio e una figlia:\nElizabeth ebbe altri cinque figli maschi morti durante l'infanzia.\nNel 1672 Capell benefici\u00f2 di ulteriori nomine divenendo consigliere privato e Lord Luogotenente d'Irlanda cosicch\u00e9 Elizabeth e i figli dovettere lasciare l'Inghilterra per seguire il capofamiglia.\nCapell venne impiegato soprattutto per estinguere la corruzione inglese in Irlanda; una delle sue tante azioni fu di impedire che Phoenix Park a Dublino fosse concesso all'amante del re Barbara Villiers a cui era stato promesso il parco in aggiunta alle fertili terre circostanti.\nSta di fatto che fu merito di Essex se il Phoenix Park continua ad esistere oggi.\nNel 1677 gli Essex fecero ritorno in Inghilterra; nel 1679 arriv\u00f2 l'ulteriore nomina di Primo Lord del tesoro. Anni dopo per\u00f2 Capell fu implicato nel Complotto di Rye House volto ad eliminare il re Carlo II e suo fratello Giacomo. Fu portato alla Torre di Londra nel giugno del 1683 dove si suicid\u00f2 tagliandosi la gola il 13 luglio 1683. Elizabeth, rimasta vedova all'et\u00e0 di quarantasei anni, non si rispos\u00f2. Mor\u00ec il 5 febbraio 1718 a Watford, nel Hertfordshire."}
{"id": "4376864", "revid": "181541", "url": "https://it.wikipedia.org/wiki?curid=4376864", "title": "Reattore nucleare VVER-TOI", "text": ""}
{"id": "4376870", "revid": "110157", "url": "https://it.wikipedia.org/wiki?curid=4376870", "title": "Liber chronicorum", "text": "Il Liber Chronicorum, originalmente \"Chronicon regum Legionensium\", fa parte della pi\u00f9 ampia raccolta di opera di Pelagio da Oviedo chiamata \"Corpus Pelagianum\" e ne costituisce la parte principale. Esso \u00e8 una raccolta di cronache riportate poi da Pelagio insieme al suo \"Chronicon\", che era stato completato dopo il 1121, dato che esso si riferisce al matrimonio di Sancha, figlia del re di Le\u00f3n Alfonso VI con Rodrigo Gonz\u00e1lez di Lara, cui venne conferito il titolo di conte.\nIl \"Chronicon\" \u00e8 costituito da 24 manoscritti, il primo dei quali data intorno alla fine del XII secolo. Esso inizia con l'ascesa al potere di Bermudo II nel 982 e termina con la morte di Alfonso VI nel 1109. Il lavoro di Pelagio come storico \u00e8 stato posto a confronto con quelli degli autori anonimi della \"Historia silense\" e sulla \"Chronica Adefonsi Imperatoris\". Secondo Simon Barton e Richard A. Fletcher il latino di Pelagio \u00ab\u00e8 grossolano e artigianale, [...] privo della \"verve\" e degli ornamenti retorici della \"Historia\" e non mostra la notevole erudizione di entrambe\u00bb.\nProbabilmente Pelagio scrisse la sua storia in fretta e senza un minimo di preparazione a monte.\nPur con i suoi limiti e le sue asimmetrie, il \"Chronicon\" di Pelagio \u00e8 la fonte principale per molti eventi dell'XI secolo, quale, ad esempio, la spartizione del reame che ebbe luogo alla morte del re Ferdinando, nel 1065. Egli \u00e8 anche un testimone un contemporaneo, e spesso oculare, dei periodi di regno di Alfonso VI e di Urraca; invero la sua \u00e8 l'unica cronaca contemporanea che copre l'intero periodo del regno di Alfonso VI, che egli elogia come \u00ab\u2026padre e difensore di tutte le chiese di Spagna\u00bb Il regno del suo predecessore, Alfonso V \u00e8 trattato molto brevemente, ma la descrizione di quello del padre Bermudo II occupa circa met\u00e0 del \"Chronicon\" e Pelagio \u00e8 molto critico verso di lui. Egli \u00e8 l'unica fonte sull'incarcerazione del suo predecessore, il vescovo di Oviedo Gadesteo (in carica dal 992 al 1006), avvenuta nel 990 per disposizione di Bermudo. Il suo atteggiamento critico verso quest'ultimo getta luce sulla parzialit\u00e0 di giudizio di Pelagio. Il \"Chronicon\" mostra un particolare interesse per le vicende ecclesiastiche, specialmente quelle della provincia del suo autore, mentre la descrizione dell'attivit\u00e0 regale \u00e8 povera, limitandosi l'autore spesso a poco pi\u00f9 di elenchi di successi, come quelli delle citt\u00e0 conquistate. La storia di Pelagio attribuisce, a ogni pi\u00e8 sospinto, le cause dei fatti alla Divina Provvidenza, come in quello in cui ad Almanzor fu permesso di saccheggiare gli stati cristiani a causa dei peccati di Bermudo. Pelagio era anche interessato alla genealogia, cosa che emerge anche nel \"Liber testamentorum\", sebbene la genealogia dei sovrani del Le\u00f3n non sia perfetta.\nIl \"Chronicon regum Legionensium\" e la cronaca riveduta di Sampiro influenzarono gli autori successivi delle \"Chronica Adefonsi imperatoris\" e \"Chronica naierensis\" e autori quali Lucas de Tuy, Rodrigo Jim\u00e9nez de Rada e Alfonso X di Castiglia.\nL'importanza di Pelagio come storico \u00e8 ancora oggetto di dispute accademiche. Egli non \u00e8 libero da leggende, miracoli, invenzioni, ma non part\u00ec con l'intento di modificare la storia."}
{"id": "4376871", "revid": "439868", "url": "https://it.wikipedia.org/wiki?curid=4376871", "title": "Chiesa madre di Sambiase", "text": ""}
{"id": "4376874", "revid": "63756", "url": "https://it.wikipedia.org/wiki?curid=4376874", "title": "Termostriscia", "text": ""}
{"id": "4376876", "revid": "63756", "url": "https://it.wikipedia.org/wiki?curid=4376876", "title": "Termostrisce", "text": ""}
{"id": "4376877", "revid": "106456", "url": "https://it.wikipedia.org/wiki?curid=4376877", "title": "Chronicon regum Legionensium", "text": ""}
{"id": "4376881", "revid": "287204", "url": "https://it.wikipedia.org/wiki?curid=4376881", "title": "Domenico Battaglia", "text": "Biografia.\nDomenico Battaglia nacque a Napoli il 18 maggio 1842 da una famiglia di poveri commercianti di oli e legumi. A tredici anni il Battaglia non volendo continuare l\u2019attivit\u00e0 di famiglia divenne apprendista di un incisore di coralli . Un buon incisore di coralli deve saper disegnare e il ragazzo si fece raccomandare da un suo amico, cameriere del pittore Francesco Paolo Palizzi per qualche lezione di disegno. Cos\u00ec cominci\u00f2 a prendere lezioni dal Palizzi che colpito dal talento del Battaglia lo convinse a lasciare il lavoro presso l\u2019incisore di coralli per dedicarsi a tempo pieno all\u2019arte. Dopo sette mesi per\u00f2 il pittore dovette trasferirsi a Parigi ed affid\u00f2 il giovine allievo al fratello maggiore Filippo Palizzi. Battaglia rest\u00f2 sempre legato a Filippo Palizzi. Il giovane Battaglia comincia a frequentare l\u2019Istituto delle Belle Arti dove ha come maestri Giuseppe Mancinelli, Camillo Guerra e lo stesso Palizzi e come compagni di studio Gustavo Mancinelli, Alfonso Simonetti e Giuseppe De Nittis.I suoi primi lavori rappresentano scene campestri e di animali.\nNel 1859 giovanissimo partecipa all\u2019ultima Mostra di Belle Arti nel Regio Museo Borbonico con due opere: \u201cUn ritratto virile\u201d e \u201cUn garzone che alimenta un manzo\u201d . Battaglia parteciper\u00e0 a tutte le edizioni della Mostra della Societ\u00e0 Promotrice di Belle Arti dal 1862 al 1911 Nel 1862 presenta un \u201cInterno di cucina\u201d. Nel 1863 presenta \u201cLa confessione di Isabella Orsini\u201d e \u201cUn battesimo\u201d e nel 1866 presenta \u201cTommaso Campanella nelle prigioni di Castel dell\u2019Ovo\u201d. Nel 1867 il suo \u201cInterno della chiesa di S. Severino\u201d \u00e8 acquistato da Vittorio Emanuele II. Nel 1869 un \u201cInterno di S. Martino\u201d \u00e8 comprato dal principe di Piedimonte. Nel 1870 presenta \u201cUna visita alla Certosa di S. Martino\u201d nel 1874 \u201cPaesaggio con animali\u201d e nel 1876 \u201cLa Foresta\u201d, nel 1879 un \u201cPaesaggio\u201d, nel 1881 \u201cGli sponsali\u201d comprato dal re Umberto I, nel 1883 \u201cEleonora Pimentel\u201d , nel 1884 \u201cLa domenica delle Palme in San Severino\u201d , nel 1885 \u201cSacre funzioni\u201d e \u201cIl riposo rinfranca le forze perdute\u201d, nel 1886 \u201cInterno di cucina\u201d, nel 1887 \u201cUn avvertimento\u201d e nel 1888 \u201cVaccheria nei dintorni di Napoli\u201d. Nel 1890 presenta \u201cPrima della processione\u201d e nel 1893 espone \u201cGiordano Bruno dinanzi al Santo Ufficio\u201d. Nel 1904 \u201cPrima del s\u00ec\u201d, nel 1906 \u201cTramonto\u201d acquistato da Vittorio Emanuele III. Nel 1914 presenta \u201cIl coro di Montecassino\u201d presentato a Palermo nel 1891 e ora di propriet\u00e0 della citt\u00e0 metropolitana di Napoli.\nNegli anni \u201860 comincia a dipingere quegli interni che gli daranno fama. Sembra che fu addirittura Morelli che vide un giorno la sua \u201cSagrestia di S. Martino a Napoli\u201d a incitarlo a dedicarsi a questo genere.\nNel 1870 partecipa a Parma alla Prima Mostra Italiana con questo quadro e \u201cIl Coro di S. Martino a Napoli\u201d tutti e due del principe di Piedimonte ed \u00e8 premiato con la medaglia d\u2019argento.\nNel 1873 partecipa alla Esposizione Mondiale di Vienna con \u201cIl Coro di S. Severino\u201d che \u00e8 premiato con la medaglia di bronzo ed \u00e8 acquistato da Francesco Giuseppe.\nNel 1877 partecipa alla Esposizione Nazionale di Belle Arti di Napoli con 4 opere: 468.\"Paesaggio. L'Inverno\"; 587. \"Carmine Giordano che concerta la \"ninna nanna\u201d ai Domenicani\". 869. \"Interno del coro di S. Severino\"; 900.\"Paesaggio\".\nNel 1878 a Parigi alla Esposizione Universale Internazionale \u00e8 premiato per il \u201cCarmine Giordano che concerta la \"ninna nanna\u201d ai Domenicani\u201d.\nNel 1880 \u00e8 a Torino alla IV Esposizione Nazionali di Belle Arti con 56 \u201cLa festa dei quattro altari Torre del Greco\u201d; 57 \u201cPaesaggio\u201d; 58 \u201cSponsali nella sagrestia della Nunziata di Napoli\u201d.\nNel 1883 a Roma espone alla Esposizione di Belle Arti 10. \"Interno del coro di Montecassino\". 28; \"Monaco al coro\"; 77. \"Il ritorno dalle corse\". 25. \"La Domenica delle Palme in S. Severino\"; 37. \"Una vedetta\".\nNel 1884 espone a Torino alla Esposizione Generale Italiana. 130. \"Fra due amici\"; 131. \"Nel bosco Reale di Capodimonte\"; 132. \"Monaco in coro\"; 133 \"Riposo\".\nA Venezia nel 1887 alla Esposizione Nazionale Artistica espone 15. \"Interno del coro di S. Severino\"; 7. \"Paesaggio\".\nA Londra nel 1888 alla Esposizione Italiana espone 835. \"Bosco Reale di Capodimonte\"; 868. \"Interno del coro di S. Severino\";873.\"Pergolesi che dirige lo \"Stabat Mater\u201d nel coro dei Francescani di Pozzuoli\".\nNel 1891-92 a Palermo alla Esposizione Nazionale presenta 609. \"Coro di Montecassino\"; 668. \"Vaccheria\"; 677. \"Pergolesi\"; 682. \"Gli sponsali\".\nA Roma alla Esposizione Nazionale nel 1893 espone: 10. \"Nella funzione\"; 14. \"Gli sponsali\".\nA Chicago alla Esposizione Mondiale Colombiana nel 1893 presenta 294 \"Stalla con giovenca\". 295. \"Pergolesi dirige il suo 'Stabat\".\nA Firenze nel 1896-1897 alla Esposizione di Belle Arti, Festa dell'arte e dei fiori, presenta: 433. \"Paesaggio calabrese\"; 434. \"Sagrestia della Certosa di S. Martino in Napoli\".\nA Milano nel 1897 alla Terza Esposizione Triennale della Regia Accademia di Belle Arti di Brera espone: 213. \"Coro di S. Martino\".\nNel 1898 a Torino alla Esposizione Nazionale espone: 482. \"Coro dei Benedettini\"; 753. \"Scena dal vero\".\nA Milano nel 1900 alla Quarta Esposizione Triennale della Regia Accademia di Belle Arti di Brera presenta: 297. \"La Domenica delle Palme\".\nA Monaco di Baviera nel 1901 alla VIII Esposizione Internazionale d'Arte espone: 291. \"Domenica delle Palme\".\nNel 1921 partecipa alla prima Esposizione Biennale d\u2019arte della citt\u00e0 di Napoli con \u201cScena monastica\u201d ed \u00e8 l\u2019ultima traccia ufficiale di questo pittore che fu molto prolifico ed ebbe grandi riconoscimenti e soddisfazioni ma che non riusc\u00ec mai a raggiungere l\u2019agiatezza economica e dovette dipingere fino alla pi\u00f9 tarda et\u00e0.\nBattaglia ha dipinto opere di soggetto sacro che si trovano nella chiesa della Santissima Annunziata ad Acerra (NA) e secondo De Gubernatis \u00e8 stato professore onorario all'lstituto di Belle Arti di Napoli anche se questo non \u00e8 confermato dai documenti pubblicati.\nOggi le sue opere sono conservate sia presso amministrazioni pubbliche che in collezioni private."}
{"id": "4376882", "revid": "1573940", "url": "https://it.wikipedia.org/wiki?curid=4376882", "title": "Bradypodion damaranum", "text": "Il camaleonte nano di Knysna (Bradypodion damaranum ()) \u00e8 un camaleonte endemico del Sudafrica.\nDistribuzione e habitat.\nQuesto camaleonte \u00e8 un abitante delle foreste, in quanto si trova solamente in un ristretto areale identificabile con le zone boschive vicine a Knysna.\nL'habitat abituale del \"Bradypodion damaranum\" \u00e8 quello umido delle foreste montane del Sudafrica. Tuttavia questo camaleonte si adatta bene a vivere anche in giardini.\nTassonomia.\nIn passato, la maggior parte dei camaleonti nani del Sudafrica erano considerati sottospecie di un particolare \"Bradypodion\" del Capo. Ora sappiamo che questo non \u00e8 vero e, ad ogni modo, non sono conosciute specie di camaleonti viventi simili al \"Bradypodion damaranum\". Cos\u00ec come il camaleonte nano del Capo, il camaleonte nano di Knysna sembra essere la base del ramo che ha dato origine a tutte le specie di \"Bradypodion\" da un ceppo ancestrale."}
{"id": "4376883", "revid": "123436569", "url": "https://it.wikipedia.org/wiki?curid=4376883", "title": "Ippodromo del Mediterraneo", "text": "L'ippodromo del Mediterraneo \u00e8 l'ippodromo sito nei pressi di Siracusa.\nImpianto.\nUbicato vicino Cassibile, ai piedi del margine orientale dell'altopiano ibleo.\nSi estende per 55 ettari e per le sue caratteristiche \u00e8 considerato tra i migliori ippodromi d'Europa.\nLe piste.\nL'ippodromo del Mediterraneo comprende:\nLa pista da trotto, considerate le caratteristiche tecniche, \u00e8 stata acclamata dagli addetti ai lavori come una delle piste pi\u00f9 veloci d'Europa.\nIlluminazione.\nLa sua illuminazione, per ampiezza della superficie illuminata e tecnologie utilizzate, \u00e8 considerata tra le pi\u00f9 grandi del mondo riservate a questo genere di sport: consiste in trenta torri faro (di altezza variabile da 25 a oltre 45\u00a0m), quasi 700 proiettori a ioduri metallici, di potenza pari a 2,2\u00a0kW ciascuno, per una potenza complessiva di alimentazione pari a 1500\u00a0kW.\nQuesto impianto assicura un grado di illuminazione ottimale in tutte le piste e consente lo svolgimento di manifestazioni anche notturne.\nArea per il pubblico.\nL'impianto \u00e8 dotato di 2.000 posti auto, al suo interno vi sono un ristorante e un bar con vista panoramica sulle piste, una sala stampa, una sala regia, gradinate, tribune e terrazze che affacciano sulle piste per seguire le corse dei cavalli.\nAccanto sorge una struttura turistico-alberghiera.\nAll'aperto vi \u00e8 un altro ristorante, parco giochi, discoteca, centro sportivo, padiglioni contenenti bar e banconi-bar siti sulle terrazze, altre gradinate e tribune da dove assistere alle corse.\nArea per i tecnici.\nIn una zona ubicata vicino alle piste si trovano le aree riservate ai servizi tecnici: sale per i commissari, boxes per i prelievi antidoping, servizio medico, veterinario, edificio d'infermeria.\nArea scuderie.\nQuest'area \u00e8 dedicata all'accoglienza ed ai servizi per i cavalli e per il personale addetto.\nDotata di un accesso autonomo, l'area pu\u00f2 contenere 650 cavalli, in box aggregati in padiglioni. Le scuderie sono dotate di selleria, depositi e servizi igienici per il personale. All'interno dell'area sono disponibili trottatoi, paddok e tondini di doma.\nCronistoria dell'ippodromo del Mediterraneo.\nL'ippodromo del Mediterraneo \u00e8 stato inaugurato l'8 dicembre 1995.\nQuel giorno, davanti a un pubblico di oltre ventimila persone, sono scesi in pista fantini di fama mondiale come Lester Piggot, Willie Carson e John Riddle. La corsa pi\u00f9 importante della giornata fu il \u201cGran Premio UNIRE\u201c che venne vinto dal cavallo \u201cLord Carmelo\u201d montato dal fantino Willie Carson.\nIl 23 ottobre 1996 viene disputata la prima corsa tris.\nNel 1997 l'ippodromo ospita il tradizionale \u201cCarosello dei carabinieri\u201d che viene seguito, nonostante piovesse tantissimo, da migliaia di spettatori.\nNel 2000 all'ippodromo del Mediterraneo viene inaugurata la corsa al \"trotto\". L'8 dicembre 2000 si corre la prima edizione del \u201cMemorial Francesco Faraci\u201d che diventa la corsa con la dotazione pi\u00f9 alta, subito dopo l'evento pi\u00f9 atteso \u00e8 il tradizionale \u201cGran Premio UNIRE\u201d.\nNel marzo del 2004 si disputa la tappa italiana della \u201cPremio Fegentri World Cup Of Nations\u201d. L'ippodromo siracusano ospiter\u00e0 le successive tappe annuali italiane del Premio Fegentri World Cup Of Nations fino al 2007.\nNel 2005, il 6 gennaio, arriva a Siracusa Frankie Dettori, il fantino pi\u00f9 amato dagli italiani, il quale offre, ai ventimila spettatori che lo applaudono, spettacolo e prova di grande professionalit\u00e0 ottenendo due vittorie e un secondo posto sulle tre corse disputate. Il 23 luglio 2005 si disputa il Gran Premio Federnat, la pi\u00f9 prestigiosa corsa europea al trotto per dilettanti. L'8 dicembre 2005 l'ippodromo festeggia i dieci anni di attivit\u00e0 con la disputa di due Listed Race: la sesta edizione del \u201cMemorial Francesco Faraci\u201d, vinto dal cavallo Los Bonitos montato da Marco Monteriso e la prima edizione del \u201cCriterium del Mediterraneo vinto dal cavallo Miss Bikini montato da Fabio Branca.\nIl 15 gennaio 2006 viene inaugurata la nuova \u201ctribuna polifunzionale multipiano\u201d che per caratteristiche e volumi \u00e8 unica in Italia. Quel giorno all'ippodromo siracusano si svolge la prima edizione del Listed \u201cNastro d'oro di Sicilia\u201d che tra i numerosi e conosciuti fantini italiani vede impegnati anche Michael Kinane e Olivier Peslier, sar\u00e0 proprio quest'ultimo a vincere cavalcando Ira Funesta.\nIl 2 giugno 2006 viene svolta nell'ippodromo di Siracusa la prova finale del Campionato Fantini del Mediterraneo 2006.\nTra il 2006 e il 2007 si svolge all'ippodromo del Mediterraneo una importante riunione di corse che vede impegnati cavalli e fantini d'alto livello.\nL'ippodromo del Mediterraneo si sta inserendo sempre pi\u00f9 nel panorama internazionale e di prestigio dello sport ippico. Nel 2011 ha ospitato un meeting internazionale di Galoppo, dove i membri dell'UIM (Unione ippica del Mediterraneo) si sono riuniti per disputare l'ultima tappa del Campionato Fantini del Mediterraneo, oltre la gara hanno anche discusso della precaria situazione che sta attraversando il mondo dell'equitazione; la crisi economica \u00e8 entrata anche in questo settore, rendendo pi\u00f9 difficile l'affluire di pubblico e i costi per portare avanti le varie corse.\nIn attesa di una buona ripresa socio-economica per questo sport, l'ippodromo del Mediterraneo continua la sua attivit\u00e0, proponendo sempre nuove gare e attenzione per i fatti riguardanti lo sviluppo ippico.\nNel gennaio 2013, l'ippodromo siracusano ha ospitato il Gran Gal\u00e0 Internazionale del Galoppo."}
{"id": "4376895", "revid": "729019", "url": "https://it.wikipedia.org/wiki?curid=4376895", "title": "Maillingerstra\u00dfe (metropolitana di Monaco di Baviera)", "text": "Maillingerstra\u00dfe \u00e8 una stazione della metropolitana di Monaco di Baviera inaugurata il 28 maggio 1983.\n\u00c8 servita dalle linee U1 e U7.\nAltri progetti.\n "}
{"id": "4376897", "revid": "1305772", "url": "https://it.wikipedia.org/wiki?curid=4376897", "title": "Courier (disambigua)", "text": "Courier \u00e8 il termine usato in francese e in inglese, corrispondente all'italiano corriere, e indica una persona, compagnia o un mezzo di trasporto che trasferisce posta e piccoli oggetti.\nCourier si pu\u00f2 anche riferire a:"}
{"id": "4376900", "revid": "1442080", "url": "https://it.wikipedia.org/wiki?curid=4376900", "title": "Citt\u00e0 di Como Challenger 2006 - Singolare", "text": "Il singolare del torneo di tennis Citt\u00e0 di Como Challenger 2006, facente parte dell'ATP Challenger Series, ha avuto come vincitore Simone Bolelli che ha battuto in finale Federico Luzzi 4-6, 6-3, 6-2."}
{"id": "4376901", "revid": "1442080", "url": "https://it.wikipedia.org/wiki?curid=4376901", "title": "Citt\u00e0 di Como Challenger 2006 - Doppio", "text": "Il doppio del torneo di tennis Citt\u00e0 di Como Challenger 2006, facente parte dell'ATP Challenger Series, ha avuto come vincitori Jamie Delgado e Jamie Murray che hanno battuto in finale Victor Crivoi e Gabriel Moraru 6-2, 4-6, [10-7]."}
{"id": "4376902", "revid": "1460200", "url": "https://it.wikipedia.org/wiki?curid=4376902", "title": "Maria Casula", "text": "Biografia.\nHa compiuto inizialmente i suoi studi musicali al Conservatorio Statale Pierluigi da Palestrina di Cagliari e con l'attore Giulio Cesare Pirarba, perfezionandosi in seguito alla vincita del Concorso di Canto di Spoleto al Conservatorio Santa Cecilia di Roma.\nGli inizi della sua carriera hanno visto la frequentazione di un repertorio settecentesco ed oratoriale, per poi debuttare alla Scala nella parte di Cherubino delle Le Nozze di Figaro di Mozart e nella parte di Telemaco ne Il ritorno d'Ulisse in patria di Monteverdi. Ha cantato in seguito in tutto il mondo, con i direttori e cantanti pi\u00f9 affermati del dopoguerra ed ha inciso vari CD tra cui Le nozze di Figaro con Mirella Freni, Clifford Grant (tra gli altri) e la London Symphony Orchestra diretta da Colin Davis o La Clemenza di Tito di Mozart insieme a Lucia Popp e Teresa Berganza.\nRodolfo Celletti scrisse: \"\u201cVitellia, cio\u00e8 Maria Casula, [...] \u00e8 il personaggio vocale pi\u00f9 impegnativo dell'opera e le cantanti in grado di incarnarlo sono sempre state pochissime. Si tratta di una di quelle parti leggendarie con una gamma di estensione che abbraccia quasi due ottave e mezzo. Noi abbiamo in Italia un mezzosoprano che canta la parte di Vitellia, con grande disinvoltura e grande bravura: la Casula [...]. Il miglior mezzo soprano d'Italia [...]. Quando Maria Casula, con voce dal bel timbro sostiene con magnifica facilit\u00e0 frasi che metterebbero a disagio un soprano acutissimo: allora c'\u00e8 veramente da rimanere ammirati e stupiti.\u201d\" \nHa proseguito la carriera affrontando anche periodi e stili musicali diversi, cantando inoltre la prima esecuzione mondiale nel ruolo di Psiche nell'opera \u201cAmore e Psiche\u201d di S. Sciarrino e in seguito nel \u201cSogno di Roman Vlad\u201d.\nAttualmente si dedica all'insegnamento del canto"}
{"id": "4376903", "revid": "1494169", "url": "https://it.wikipedia.org/wiki?curid=4376903", "title": "Milone (disambigua)", "text": ""}
{"id": "4376908", "revid": "301422", "url": "https://it.wikipedia.org/wiki?curid=4376908", "title": "Memorie del sottosuolo", "text": ""}
{"id": "4376913", "revid": "1573940", "url": "https://it.wikipedia.org/wiki?curid=4376913", "title": "Bradypodion dracomontanum", "text": "Il camaleonte nano dei Drakensberg (Bradypodion dracomontanum ) \u00e8 una specie di camaleonte endemica del Sudafrica.\nDistribuzione e habitat.\nQuesta specie di camaleonte \u00e8 endemica della zona dei Drakensberg, in Sudafrica."}
{"id": "4376916", "revid": "767487", "url": "https://it.wikipedia.org/wiki?curid=4376916", "title": "Milone (nome)", "text": "Origine e diffusione.\nContinua il nome greco \u039c\u03af\u03bb\u03c9\u03bd (\"M\u00edl\u014dn\"), dall'etimologia dibattuta. Alcune fonti lo riconducono al vocabolo \"milos\" (\"lento\", \"tardo\"), altre a \"milos\" (\"albero di tasso\"), altre ancora a \u03bc\u03cd\u03bb\u03bf\u03b9 (\"m\u00fdloi\", \"dente molare\"). Occorrenze pi\u00f9 recenti potrebbero anche essere ricollegate alla radice slava \"milen\" (\"clemente\").\nIl nome venne portato da diverse personalit\u00e0 dell'antica Grecia, fra cui l'atleta crotonese Milone, ma il suo uso in italiano moderno \u00e8 scarsissimo, ed \u00e8 attestato sparsamente solo nel Nord Italia.\nOnomastico.\nL'onomastico viene festeggiato il 23 febbraio in ricordo del santo (o beato) Milo o Milone, nativo dell'Alvernia, canonico della cattedrale di Clermont-Ferrand e poi vescovo di Benevento, oppure il 18 agosto in memoria di un altro beato Milo o Milone, nobile franco, monaco presso l'abbazia di Fontenelle e poi eremita."}
{"id": "4376917", "revid": "287204", "url": "https://it.wikipedia.org/wiki?curid=4376917", "title": "Three Mesquiteers", "text": "I Three Mesquiteers sono tre cowboy fittizi protagonisti di una serie di 51 film western a basso costo prodotti negli Stati Uniti, basati sui racconti di William Colt MacDonald e realizzati tra il 1936 e il 1943. John Wayne partecip\u00f2 ad otto di questi film.\nIl nome \u00e8 un gioco di parole tra \"mesquite\" (pianta leguminosa diffusa negli Stati Uniti meridionali e nel Messico settentrionale) e \"Three Musketeers\", e ogni film presenta un trio di attori. La serie di romanzi western era cominciata con \"Law of the.45's\" nel 1933.\nLa serie, prodotta dalla Republic Pictures, mescola il periodo tradizionale western con elementi pi\u00f9 moderni, che non erano sconosciuti ad altri film e serie televisive western dell'epoca. Verso la fine della serie, durante la seconda guerra mondiale, il trio di cowboy si opponeva ai nazisti.\nLa serie risult\u00f2 all'epoca della prima distribuzione estremamente popolare. Dal 1937 fino alla fine della serie nel 1943, il \"Motion Picture Herald\" classific\u00f2 costantemente la serie nella sua top ten; la serie raggiunse un 5\u00ba posto nel 1938, quando John Wayne ne fu il protagonista.\nIl successo port\u00f2 molti altri studi cinematografici alla realizzazioni di serie simili. La prima fu quella dei Range Busters (1940-1943), prodotta dalla Monogram Pictures e interpretata da Ray \"Crash\" Corrigan. La Monogram produsse anche le serie di The Rough Riders (1941-42) e The Trail Blazers (1943-44). La Producers Releasing Corporation (PRC) produsse due serie simili, The Texas Rangers (1942-1945) e The Frontier Marshals (1942).\nI \"Mesquiteers\".\nIl cast varia di film in film, ma si concentra principalmente su tre cowboy che richiamano, per il loro eroismo, alle figure dei tre moschettieri. I membri di questo trio nel corso della serie sono stati:\nAlcuni attori in ruoli di supporti includono:"}
{"id": "4376924", "revid": "767487", "url": "https://it.wikipedia.org/wiki?curid=4376924", "title": "Garfield (New Jersey)", "text": "Garfield \u00e8 un comune degli Stati Uniti d'America, nella Contea di Bergen, nello Stato del New Jersey. Una Piazza nel Comune di Bolognetta \u00e8 intitolata a Garfield, in ricordo dei molti emigrati bolognettesi partiti alla volta degli Stati Uniti D'America."}
{"id": "4376926", "revid": "287204", "url": "https://it.wikipedia.org/wiki?curid=4376926", "title": "Millville (New Jersey)", "text": "Millville \u00e8 un comune degli Stati Uniti d'America, nella Contea di Cumberland, nello Stato del New Jersey."}
{"id": "4376928", "revid": "124123", "url": "https://it.wikipedia.org/wiki?curid=4376928", "title": "Patrick Murphy (Florida)", "text": "Biografia.\nNato e cresciuto in Florida, Murphy frequent\u00f2 l'Universit\u00e0 di Miami e in quel periodo venne arrestato insieme a un amico per ubriachezza e possesso di una falsa patente di guida.\nDopo essersi diplomato ragioniere, Murphy venne assunto dalla Deloitte &amp; Touche, che lasci\u00f2 in seguito per divenire vicepresidente dell'azienda di famiglia.\nInteressatosi di politica, dopo un iniziale avvicinamento al Partito Repubblicano, Murphy divenne democratico, motivando la sua scelta con il disgusto verso il Tea Party. Murphy si \u00e8 dichiarato a favore dell'aborto e dei diritti degli omosessuali ed \u00e8 un sostenitore di Medicare.\nNel 2012 Murphy si candid\u00f2 alla Camera dei Rappresentanti contro il deputato repubblicano in carica da un mandato Allen West. Murphy si dimostr\u00f2 un avversario serio per West e ottenne il sostegno pubblico di diverse personalit\u00e0 politiche di rilievo, come l'ex Presidente Bill Clinton. Alla fine Murphy prevalse di misura su West, che chiese un riconteggio dei voti, ma lo Stato della Florida dichiar\u00f2 comunque vincitore Murphy.\nDopo essere stato riconfermato per un secondo mandato nel 2014, Murphy si candid\u00f2 al Senato per il seggio lasciato da Marco Rubio. Inizialmente dato per favorito, Murphy vinse le primarie democratiche contro Alan Grayson; tuttavia Rubio rientr\u00f2 in gara e vinse la nomination repubblicana. La campagna elettorale fu molto combattuta e alla fine Rubio sconfisse Murphy, che fu costretto cos\u00ec ad abbandonare il Congresso."}
{"id": "4376930", "revid": "132266", "url": "https://it.wikipedia.org/wiki?curid=4376930", "title": "Wazin", "text": ""}
{"id": "4376931", "revid": "287204", "url": "https://it.wikipedia.org/wiki?curid=4376931", "title": "Bridgeton (New Jersey)", "text": "Bridgeton \u00e8 un comune degli Stati Uniti d'America, nella Contea di Cumberland, nello Stato del New Jersey."}
{"id": "4376934", "revid": "1543377", "url": "https://it.wikipedia.org/wiki?curid=4376934", "title": "Demografia del Giappone", "text": "I dati sulla demografia del Giappone comprendono statistiche su densit\u00e0 abitativa, etnia, livello di istruzione, sanit\u00e0, condizione economica, affiliazioni religiose e altri aspetti della popolazione giapponese.\nNel 2018 la popolazione stimata del Giappone era di 126\u00a0496\u00a0000 abitanti. \u00c8 l'undicesimo Paese pi\u00f9 popolato al mondo e, con una densit\u00e0 di 340,8 abitanti per chilometro quadrato, si trova al nono posto tra gli Stati con pi\u00f9 di dieci milioni di abitanti per densit\u00e0 di popolazione (37\u00ba in totale).\nIn et\u00e0 moderna il Giappone ha visto diminuire gradualmente il numero dei suoi abitanti a causa di vari fattori, quali la diminuzione del tasso di natalit\u00e0 sommata a un tasso di immigrazione quasi assente, pur avendo una delle pi\u00f9 alte aspettative di vita del mondo, pari a 83,7 anni di et\u00e0 nel 2015. Secondo alcune stime la popolazione totale diminuir\u00e0 di un terzo passando dai 128 milioni del 2010 a 87 milioni nel 2060; in quel momento gli over 65 rappresenteranno il 40% della popolazione.\nPopolazione.\nEvoluzione demografica.\nDal XVIII secolo fino alla prima met\u00e0 del XIX secolo la popolazione del Giappone \u00e8 rimasta stabile a circa 30 milioni di abitanti. Dopo la restaurazione Meiji nel 1868 \u00e8 iniziata una veloce espansione che ha portato a raggiungere nel 1926 i 60 milioni, superando nel 1967 i 100 milioni di abitanti. In et\u00e0 moderna la crescita della popolazione ha subito un rallentamento, con il ritmo annuo di crescita della popolazione media pari a circa l'1% dal 1960 al 1970. Dal 1980 si \u00e8 registrato un forte calo. Nel 2010 la popolazione giapponese raggiunse il suo picco a 128\u00a0057\u00a0352 abitanti; il 1\u00ba ottobre 2015 questa era scesa a 127\u00a0094\u00a0745, facendo registrare un calo dello 0,8% rispetto al censimento di cinque anni prima, il primo dal 1945. Nel 2018 la popolazione del Giappone era di 126,496 milioni di abitanti.\nDensit\u00e0 di popolazione.\nSecondo la stima del Ministero degli affari interni e delle comunicazioni riferita all'anno 2016 la densit\u00e0 di popolazione del Giappone \u00e8 di 340,8 abitanti per chilometro quadrato, al nono posto tra i Paesi aventi pi\u00f9 di dieci milioni di abitanti, appena sotto il Belgio (373,2 ab./km\u00b2) e sopra il Regno Unito (267,5 ab./km\u00b2); a livello globale si trova invece in 37\u00aa posizione.\nSecondo i dati del censimento del 2015, a Tokyo si concentra la maggior parte della popolazione del Giappone, seguita dalle prefetture di Kanagawa, Osaka, Aichi e Saitama. Ciascuna di queste cinque prefetture ospita una popolazione di pi\u00f9 di sette milioni di abitanti, il 36,4% della popolazione totale. La densit\u00e0 di popolazione di Tokyo \u00e8 la pi\u00f9 alta tra le prefetture del Giappone, pari a 6\u00a0168,7 persone per chilometro quadrato. Questa corrisponde a circa 18 volte la media nazionale (340,8 persone per chilometro quadrato).\nNel 2015 dodici citt\u00e0 del Giappone superavano il milione di abitanti. La loro popolazione totale superava i 29 milioni, una cifra pari al 23,2% del totale nazionale. La citt\u00e0 pi\u00f9 popolata del Giappone \u00e8 Tokyo, con 13\u00a0857\u00a0443 abitanti (statistica riferita al 2019), di cui 9\u00a0273\u00a0000 risiedenti nei soli quartieri speciali (2016). Seguono Yokohama (3,725 milioni di abitanti), Osaka (2,691 milioni) e Nagoya (2,296 milioni).\nNel 2010, il 51% del totale della popolazione era concentrata nelle tre principali aree metropolitane giapponesi: Kant\u014d, Ch\u016bky\u014d e Kinki. La densit\u00e0 di popolazione nella grande area metropolitana di Kant\u014d era di 2\u00a0631 persone per chilometro quadrato, nella grande area metropolitana di Ch\u016bky\u014d era di 1\u00a0288 persone per chilometro quadrato, e nell'area metropolitana di Kinki era di 1\u00a0484 persone per chilometro quadrato.\nInvecchiamento della popolazione.\nCome altri Paesi postindustriali, il Giappone affronta i vantaggi e gli svantaggi potenziali associati all'invecchiamento della popolazione. Mentre i Paesi con popolazioni giovani possono essere costretti a combattere con problemi di criminalit\u00e0, povert\u00e0 e disordini sociali, i Paesi con popolazioni anziane godono spesso di pi\u00f9 elevati standard di vita. Tuttavia il drastico invecchiamento demografico della popolazione giapponese ha innescato preoccupazioni circa il futuro economico della nazione e la vitalit\u00e0 del suo stato sociale. Nel 1989 solo il 11,6% della popolazione superava i 65 anni, invece entro il 2007, la cifra era salita al 21,2%, rendendo il Giappone uno dei pi\u00f9 \"vecchi\" Paesi al mondo.\nLa forma della piramide dell'et\u00e0 del 1950 mostra come la popolazione del Giappone fosse composta principalmente da giovani compresi tra 0 e 40 anni. La forma della piramide \u00e8 tuttavia cambiata drammaticamente in conseguenza alla diminuzione del tasso di natalit\u00e0 e del tasso di mortalit\u00e0. Nel 2016 la popolazione di et\u00e0 superiore ai 65 anni era di 34,59 milioni di unit\u00e0, i quali costituivano il 27,3% della popolazione totale, la pi\u00f9 alta percentuale di anziani nel mondo. La velocit\u00e0 di invecchiamento della popolazione del Giappone \u00e8 molto pi\u00f9 veloce rispetto ai Paesi avanzati dell'Europa occidentale o degli Stati Uniti. Sebbene la popolazione anziana in Giappone rappresentasse solo il 7,1% della popolazione totale nel 1970, 24 anni dopo, nel 1994, aveva quasi raddoppiato raggiungendo il 14,1%. In altri Paesi interessati da un invecchiamento demografico come l'Italia, la Svezia e la Francia ci sono voluti rispettivamente 61, 85 e 115 anni per far s\u00ec che la percentuale degli anziani aumentasse dal 7% al 14% della popolazione. Si prevede che entro il 2060 la popolazione del Giappone costituita dagli ultrasessantacinquenni rappresenter\u00e0 il 40% della popolazione totale.\nNel 2016 la popolazione infantile in Giappone (0-14 anni) era pari a 15,78 milioni, il 12,4% della popolazione totale, il livello pi\u00f9 basso mai registrato da quando l'indagine \u00e8 iniziata. La popolazione in et\u00e0 produttiva (15-64 anni) era pari a 77\u00a0850\u00a0000 unit\u00e0. In termini di quota rappresentava il 60,3% di tutta la popolazione, continuando il suo declino dal 1993. Come risultato, il rapporto tra la popolazione dipendente (la somma della popolazione di et\u00e0 infantile e over 65 diviso per la popolazione in et\u00e0 produttiva) costituiva il 65,8%.\nNatalit\u00e0 e mortalit\u00e0.\nLa popolazione giapponese \u00e8 in calo a causa di vari fattori, quali un basso tasso di natalit\u00e0 sommata a un tasso di immigrazione quasi assente, pur avendo una delle pi\u00f9 alte aspettative di vita del mondo, pari a 83,7 anni di et\u00e0 nel 2015. Nel 2005 il tasso di mortalit\u00e0 ha superato il tasso di natalit\u00e0 per la prima volta dal 1899, mentre il tasso di fecondit\u00e0 (ovvero il numero di bambini che una donna d\u00e0 alla luce in tutta la sua vita) delle donne giapponesi ha raggiunto il livello minimo di 1,26 neonati. Solo nel 2006 vi \u00e8 stato un incremento nelle nascite con 1,086 milioni di bambini nati nel Paese, 23\u00a0000 in pi\u00f9 rispetto all'anno precedente, portando il tasso fino all'1,29. Tuttavia gli esperti di demografia affermano che \u00e8 necessario un tasso di 2,1 per evitare il decrescere della popolazione. Nel 2016 il tasso di crescita della popolazione era di -2,6 \u2030, confermando una tendenza negativa ormai decennale.\nLa popolazione ha cominciato a diminuire dal 1975, quando si inizi\u00f2 a registrare la tendenza, confermata negli anni successivi, di meno di due figli per donna. Inoltre un terzo degli adulti al di sotto dei 50 anni \u00e8 single, mentre un'altra statistica governativa mostra che gli adolescenti maschi, dai 16 ai 19 anni, non sono interessati al sesso, o, per quanto riguarda i giovani giapponesi in generale, al matrimonio.\nIl tasso di mortalit\u00e0 (per 1\u00a0000 abitanti) \u00e8 rimasto costante a 6,0-6,3 tra il 1975 e il 1987 ma ha registrato un aumento a partire dal 1988, riflettendo l'invecchiamento della popolazione. Secondo alcune stime la popolazione totale diminuir\u00e0 di un terzo passando dai 128 milioni del 2010 a 87 milioni nel 2060.\nMatrimonio e divorzio.\nSecondo il censimento del 2010 il 58,9% della popolazione adulta giapponese \u00e8 sposata, il 13,9% delle donne e il 3,1% degli uomini \u00e8 vedovo, e il 5,9% delle donne e il 3,8% degli uomini \u00e8 divorziato.\nIl numero annuale di matrimoni in Giappone super\u00f2 il milione nei primi anni settanta del XX secolo, poi cominci\u00f2 a diminuire negli anni successivi, per aumentare nuovamente alla fine degli anni ottanta e da allora proseguire in modo altalenante. Nel 2011 il numero di coppie convolate a nozze non ha superato per la prima volta la quota di 700\u00a0000, attestandosi a 662\u00a0000, mentre nel 2016 il numero di matrimoni celebrati ammontava a 620\u00a0523, con il tasso di nuzialit\u00e0 fermo a 5 per mille abitanti.\nL'et\u00e0 media del primo matrimonio \u00e8 di 31,1 anni per gli uomini e 29,4 anni per le donne nel 2016, con un aumento di 2,6 anni e 3,0 anni rispetto al 1996. Il tasso di nuzialit\u00e0 in calo e l'aumento dell'et\u00e0 da matrimonio costituiscono le principali cause della diminuzione del tasso di natalit\u00e0.\nAl contrario, i divorzi hanno mostrato una tendenza al rialzo dal 1960, con un picco di 290\u00a0000 nel 2002. Successivamente sia il numero di divorzi sia la percentuale di divorzi hanno registrato un calo dal 2003. Nel 2016, il numero dei divorzi era pari a 216\u00a0805, e il tasso di divorzio era di 1,73 per mille abitanti.\nFlussi migratori.\nMigrazione interna.\nUn numero di persone compreso tra i 6 e i 7 milioni hanno cambiato le proprie residenze ogni anno, nel corso degli anni ottanta. Circa il 50% di questi trasferimenti sono avvenuti all'interno di una prefettura, gli altri sono stati trasferimenti da una prefettura a un'altra. Durante lo sviluppo economico del Giappone nel XX secolo, in particolare nel corso degli anni cinquanta e sessanta, la migrazione \u00e8 stata caratterizzata dallo spostamento di un numero sempre maggiore di persone dalle aree rurali alle grandi aree metropolitane in cerca di migliori posti di lavoro o di una migliore istruzione. Questo fenomeno \u00e8 proseguito alla fine degli anni ottanta, ma pi\u00f9 lentamente rispetto ai decenni precedenti.\nNegli anni ottanta, il governo si \u00e8 impegnato nel fornire supporto a favore del nuovo sviluppo urbano lontano dalle grandi citt\u00e0, in particolare Tokyo, in modo da attirare i giovani a vivere e lavorare l\u00ec, ricavando numerosi vantaggi quali la riduzione dei costi della vita, la riduzione dei costi di viaggio, e, in generale, un pi\u00f9 rilassato stile di vita rispetto a quello presente nelle citt\u00e0 pi\u00f9 grandi.\nLe statistiche del governo mostrano che negli anni ottanta un numero significativo di persone hanno lasciato le citt\u00e0 pi\u00f9 grandi (Tokyo e Osaka). Nel 1988 pi\u00f9 di 500\u00a0000 persone hanno lasciato Tokyo, la quale ha registrato una perdita netta a causa della migrazione di quasi 73\u00a0000 persone all'anno. Osaka registrava una perdita netta di quasi 36\u00a0000 abitanti nello stesso anno. Di conseguenza, le prefetture in prossimit\u00e0 dei grandi centri urbani, come Saitama, Chiba, Ibaraki, e Kanazawa vicino a Tokyo, e Hy\u014dgo, Nara, Shiga vicino a Osaka e Kyoto, hanno fatto registrare un incremento netto della popolazione. Questo modello suggerisce un processo di sub-urbanizzazione, ovvero persone che si muovono lontano dalle citt\u00e0 in cerca di alloggi a prezzi accessibili, continuando a lavorare o passare il tempo libero nei grandi centri, piuttosto che un vero decentramento.\nEmigrazione.\nSecondo l'Associazione dei giapponesi all'estero al mondo vi sono approssimativamente 3,8 milioni di , termine con cui vengono identificati gli emigrati giapponesi in terre straniere e i loro discendenti. Gran parte di essi risiede in Brasile, pi\u00f9 precisamente negli Stati di San Paolo e Paran\u00e1, mentre negli Stati Uniti essi sono maggiormente concentrati nelle Hawaii, in California e nello Stato di Washington. Un piccolo gruppo di cittadini di origine nipponica vive anche in Canada, in Europa e in Oceania. A queste comunit\u00e0 di pi\u00f9 remoto insediamento si aggiungono circa un milione di cittadini giapponesi residenti all'estero, in numerosi Paesi.\nLa prima emigrazione dal Giappone si verific\u00f2 gi\u00e0 durante il XII secolo verso le Filippine, ma non divenne un fenomeno di massa almeno fino al periodo Meiji, quando i giapponesi iniziarono a spostarsi verso il Nord e il Sud America in cerca di nuove opportunit\u00e0 di lavoro. Si verific\u00f2 anche una significativa migrazione verso i territori d'oltremare dell'Impero durante il periodo coloniale; tuttavia, la maggior parte degli emigrati fece ritorno in patria dopo la fine della guerra del Pacifico, a seguito della resa del Giappone.\nImmigrazione.\nSecondo le stime del centro immigrazione del Giappone, nel 1991 vi sono stati 1,2 milioni residenti stranieri in Giappone, meno dell'1% della popolazione del Giappone (esclusi gli immigrati irregolari o i turisti stranieri con permesso di soggiorno limitato a novanta giorni). Di questi, 693\u00a0100 (circa il 57%) erano coreani e 171\u00a0100 (circa il 14%) erano cinesi. Nel 2008 il numero di residenti stranieri nel Paese nipponico si aggirava sui 2,2 milioni.\nNel 2017 il numero di stranieri in Giappone era di 2\u00a0561\u00a0848 dei quali 730\u00a0890 cinesi, 450\u00a0663 sudcoreani, 262\u00a0405 vietnamiti e 260\u00a0553 filippini.\nPer far fronte al problema dell'invecchiamento della nazione e del futuro decrescere della popolazione sono state intraprese campagne di sensibilizzazione in favore dell'immigrazione, tra cui la naturalizzazione di circa 15\u00a0000 nuovi cittadini giapponesi all'anno, dei quali la maggior parte cinesi e coreani. Tuttavia sia l'opinione pubblica sia la classe politica giapponese continuano a vedere di cattiva luce l'immigrazione straniera; nel 2005 l'ex primo ministro giapponese Tar\u014d As\u014d descrisse il Giappone come una nazione di \u00abuna razza, una civilt\u00e0, una lingua e una cultura\u00bb.\nDal 20 novembre 2007, inoltre, \u00e8 entrata in vigore una nuova legge sull'immigrazione, che ricalca quella adottata dagli Stati Uniti dopo l'11 settembre. Qualsiasi non giapponese che passa i controlli di frontiera in Giappone viene schedato: a tutti (con l'eccezione dei diplomatici, dei minori di 16 anni, dei militari americani in servizio nel Paese, dei coreani e cinesi residenti da lungo tempo in Giappone e degli \"ospiti\" dal governo giapponese) vengono prese le impronte digitali e viene scattata una fotografia.\nResidenti stranieri.\nSe la societ\u00e0 giapponese \u00e8 riluttante a riammettere i rimpatriati, \u00e8 ancora meno disposta ad accettare come membri a pieno titolo della societ\u00e0 coloro che non posseggono origini etniche giapponesi. Molti dei residenti stranieri negli anni novanta erano discendenti di quelli deportati in Giappone durante l'occupazione giapponese di Taiwan (1895-1945) e Corea (1905-1945). Poich\u00e9 la cittadinanza giapponese si ottiene attraverso la nazionalit\u00e0 del genitore invece che in base al luogo di nascita, le generazioni successive non erano automaticamente giapponesi, costringendo la maggior parte dei coreani in Giappone a chiedere la naturalizzazione e la cittadinanza pur essendo nati e cresciuti in Giappone e sapendo parlare solo il giapponese. Fino alla fine degli anni ottanta, le persone che chiedevano la cittadinanza sono stati costrette a utilizzare la traduzione dei loro nomi in giapponese, per non continuare a subire discriminazioni in ambito scolastico, lavorativo o sentimentale.\nAlcuni coreani continuano a educare i loro figli in lingua coreana, tramandando la storia e la cultura in modo da infondere in essi l'orgoglio di appartenenza alla loro terra. La maggior parte dei coreani in Giappone, tuttavia, non sono mai stati nella penisola coreana e non parlano coreano. Molti di essi sono intrappolati in un circolo vizioso di povert\u00e0 e discriminazione.\nQuesto discorso vale anche per la maggior parte dei cinesi in Giappone. Essi risiedono principalmente nelle grandi citt\u00e0 quali Yokohama e Tokyo, nella regione del Kansai, e nelle zone a sud di Ky\u016bsh\u016b, mentre le maggiori \"chinatown\" si trovano nelle citt\u00e0 di Kobe e Yokohama. Nel territorio giapponese si trovano anche scuole bilingue (giapponese-cinese) che insegnano entrambe le lingue agli studenti. Nonostante il razzismo contro i cinesi in Giappone sia profondamente radicato a causa delle differenze storiche e culturali tra i due Paesi, e prendendo in considerazione la disputa per le isole Senkaku/Diayou che ha contribuito a inasprire i rapporti, in Giappone non si sono registrati gravi episodi di discriminazione a danno dei residenti cinesi.\nDurante gli anni novanta fu incoraggiata l'immigrazione dei nippo-brasiliani in Giappone, i quali, a causa di problemi economici e politici abbandonarono il Sud America in cerca di lavoro nella terra del Sol Levante. Essi vengono chiamati \"dekasegi\". Per via della loro origine giapponese, il governo ritenne che essi potessero essere integrati pi\u00f9 facilmente nella societ\u00e0 giapponese. In realt\u00e0, questa semplice integrazione non si \u00e8 mai verificata, dal momento che i nippo-brasiliani e i loro figli nati in Giappone sono trattati come stranieri dai giapponesi nativi. Anche le persone che sono nate in Giappone, emigrate in tenera et\u00e0 in Brasile e successivamente tornate in Giappone sono trattate come straniere. Nonostante la maggior parte dei brasiliani in Giappone abbia il tipico aspetto di un giapponese e delle chiare origini giapponesi, la loro apparente contraddizione tra questi due aspetti e il non \"comportarsi da giapponese\" o la loro identit\u00e0 brasiliana causa problemi di adattamento e difficolt\u00e0 nella loro accettazione da parte dei nativi.\nMinoranze etniche.\nIl popolo Yamato \u00e8 il gruppo nativo etnico dominante del Giappone. Il termine fu utilizzato in Giappone a partire dalla fine del XIX secolo per distinguere gli abitanti del resto del Giappone da altri gruppi minoritari etnici residenti in zone periferiche del Giappone, quali gli Ainu, i Ryukyuani, i Nivchi, gli Orok, cos\u00ec come i coreani, i taiwanesi e gli aborigeni taiwanesi, i quali furono incorporati dall'impero del Giappone nel XX secolo. Il concetto di \"sangue puro\" come criterio per l'unicit\u00e0 del popolo Yamato ha cominciato a circolare intorno al 1880 in Giappone, mentre gli scienziati giapponesi hanno iniziato a ricercarne l'eugenetica.\nUn altro importante gruppo etnico \u00e8 formato dagli Hisabetsu Buraku, conosciuti anche col nome di Burakumin. Le stime sul loro numero variano da 2 a 4 milioni, ovvero circa il 2 o 3% della popolazione nazionale. Storicamente i Burakumin facevano parte di quella categoria di persone che, nel loro lavoro (boia, macellai, conciatori) dovevano maneggiare corpi morti, umani e animali, sangue: elementi considerati impuri dalle religioni scintoista e buddista. Per questo motivo sono tuttora discriminati e vittime di pregiudizi, nonostante gli organi di governo si impegnino a sensibilizzare l'opinione pubblica con campagne contro la discriminazione. Ci\u00f2 porta questo gruppo etnico a vivere racchiusi in ghetti, con la conseguenza di un basso livello di istruzione e di una bassa condizione socio-economica. La situazione odierna dei Burakumin \u00e8 sicuramente migliore rispetto agli anni novanta e duemila, ma, soprattutto tra la persone anziane, esistono ancora dei pregiudizi nei loro confronti.\nIl secondo gruppo di minoranza pi\u00f9 grande tra i cittadini giapponesi \u00e8 il popolo Ainu, che si ritiene essere correlato ai popoli Tungusi, Altaici e Uralici della Siberia. Attualmente gli Ainu propriamente detti sono circa 15\u00a0000, ma le stime variano fino a 50\u00a0000 se si tiene conto dei sanguemisto. Nel 1990 sono stati considerati razzialmente distinti e quindi non del tutto giapponesi. Malattie e un basso tasso di natalit\u00e0 hanno fortemente diminuito il loro numero nel corso degli ultimi due secoli, e i matrimoni interrazziali avevano portato la popolazione a essere quasi completamente di sanguemisto.\nLa parola \"ainu\" significa \"umano\" in lingua ainu, e quest'ultima, anche se non pi\u00f9 in uso quotidiano, viene ancora trasmessa oralmente di generazione in generazione attraverso poemi epici, canzoni e racconti. Le liriche e le canzoni sono melodie costituite da sole due o tre note diverse e in molti casi imitano il verso degli animali o il canto degli uccelli; queste tradizioni vengono tuttora conservate, soprattutto al fine di trarre vantaggio dal turismo.\nSociet\u00e0.\nStile di vita.\nI giapponesi godono di un alto standard di vita, quasi il 90% della popolazione si considera parte della classe media. Tuttavia, molti studi indicano un basso livello di felicit\u00e0 e di soddisfazione per la vita tra i giapponesi rispetto alla maggior parte del mondo altamente sviluppato; i livelli sono rimasti in linea, se non in calo, nell'ultima met\u00e0 del XX secolo. I giapponesi, inoltre, si rivelano insoddisfatti della loro vita economica.\nIl tasso dei suicidi in Giappone \u00e8 il pi\u00f9 alto tra i Paesi appartenenti al primo mondo, e nel 2006 era stimato al 9\u00ba posto assoluto nel mondo. Nel 2011 il numero dei suicidi ha superato per il 14\u00ba anno consecutivo la soglia dei 30\u00a0000, e viene considerato uno dei maggiori problemi del Paese.\nIstruzione.\nIn Giappone, nonostante la scuola media superiore (dai 15 ai 18 anni) non sia obbligatoria, a partire dal 2005 il 94% degli studenti prosegue gli studi nei tre anni di liceo, poi il 50% di essi frequenta un'universit\u00e0, una scuola professionale o un altro istituto di istruzione superiore, di questi l'80% riesce a laurearsi. Tra i laureati, pi\u00f9 del 65% trova lavoro, percentuale che sale a circa il 75% tra coloro che hanno frequentato un corso master. Il programma per la valutazione internazionale dell'allievo coordinato dall'OCSE colloca attualmente la conoscenza globale e le competenze dei ragazzi giapponesi di 15 anni al sesto posto al mondo.\nSanit\u00e0.\nIl livello di sanit\u00e0 in Giappone \u00e8 dovuto a una serie di fattori, tra cui le abitudini culturali, l'isolamento e un sistema di assistenza sanitaria universale. Per alcuni esperti i giapponesi sono le persone pi\u00f9 \"sane\" del pianeta. Ci\u00f2 nonostante, oltre al problema dei suicidi, uno dei maggiori problemi di salute pubblica del Giappone \u00e8 il fumo, che secondo Tadao Kakizoe (presidente onorario del National Cancer Center) uccide pi\u00f9 di 100\u00a0000 persone ogni anno ed \u00e8 responsabile di una morte su dieci.\nUn problema sanitario sviluppatosi alla fine degli anni duemila \u00e8 la diffusione di malattie sessualmente trasmissibili tra le quali l'AIDS. Nonostante questo la consapevolezza generale tra la popolazione del Giappone per quanto riguarda le infezioni trasmesse per via sessuale rimane bassa. Nel dicembre 2006, l'Organizzazione mondiale della sanit\u00e0 ha indicato il numero di casi di HIV in Giappone in un numero di almeno 17\u00a0000, ci\u00f2 equivale a circa lo 0,01% della popolazione del Giappone, uno dei pi\u00f9 bassi rapporti di HIV fatti registrare in tutto il mondo.\nReligione.\nIl Giappone gode di una piena libert\u00e0 religiosa ai sensi dell'articolo 20 della sua Costituzione. Secondo una ricerca del 2011 il 22% della popolazione giapponese segue la religione buddista. Secondo un'altra ricerca del 2008 si definiva buddista il 34% dei giapponesi. Tra il 49% e il 67%, la popolazione giapponese non riferisce un'affiliazione a una religione organizzata. Di fatto, la grande maggioranza della popolazione \u00e8 legata a locali santuari e culti shinto, e una larga fetta pratica un sincretismo di scintoismo e buddismo. Tra le minoranze religiose vi sono l'islamismo, l'induismo, l'ebraismo e il cristianesimo, il quale viene praticato dal 2% della popolazione giapponese. Infine, a partire dalla met\u00e0 del XIX secolo, numerosi nuovi movimenti religiosi sono emersi in Giappone."}
{"id": "4376935", "revid": "729019", "url": "https://it.wikipedia.org/wiki?curid=4376935", "title": "Rush Limbaugh", "text": "Biografia.\nInizi\u00f2 a lavorare in radio dall'et\u00e0 di 16 anni, conducendo vari programmi come disc jockey. Dal 1984 present\u00f2 un talk show sull'emittente KFBK di Sacramento, caratterizzato dal format di alternanza tra i suoi commenti politici e le telefonate degli ascoltatori. Dal 1988 la trasmissione and\u00f2 in onda su tutto il territorio statunitense, diffusa dall'emittente newyorkese WABC. Limbaugh si spost\u00f2 poi a Palm Beach, in Florida, e da l\u00ec trasmise il suo \"The Rush Limbaugh Show\", andato in onda su Premiere Networks: \u00e8 stato a lungo il pi\u00f9 seguito talk show radiofonico del paese, con un'audience settimanale di 15 milioni di ascoltatori secondo \"Talkers Magazine\".\nNegli anni novanta i suoi libri \"The Way Things Ought to Be\" (1992) e \"See, I Told You So\" (1993) entratono nella classifica dei best seller de \"The New York Times\". Limbaugh critic\u00f2 frequentemente e pesantemente quelli che considerava politici di area \"liberal\" e le loro proposte. Nel 2001 Limbaugh si ritir\u00f2 a vita privata, essendo diventato completamente sordo. Il 3 febbraio 2020 Limbaugh annunci\u00f2 di avere un tumore ai polmoni in stadio avanzato. Il giorno dopo, il Presidente USA Donald Trump lo insign\u00ec della Medaglia presidenziale della libert\u00e0, la pi\u00f9 alta onorificenza civile americana, durante il Discorso sullo stato dell'Unione al Congresso di Washington. La Medaglia gli venne consegnata dalla first lady Melania Trump. Il 17 febbraio 2021 la famiglia di Limbaugh ne annunci\u00f2 la morte, dovuta al cancro."}
{"id": "4376939", "revid": "767487", "url": "https://it.wikipedia.org/wiki?curid=4376939", "title": "Pleasantville (New Jersey)", "text": "Pleasantville \u00e8 un comune degli Stati Uniti d'America, nella Contea di Atlantic, nello Stato del New Jersey."}
{"id": "4376940", "revid": "254059", "url": "https://it.wikipedia.org/wiki?curid=4376940", "title": "Cavassa", "text": "I Cavassa di Carmagnola e Saluzzo furono signori di Cervignasco e consignori di Beinasco e Costigliole Saluzzo\nStoria.\nLa famiglia Cavassa fu presente a Carmagnola gi\u00e0 nel XIII secolo: Goslinus Cavaxza fu testimone in un atto del 1217, Otto Cavassa fu nominato nel 1227 fra gli uomini di Carmagnola deputati dal marchese Bonifacio II del Monferrato, reggente per volont\u00e0 di Manfredo III di Saluzzo a determinare i confini dei terreni acquistati dal Monastero di Casanova dai conti di Lomello. Nel XIV secolo Obertone Cavassa fu nominato fra i capi di casa presenti all'assemblea dell'8 dicembre 1309, tenuta da Manfredo IV di Saluzzo con i cittadini di Carmagnola insieme ai suoi figli Gadello e Giovanni padre di Ardizzone e Andrea.\nGiovanni Cavassa, figlio di Andrea ebbe due figli: Bartolomeo e Vieto. Bartolomeo, consigliere di Mondov\u00ec nel 1388, fu padre di Enrico, sindaco di Carmagnola con Clemente di Montaldo nel 1437, un anno dopo che la stessa carica era stata ricoperta da Filippo Granetto e Bonifacio Ternavasio. Enrico compr\u00f2 nel 1438, dalla famiglia Ferreri di Mondov\u00ec, una casa feudale conosciuta come Palazzo degli Elefanti per via degli affreschi sulla facciata che ritraggono un corteo di elefanti eseguiti nel 1567 per ricevere il duca Ludovico Gonzaga-Nevers. Oggi questa casa ospita la Societ\u00e0 Operaia Francesco Bussone. Enrico fu nuovamente sindaco nel 1442 con Antonio Gatto e mor\u00ec nel 1476 lasciando una sola figlia, Gloriosa, che spos\u00f2 in prime nozze Giovanni Roero di Sommariva e, in seconde, il cugino Galeazzo. \nVieto, vivente nel 1406 fu padre di: Giovannone podest\u00e0 di Belluno nel 1405, consigliere al parlamento di Grenoble nel 1422 e di Pietro sindaco di Carmagnola nel 1490 con Giovannino de Pagno e Giacomo Granetto. Pietro fu padre di: Giovanni e Galeazzo.\nFrancesco Cavassa morto nel 1528, figlio di Galeazzo, venne creato nel 1488 vicario particolare del Marchese Ludovico II di Saluzzo e giudice supremo delle cause d'appello. Fece costruire da Matteo Sanmicheli la tomba di suo padre Galeazzo nella Chiesa di S.Giovanni di Saluzzo e il portale di Casa Cavassa e affid\u00f2 ad Hans Clemer la Pala della Madonna della Misericordia dove sono ritratti Ludovico II di Saluzzo e Margherita de Foix de Candale. Nel 1502 divenne vicario del contado di Saluzzo per il marchese Ludovico II di Saluzzo, quindi suo consigliere. Nel 1504 divenne vicario generale del marchesato sotto la reggenza di Margherita de Foix de Candale . che ottenne la protezione di Luigi XII di Francia. Come vicario generale diede vita a una Camera dei conti e nel 1511 ottenne dal Papa Giulio II che Saluzzo acquistasse il rango di sede vescovile. La sua fortuna termin\u00f2 quando Giovanni Ludovico di Saluzzo, che era stato incarcerato per essersi alleato con Carlo V d'Asburgo, fu liberato nel 1528. Francesco fu imprigionato nella rocca di Revello dove mor\u00ec. Suo figlio Tommaso nel 1543 fu chiamato da Gabriele di Saluzzo e dal suo siniscalco Pietro Granetto a far nascere il tribunale per la cognizione delle cause del Marchesato di Saluzzo. Sempre Gabriele di Saluzzo lo chiam\u00f2 nello stesso anno a ricoprire la carica di Podest\u00e0.. Anche suo figlio Francesco fu per tre volte sindaco di Carmagnola\nGiuseppe Cavassa nato nel 1610, figlio di Giovanni Nicola, nel 1650 fu assessore delle finanze per le truppe che svernavano a Carmagnola. Spos\u00f2 Lucrezia Menochio . e fu padre di Gi\u00f2 Nicola marito di Francesca Demarchi, Anna Maria moglie di Luigi Provagnetto, Antonia Leonora, moglie di Michele Capra di Azzano (1658) e Gi\u00f2 Agostino (1644-1686) marito di Giulia Provagnetto e padre di Luigi (1675-1752) marito di Amma Maria Spanzotti e padre di Anna Elisabetta moglie di Filippo Antonio Goretti e, in seconde nozze di Carlo Alessio Rasetti e di Gi\u00f2 Francesco Maria.\nArma.\n\"D'azzurro, al cavedano (quagliasco) d'argento, posto in banda\"."}
{"id": "4376943", "revid": "287204", "url": "https://it.wikipedia.org/wiki?curid=4376943", "title": "Ocean City (New Jersey)", "text": "Ocean City \u00e8 un comune degli Stati Uniti d'America, nella Contea di Cape May, nello Stato del New Jersey."}
{"id": "4376945", "revid": "1904508", "url": "https://it.wikipedia.org/wiki?curid=4376945", "title": "Elizabeth Percy, baronessa Percy", "text": "Biografia.\nEra figlia di Josceline Percy, XI conte di Northumberland e Elizabeth Wriothesley. L'unico figlio maschio della coppia, nonch\u00e9 erede della contea, mor\u00ec ad appena un anno di et\u00e0. Alla morte di suo padre nel 1670, Elizabeth eredit\u00f2 tutte le propriet\u00e0 di famiglia ma il titolo invece si estinse passando alla corona. L'unico che le rimase fu quello di baronessa Percy, che trasmise al marito e ai figli.\nElizabeth fu la pi\u00f9 ricca ereditiera del suo tempo divenendo cos\u00ec la sua mano molto ambita dalle maggiori famiglie del regno. Si spos\u00f2 tre volte.\nIl primo matrimonio fu con Henry Cavendish, conte di Ogle, avvenuto il 27 marzo 1679, e fin\u00ec l'anno dopo con la morte dello sposo.\nNon pass\u00f2 molto tempo che Elizabeth si rispos\u00f2 con Thomas Thynne, detto \"Tom of Ten Thousand\" per le grandi ricchezze. Il matrimonio venne celebrato il 15 novembre 1681 e dur\u00f2 fino al febbraio dell'anno successivo quando Thynne venne assassinato dal conte svedese Karl Johann von K\u00f6nigsmark.\nCinque mesi dopo esser rimasta nuovamente vedova, arriv\u00f2 il terzo matrimonio celebrato il 30 maggio 1682 con Charles Seymour, VI Duca di Somerset. Elizabeth divenne contessa di Somerset ed acquis\u00ec il titolo di Mistress of the Robes della regina Anna di Gran Bretagna, ruolo ricoperto dal 1710 al 1714. Al marito port\u00f2 vaste propriet\u00e0 terriere e residenze tra cui Alnwick Castle, Petworth House, Syon House e Northumberland House.\nDall'unione nacquero quattro figli:\nI duchi di Somerser furono i pi\u00f9 vecchi amici della regina, con la quale si ella si era rifugiata nel 1692 dopo un violento diverbio con Guglielmo III e Maria II d'Inghilterra.\nCome il duca di Marlborough prima di lui, Somerset us\u00f2 la posizione di confidente della moglie per migliorare la propria carriera politica. Entrambi vennero presi di mira da violenti attacchi verbali, specialmente da parte di Swift che sperava di influenzare la regina attraverso Abigail Masham, la rivale di Elizabeth come confidente della regina.\nApparentemente contro il desiderio di Masham, Swift pubblic\u00f2 \"The Windsor Prophecy\" (La profezione dei Windsor), una feroce polemica contro la duchessa chiamata \"Carrots\" (un comune soprannome derivato dal colore rosso dei suoi capelli). Swift accus\u00f2 esplicitamente la duchessa di aver assassinato il secondo marito e di voler follemente avvelenare la regina.\nLa regina si sent\u00ec oltraggiata e da quel momento si rifiut\u00f2 di favorire e mantenne l'amicizia con Elizabeth.\nL'orgoglio e l'arroganza del duca tuttavia consumarono la pazienza della regina che tolse a lui tutti gli incarichi di corte nel 1712.\nL'influenza sulla regina e il forte legame che le univa attirarono su Elizabeth invidie e molti nemici. Nonostante il medico personale di Anna, Lord Dartmouth, difendesse la favorita, la duchessa sembrava abile nel non pressare la regina per ottenerne i favori, contrariamente a quanto faceva Abigail Masham."}
{"id": "4376946", "revid": "767487", "url": "https://it.wikipedia.org/wiki?curid=4376946", "title": "Ventnor City", "text": "Ventnor City \u00e8 un comune degli Stati Uniti d'America, nella Contea di Atlantic, nello Stato del New Jersey."}
{"id": "4376952", "revid": "287204", "url": "https://it.wikipedia.org/wiki?curid=4376952", "title": "Brigantine", "text": "Brigantine \u00e8 un comune degli Stati Uniti d'America, nella Contea di Atlantic, nello Stato del New Jersey."}
{"id": "4376953", "revid": "47767", "url": "https://it.wikipedia.org/wiki?curid=4376953", "title": "Judica\u00ebl Nicolas", "text": ""}
{"id": "4376955", "revid": "729019", "url": "https://it.wikipedia.org/wiki?curid=4376955", "title": "2\u00aa Divisione granatieri &quot;Littorio&quot;", "text": "La 2\u00aa Divisione granatieri \"Littorio\" fu una delle quattro divisioni regolari dell'Esercito della Repubblica Sociale Italiana di Benito Mussolini. Anche se era una formazione di fanteria, venne formalmente indicata come una formazione di \"granatieri\" per innalzare il morale, anche se in realt\u00e0 il termine granatiere nella tradizione militare italiana si riferisce alle Guardie (unit\u00e0 selezionate specialmente riguardo all'altezza).\nStoria.\nLa 2\u00aa Divisione granatieri \"Littorio\" venne ufficialmente costituita il 7 aprile 1944 a Sennelager cittadina, presso Paderborn in Vestfalia centro di raccolta e di addestramento della Divisione. L'addestramento del gruppo di istruttori era iniziato a met\u00e0 novembre 1943. Agli inizi di aprile la Divisione aveva i quadri (3.000 uomini) al completo e a met\u00e0 aprile, con oltre un mese e mezzo di ritardo rispetto alle date stabilite, cominciarono ad affluire le reclute.\nAd agosto 1944 l'unit\u00e0 schierava 18.500 uomini. Nello stesso mese i reparti vengono trasferiti a M\u00fcnsingen, Minden e Feldstennen dove completarono l'addestramento. Nell'estate del 1944 a Sennelager la Divisione ricevette la visita di Mussolini e del maresciallo Graziani.\nLa 2\u00aa Divisione granatieri \"Littorio rientr\u00f2 in Patria tra il 20 ottobre e il 1\u00ba novembre 1944 e venne schierata a ridosso della Linea Gotica nell'Oltrep\u00f2 Pavese alle dipendenze del LXXV Armeekorps germanico in funzione antiguerriglia, ma il Comandante di Divisione, Generale Agosti, riusc\u00ec a ottenere di spostarla sul fronte occidentale al confine francese, fra il colle di Tenda e il Piccolo San Bernardo. Per mesi la Divisione resistette a tutti i tentativi dei franco-americani miranti a occupare territori italiani, riuscendo anzi nel contrario, perch\u00e9 alla fine era in possesso di alcune teste di ponte in territorio francese. Il 27 aprile 1945, dopo una strenua difesa dei confini dalle forze francesi e americane, con la fine della Repubblica Sociale Italiana quando l'unit\u00e0 era ancora in possesso di alcuni territori francesi il generale Agosti emise l'ordine di scioglimento della divisione, venendo poi catturato dagli alleati, ma gli alpini dei battaglioni \"Varese\" e \"Bergamo\" del Reggimento alpini della 2\u00aa Divisione granatieri \"Littorio\" e gli obici della 12\u00aa Batteria del Gruppo \"Mantova\" del 1\u00ba Reggimento artiglieria della 4\u00aa Divisione alpina \"Monterosa\", fino all'8 maggio affiancando le Fiamme Verdi del CLNAI contribuirono a fermare il tentativo di annessione della Valle d'Aosta alla Francia, in un'insolita alleanza tra partigiani italiani e soldati della RSI.\nIl generale Agosti successivamente alla cattura venne rinchiuso nel campo di concentramento di Coltano e accusato di aver commesso crimini di guerra. Mentre si trovava rinchiuso nel carcere militare di Forte Boccea a Roma, per\u00f2, prefer\u00ec suicidarsi piuttosto che essere giudicato da una giuria che egli riteneva parziale e \"traditrice\".\nInquadramento.\nLa Divisione inquadra i seguenti reparti:"}
{"id": "4376956", "revid": "767487", "url": "https://it.wikipedia.org/wiki?curid=4376956", "title": "Somers Point", "text": "Somers Point \u00e8 un comune degli Stati Uniti d'America, nella Contea di Atlantic, nello Stato del New Jersey."}
{"id": "4376959", "revid": "600229", "url": "https://it.wikipedia.org/wiki?curid=4376959", "title": "Conservati fedele", "text": "Conservati fedele (K 23) \u00e8 un'aria per soprano e archi composta da Wolfgang Amadeus Mozart a L'Aia nel 1765, all'et\u00e0 di nove anni.\nDescrizione.\nL'aria venne composta in onore della principessa Carolina, sorella dello Statolder generale delle Province Unite Guglielmo V di Orange-Nassau, la quale aveva invitato con tanta insistenza la famiglia Mozart a recarsi a L'Aia, di ritorno da Londra.\nLa composizione ha la struttura di un'aria con da capo in 2/4: la prima sezione \u00e8 un \"Andante grazioso\" in La maggiore (battute 1-86); ad essa segue una breve sezione centrale, un \"Allegretto\" in La minore (battute 87-100); la terza sezione, infine, \u00e8 costituita dal \"da capo\" della prima.\nTesto.\nIl testo dell'aria \u00e8 tratto dall'\"Artaserse\" di Pietro Metastasio, un libretto che conobbe particolare fortuna nel Settecento, visto che venne musicato una novantina di volte.\nMandane, figlia di Serse, si congeda dall'amato Arbace e gli chiede di restarle fedele."}
{"id": "4376960", "revid": "287204", "url": "https://it.wikipedia.org/wiki?curid=4376960", "title": "Mafia (album)", "text": ""}
{"id": "4376961", "revid": "824425", "url": "https://it.wikipedia.org/wiki?curid=4376961", "title": "K 23", "text": ""}
{"id": "4376962", "revid": "37401", "url": "https://it.wikipedia.org/wiki?curid=4376962", "title": "Cartuccia (supporto)", "text": ""}
{"id": "4376965", "revid": "682118", "url": "https://it.wikipedia.org/wiki?curid=4376965", "title": "Nomura", "text": ""}
{"id": "4376970", "revid": "1573940", "url": "https://it.wikipedia.org/wiki?curid=4376970", "title": "Staphylinidae", "text": "Gli Stafilinidi (Staphylinidae ) sono una famiglia di coleotteri, comprendente oltre 50.000 specie.\nDescrizione.\nSono coleotteri generalmente di piccole dimensioni, di forma allungata, che si caratterizzano per la presenza di elitre molto corte, che lasciano scoperto gran parte dell'addome.\nAlcune specie mimano le sembianze di diverse specie di formiche (mirmecomorfismo).\nBiologia.\nLa maggior parte delle specie sono predatori che si nutrono di insetti o altri piccoli invertebrati.\nAlcune specie vivono in associazione con colonie di formiche (mirmecofilia)..\nTassonomia.\nLa famiglia comprende le seguenti 33 sottofamiglie (di cui una fossile):"}
{"id": "4376971", "revid": "47767", "url": "https://it.wikipedia.org/wiki?curid=4376971", "title": "Judica\u00ebl", "text": "Origine e diffusione.\nDeriva dall'nome bretone antico \"Iudicael\", composto dagli elementi \"iud\" (\"signore\", \"principe\", da cui anche Joyce) e \"cael\" (o \"hael\", \"generoso\", presente anche in Gwena\u00ebl). Il significato si pu\u00f2 quindi interpretare come \"generoso signore\".\nOnomastico.\nL'onomastico si festeggia il 17 dicembre in memoria di san Giudicaele, re bretone del VII secolo."}
{"id": "4376973", "revid": "1305772", "url": "https://it.wikipedia.org/wiki?curid=4376973", "title": "Michael Sweeney", "text": ""}
{"id": "4376974", "revid": "306856", "url": "https://it.wikipedia.org/wiki?curid=4376974", "title": "Ceramica di Gnathia", "text": "La ceramica di Gnathia o ceramica di Egnazia \u00e8 una sottoclasse della ceramica apula, che si sviluppa dalla decorazione secondaria dello \"stile ornato\" ed \u00e8 datata dal 375-370 a.C. alla fine del III secolo a.C. Numerosi esemplari decorati in questa tecnica policroma rinvennero con gli scavi condotti a Egnazia nel 1848 cos\u00ec che il nome dell'antica citt\u00e0 rimase a designare la classe ceramica e la tecnica che la caratterizza; bench\u00e9 non si conosca esattamente il centro di produzione originario si ritiene che potesse essere Taras; numerosi esemplari sono stati prodotti e trovati Paestum e in Campania; ne esiste una variet\u00e0 siceliota (come quella di Lipari), che si distingue per l'uso del blu, datata all'ultimo quarto del IV secolo a.C. e al primo quarto del III.\nLo stile.\nLa superficie dei vasi \u00e8 ricoperta con una vernice nera sulla quale scene figurate e ornamentali sono dipinte in bianco, spesso con tocchi di giallo e di rosso paonazzo. Questi ultimi colori, applicati al nero gi\u00e0 esistente sono fissati da una seconda cottura del vaso.\nAll'inizio della produzione potevano essere presenti incisioni. Di epoca pi\u00f9 recente sono gli esemplari sui quali, ad imitazione dei vasi metallici, venivano praticate baccellature verticali, o quelli privi di decorazione figurata e decorati unicamente con ornamenti fitomorfi, talvolta dipinti su fasce a vernice nera che interrompono la baccellatura verticale. Le forme tipiche sono le stesse presenti nella ceramica apula a figure rosse, ma tendono ad una maggiore eleganza.\nTra i pi\u00f9 antichi autori individuati si ricorda il Pittore delle rose da cui discendono tre gruppi che operano alla fine IV secolo a.C. Il caposcuola del primo gruppo \u00e8 il Pittore di Lecce 1075 e alla sua bottega appartiene il Pittore della bottiglia del Louvre a cui si deve l'introduzione della baccellatura verticale. Il secondo gruppo \u00e8 chiamato Gruppo di Dunedin e il terzo comprende il Gruppo del ramoscello di alloro e il Gruppo di Knudsen. Ne fa parte anche il Pittore di Lipari."}
{"id": "4376978", "revid": "692467", "url": "https://it.wikipedia.org/wiki?curid=4376978", "title": "Ceramica di Egnazia", "text": ""}
{"id": "4376979", "revid": "287204", "url": "https://it.wikipedia.org/wiki?curid=4376979", "title": "Rituals (album)", "text": ""}
{"id": "4376982", "revid": "47767", "url": "https://it.wikipedia.org/wiki?curid=4376982", "title": "Judicael", "text": ""}
{"id": "4376983", "revid": "1305772", "url": "https://it.wikipedia.org/wiki?curid=4376983", "title": "Rituals", "text": ""}
{"id": "4376986", "revid": "1505830", "url": "https://it.wikipedia.org/wiki?curid=4376986", "title": "Nomura Holdings", "text": "Nomura Holdings, Inc. (\u91ce\u6751\u30db\u30fc\u30eb\u30c7\u30a3\u30f3\u30b0\u30b9\u682a\u5f0f\u4f1a\u793e) \u00e8 una impresa giapponese finanziaria e membro principale del gruppo Nomura, fondata ad Osaka il 25 dicembre 1925.\nCon i suoi broker, e con le sue sussidiarie di servizi finanziari e bancari, fornisce servizi finanziari di investimento per privati, clienti istituzionali e governativi. \nStoria.\nLa storia di Nomura inizi\u00f2 il 25 dicembre 1925, quando Nomura Securities Co., Ltd. (NSC) fu fondata a Osaka, come spin-off del Dipartimento Titoli di Osaka Nomura Bank Co., Ltd (l'attuale Resona Bank). NSC inizialmente si \u00e8 concentrata sul mercato obbligazionario. Prende il nome dal suo fondatore Tokushichi Nomura II, un ricco uomo d'affari e investitore giapponese. In precedenza aveva fondato la banca Osaka Nomura nel 1918, basata sul modello Mitsui zaibatsu con un capitale di 10 milioni di yen. Come la maggior parte dei conglomerati giapponesi, o zaibatsu, le sue origini erano a Osaka, ma operava fuori Tokyo. NSC ottenne l'autorit\u00e0 di negoziare azioni nel 1938 e divenne pubblica nel 1961.\nNell'ottobre 2008 la societ\u00e0 acquista l'unit\u00e0 di equity ed investimento di Lehman Brothers Holdings in Asia e in Europa e mantiene la maggior parte dei suoi impiegati. Nomura pag\u00f2 225 milioni di dollari per l'acquisto dell'unit\u00e0 asiatica. Nomura ha uffici in tutti il mondo, con sedi regionali a Hong Kong, Londra, New York e dava lavoro (in quegli anni) a oltre 27.000 persone.\nNel dicembre 2019, Nomura ha annunciato l'acquisizione di Greentech Capital Advisors, una banca di investimento statunitense del tipo boutique con obiettivi dichiarati di assistenza ai clienti attraverso tecnologie e infrastrutture sostenibili. La transazione si \u00e8 conclusa alla fine di marzo 2020. Greentech \u00e8 stata rinominata \"Nomura Greentech\" e fa parte del suo franchising Investment Banking negli Stati Uniti."}
{"id": "4376988", "revid": "54354", "url": "https://it.wikipedia.org/wiki?curid=4376988", "title": "Nomura Group", "text": ""}
{"id": "4377001", "revid": "372624", "url": "https://it.wikipedia.org/wiki?curid=4377001", "title": "Nunzio Rossi", "text": "Biografia.\nNonostante i recenti studi dedicati a Nunzio Rossi, la sua attivit\u00e0 artistica \u00e8 ancora poco nota. La morte precoce e la dispersione di gran parte delle sue opere rende estremamente modesto il numero di dipinti ad oggi a lui attribuibili. Sicuramente presente da fanciullo nella bottega napoletana di Massimo Stanzione, viene poi inviato dal maestro a Bologna, come documentato dalle fonti. Secondo ultime analisi, si tende oggi a ritenerlo maturato nell'ambito della bottega di Giovanni Battista Benaschi.\nIl primo gruppo di opere.\nIl primo gruppo di opere dal quale si \u00e8 dato inizio alla ricostruzione biografica dell'artista \u00e8 la serie di opere voluta nel 1644 dal priore Daniele Granchio per la chiesa di San Girolamo alla Certosa di Bologna.\nDi notevole rilevanza \u00e8 il grande telero della Nativit\u00e0 di formato orizzontale, insolito nel panorama bolognese, che d\u00e0 inizio all'importante ciclo cristologico nel progetto di decorazione della chiesa certosina. Nell'opera sono evidenti elementi tipici del naturalismo di Ribera e il dipinto si inserisce gi\u00e0 nel contesto culturale del Barocco napoletano, rivelato dall'illusionismo prospettico dell'affollata rappresentazione, dalle pennellate veloci, dai toni brillanti e dall'acceso chiaroscuro. Nella Nativit\u00e0 di Nunzio Rossi sono evidenti i caratteri della cultura artistica napoletana tra il 1630 e il 1650, anni in cui, artisti stranieri quali Van Dyck e Rubens, affiancano i pittori partenopei.\nIl linguaggio artistico del nostro rimane quindi molto lontano da quello felsineo, anche se un accenno alla pittura di Guido Reni, presso il quale le fonti lo indicano attivo nella bottega al suo arrivo a Bologna, \u00e8 visibile nella rappresentazione di Ges\u00f9 Bambino nudo e di Maria con le mani conserte, in una composizione scenica e figurativa che rimanda all'Adorazione dei pastori (Napoli, Certosa di San Martino), dipinto eseguito dal pittore bolognese tra il 1640 e il 1642.\nFanno parte delle opere giovanili dell'artista anche i due Santi certosini (San Guglielmo Horne e San Tommaso Skryven) che originariamente collocati ai lati della Nativit\u00e0 in Certosa sono ora nei depositi della Pinacoteca Nazionale di Bologna. Le due tele fanno parte di un programma celebrativo che l'ordine certosino commissiona a Nunzio Rossi e ad altri pittori per ricordare il gruppo di monaci inglesi che nel secolo precedente preferirono le pene del martirio, restando fedeli al Papa e alla Chiesa romana, piuttosto che accettare l'autorit\u00e0 spirituale di Errico VIII e della Chiesa anglicana.\nLe opere alla Certosa di Bologna.\nL'attribuzione a Nunzio Rossi delle opere in Certosa \u00e8 documentata dalle fonti gi\u00e0 da Antonio di Paolo Masini nella sua \"Bologna Perlustrata\" (1650), che scrive di \u201cMutio Rossi Napolitano in et\u00e0 di 18 anni, fece quello della Nativit\u00e0 di Christo\u201d e pi\u00f9 tardi ne \"Le pitture di Bologna\" (1686) di Carlo Cesare Malvasia, dove il biografo annota \u201cdue Santi laterali\u201d dello stesso giovane pittore. Anche queste due tele laterali risultano molto distanti dallo stile reniano, nelle quali si evince una libert\u00e0 di esecuzione pittorica e cromatica che ha origine dalla formazione dell'artista presso Stanzione e Ribera, come confermato dal biografo Francesco Susino.\nL'ipotesi delle fonti napoletane, secondo cui \u00e8 da anticipare di almeno un decennio la data di nascita del Rossi per conclamare un lungo alunnato in et\u00e0 giovanile presso la bottega del Reni (voluta dal suo primo maestro Stanzione che ha grande ammirazione per il bolognese), risulta improbabile. Considerando, infatti, che Guido muore nel 1642 e che le opere in Certosa sono datate nel 1644, anche se il giovane frequenta la bottega reniana per poco tempo, sembra tuttavia inverosimile l'ipotesi secondo la quale Nunzio arriva all'impresa della Certosa in et\u00e0 matura, se non altro perch\u00e9 la testimonianza del Masini \u00e8 contemporanea all'attivit\u00e0 dell'artista napoletano in Certosa e quindi a conferma della probabile nascita del Rossi nel 1626.\nI quattro evangelisti e Il Sacrificio di Mos\u00e8.\nSempre per i certosini, Nunzio Rossi esegue una serie pittorica di quattro Evangelisti (Matteo, Luca, Giovanni e Marco) collocati nella chiesa di San Girolamo alla Certosa, mentre di molte altre opere ricordate dalle fonti e realizzate per lo stesso ordine, purtroppo si sono perse completamente le tracce.\nIl giovane pittore napoletano ha operato anche per l'aristocrazia bolognese, un esempio \u00e8 il Sacrificio di Mos\u00e8 dipinto per il palazzo della famiglia Bargellini, dove \u00e8 evidente un'esecuzione estranea al contesto artistico cittadino. Rossi quindi dichiara apertamente un rifiuto per la tradizione classica bolognese a favore di un gusto fatto di crudo realismo dai toni a volte quasi tenebrosi, in parte liberati dagli effetti luministici e chiaroscurali.\nIl periodo napoletano.\nCarlo Celano, ne \"Le Notizie del bello, dell'antico e del curioso della Citt\u00e0 di Napoli\" (1692), annota che dopo il soggiorno felsineo Nunzio Rossi fa ritorno a Napoli dove esegue alcuni degli affreschi per la chiesa di San Pietro a Maiella, tra il 1644 e il 1646. Questi dipinti, per lungo tempo dimenticati dalla critica, sono caratterizzati da un intenso naturalismo e rappresentano San Benedetto che d\u00e0 i precetti ai Celestini e San Pietro Celestino che impone gli statuti dell'ordine. Gli affreschi rimasti per lungo tempo coperti e danneggiati, oggi sono in parte recuperati.\nDi questo periodo napoletano \u00e8 anche \"l'Assunta di Castellammare\", per lungo tempo assegnata a Lanfranco e restituita a Nunzio Rossi da Giuseppe De Vito che ne sottolinea il rapporto con l'arte emiliana, in particolare del Reni, Domenichino e Lanfranco, gi\u00e0 a Napoli nella cappella del Tesoro di san Gennaro nel Duomo e nella Certosa di San Martino. Un chiaro segno del successo che Rossi raggiunge tra i collezionisti napoletani \u00e8 il trasferimento dell'artista a Messina, presso il principe Ruffo, col compito di decorare la sua maestosa residenza. Il Rossi affresca diverse stanze del palazzo Bagnara dei Ruffo ma purtroppo i dipinti oggi non sono visibili perch\u00e9 andati perduti a causa del terremoto del 1783. Le fonti indicano che tra il 1646 ed il 1649 nella collezione Ruffo sono presenti quattro Baccanali (integrati in seguito da altri cinque) e da un Apollo e Marsia. Anche di questo periodo, tuttavia, rimangono pochissime opere certe e gran parte di quelle ricordate dai documenti antichi sono andate perdute o al momento non rintracciabili.\nLo stile.\nLo stile del Rossi manifesta un gusto per la pennellata densa e pastosa, impressa sulla tela con forza, che immerge le sue origini nel naturalismo, dal Ribera al Maestro dell'Annuncio ai pastori (anonimo pittore\nattivo a Napoli tra il 1630-60). La sua vena di narratore si enuncia nelle fisionomie stravolte dei suoi personaggi, che nelle tele felsinee risentono del gigantismo delle opere di Pellegrino Tibaldi.\nIl soggiorno a Palermo.\nFrancesco Susino ne Le \"Vite de' Pittori Messinesi\" (1724) annota che Nunzio Rossi da Messina si trasferisce a Palermo, dove esercita un'intensa attivit\u00e0 pittorica, pare fino agli ultimi decenni del secolo. Questo periodo finale di produttivit\u00e0 dell'artista contrasta per\u00f2 col racconto di Bernardo De Dominici ne \"Le Vite de' Pittori, Scultori, Architetti Napoletani\" (1745) che colloca la morte del pittore a soli venticinque anni. Indubbiamente le incertezze e le contraddizioni nelle fonti non tolgono merito a quest'artista che con grande originalit\u00e0 seppe farsi spazio nel panorama artistico dell'epoca, da Napoli a Bologna fino alla Sicilia, circostanza questa che giustifica l'interesse di studiosi dalle realt\u00e0 culturali diverse."}
{"id": "4377003", "revid": "6923", "url": "https://it.wikipedia.org/wiki?curid=4377003", "title": "Gruppo Nomura", "text": "Il Gruppo Nomura (\u91ce\u6751\u30b0\u30eb\u30fc\u30d7 Nomura Gur\u016bpu?) ex Nomura zaibatsu (\u91ce\u6751\u8ca1\u95a5) \u00e8 una conglomerata multinazionale giapponese o zaibatsu di servizi finanziari, gestione finanziaria, aziende di consulenza con sede nel distretto di Nihombashi a Tokyo in Giappone.\nIl gruppo \u00e8 coinvolto in numerosi settori industriali, dal petrolio e il gas, all'edilizia, dalla chimica a beni di consumo a basso costo e per i servizi finanziari, motivo per la quale \u00e8 conosciuta in tutto il mondo, attraverso Nomura Holdings."}
{"id": "4377006", "revid": "599013", "url": "https://it.wikipedia.org/wiki?curid=4377006", "title": "Black Forest Open 2006 - Singolare", "text": "Il singolare del torneo di tennis Black Forest Open 2006, facente parte dell'ATP Challenger Series, ha avuto come vincitore Hugo Armando che ha battuto in finale Torsten Popp 6-3, 3-6, 6-4."}
{"id": "4377007", "revid": "599013", "url": "https://it.wikipedia.org/wiki?curid=4377007", "title": "Black Forest Open 2006 - Doppio", "text": "Il doppio del torneo di tennis Black Forest Open 2006, facente parte dell'ATP Challenger Series, ha avuto come vincitori Tomas Behrend e Dominik Meffert che hanno battuto in finale Alexandre Sidorenko e Mi\u0161a Zverev 7-5, 7-65."}
{"id": "4377008", "revid": "729019", "url": "https://it.wikipedia.org/wiki?curid=4377008", "title": "Kranj Challenger 2006 - Singolare", "text": "Il singolare del torneo di tennis Kranj Challenger 2006, facente parte dell'ATP Challenger Series, ha avuto come vincitore Werner Eschauer che ha battuto in finale Gorka Fraile 6-1, 6-0."}
{"id": "4377009", "revid": "729019", "url": "https://it.wikipedia.org/wiki?curid=4377009", "title": "Kranj Challenger 2006 - Doppio", "text": "Il doppio del torneo di tennis Kranj Challenger 2006, facente parte dell'ATP Challenger Series, ha avuto come vincitori Antonio Baldellou-Esteva e H\u00e9ctor Ruiz Cadenas che hanno battuto in finale Adri\u00e1n Garc\u00eda e Dami\u00e1n Patriarca 0-6, 6-2, [10-7]."}
{"id": "4377010", "revid": "599013", "url": "https://it.wikipedia.org/wiki?curid=4377010", "title": "Bra\u0219ov Challenger 2006 - Singolare", "text": "Il singolare del torneo di tennis Bra\u0219ov Challenger 2006, facente parte dell'ATP Challenger Series, ha avuto come vincitore Marc L\u00f3pez che ha battuto in finale Victor Crivoi 4-6, 6-3, 7-68."}
{"id": "4377011", "revid": "599013", "url": "https://it.wikipedia.org/wiki?curid=4377011", "title": "Bra\u0219ov Challenger 2006 - Doppio", "text": "Il doppio del torneo di tennis Bra\u0219ov Challenger 2006, facente parte dell'ATP Challenger Series, ha avuto come vincitori Lazar Magdinchev e Predrag Rusevski che hanno battuto in finale Robin Haase e Michal Navr\u00e1til 6-4, 7-69."}
{"id": "4377012", "revid": "133248", "url": "https://it.wikipedia.org/wiki?curid=4377012", "title": "Der Erlk\u00f6nig", "text": ""}
{"id": "4377013", "revid": "92723", "url": "https://it.wikipedia.org/wiki?curid=4377013", "title": "Alexander Kolyaskin Memorial 2006 - Singolare", "text": "Il singolare del torneo di tennis Alexander Kolyaskin Memorial 2006, facente parte dell'ATP Challenger Series, ha avuto come vincitore Ilija Bozoljac che ha battuto in finale Tom\u00e1\u0161 Cakl 6-4, 3-6, 7-5."}
{"id": "4377014", "revid": "92723", "url": "https://it.wikipedia.org/wiki?curid=4377014", "title": "Alexander Kolyaskin Memorial 2006 - Doppio", "text": "Il doppio del torneo di tennis Alexander Kolyaskin Memorial 2006, facente parte dell'ATP Challenger Series, ha avuto come vincitori Oleksandr Nedovjesov e Aleksandr Jarmola che hanno battuto in finale Aleksandr Aks'onov e Vladyslav Klymenko 6-4, 6-2."}
{"id": "4377015", "revid": "1442080", "url": "https://it.wikipedia.org/wiki?curid=4377015", "title": "D\u00fcsseldorf Challenger 2006 - Singolare", "text": "Il singolare del torneo di tennis D\u00fcsseldorf Challenger 2006, facente parte dell'ATP Challenger Series, ha avuto come vincitore Evgenij Korol\u00ebv che ha battuto in finale Andreas Vinciguerra 7-64, 6-3."}
{"id": "4377016", "revid": "1442080", "url": "https://it.wikipedia.org/wiki?curid=4377016", "title": "D\u00fcsseldorf Challenger 2006 - Doppio", "text": "Il doppio del torneo di tennis D\u00fcsseldorf Challenger 2006, facente parte dell'ATP Challenger Series, ha avuto come vincitori Hugo Armando e Tomas Behrend che hanno battuto in finale Simon Greul e Evgenij Korol\u00ebv 6-1, 4-6, [10-4]."}
{"id": "4377017", "revid": "1442080", "url": "https://it.wikipedia.org/wiki?curid=4377017", "title": "Genoa Open Challenger 2006 - Singolare", "text": "Il singolare del torneo di tennis Genoa Open Challenger 2006, facente parte dell'ATP Challenger Series, ha avuto come vincitore Gorka Fraile che ha battuto in finale Potito Starace 6-4, 3-6, 6-4."}
{"id": "4377020", "revid": "1442080", "url": "https://it.wikipedia.org/wiki?curid=4377020", "title": "Genoa Open Challenger 2006 - Doppio", "text": "Il doppio del torneo di tennis Genoa Open Challenger 2006, facente parte dell'ATP Challenger Series, ha avuto come vincitori Adriano Biasella e Marcelo Charpentier che hanno battuto in finale Jamie Delgado e Jamie Murray 6-4, 4-6, [13-11]."}
{"id": "4377022", "revid": "1442080", "url": "https://it.wikipedia.org/wiki?curid=4377022", "title": "Bel\u00e9m Challenger 2006 - Singolare", "text": "Il singolare del torneo di tennis Bel\u00e9m Challenger 2006, facente parte dell'ATP Challenger Series, ha avuto come vincitore Guillermo Ca\u00f1as che ha battuto in finale Carlos Berlocq 4-6, 6-2, 7-68."}
{"id": "4377023", "revid": "1494169", "url": "https://it.wikipedia.org/wiki?curid=4377023", "title": "Chiesa di Sant'Agrippino", "text": "Ci sono diverse chiese dedicate a Sant'Agrippino:"}
{"id": "4377024", "revid": "1442080", "url": "https://it.wikipedia.org/wiki?curid=4377024", "title": "Bel\u00e9m Challenger 2006 - Doppio", "text": "Il doppio del torneo di tennis Bel\u00e9m Challenger 2006, facente parte dell'ATP Challenger Series, ha avuto come vincitori Brian Dabul e Cristian Villagran che hanno battuto in finale Alessandro Da Col e Francesco Piccari 6-1, 7-65."}
{"id": "4377026", "revid": "1442080", "url": "https://it.wikipedia.org/wiki?curid=4377026", "title": "New Orleans Challenger 2006 - Singolare", "text": "Il singolare del torneo di tennis New Orleans Challenger 2006, facente parte dell'ATP Challenger Series, ha avuto come vincitore Cecil Mamiit che ha battuto in finale Amer Deli\u0107 6-3, 7-61."}
{"id": "4377027", "revid": "1442080", "url": "https://it.wikipedia.org/wiki?curid=4377027", "title": "New Orleans Challenger 2006 - Doppio", "text": "Il doppio del torneo di tennis New Orleans Challenger 2006, facente parte dell'ATP Challenger Series, ha avuto come vincitori Cecil Mamiit e Sam Warburg che hanno battuto in finale Chris Drake e David Martin 7-63, 6-0."}
{"id": "4377028", "revid": "121549239", "url": "https://it.wikipedia.org/wiki?curid=4377028", "title": "Bellas mariposas (racconto)", "text": "Bellas mariposas \u00e8 un racconto di Sergio Atzeni, pubblicato postumo nel 1996, a causa della prematura morte dell'autore (1995).\nTrama.\nIl racconto \u00e8 ambientato a Cagliari nella met\u00e0 degli anni 1990, nell'immaginario quartiere periferico di Santa Lamenera (identificabile tuttavia con Is Mirrionis per storie e personaggi), ed \u00e8 scritto in \"slang\" cagliaritano.\nLa protagonista \u00e8 Caterina, una ragazzina con una difficile situazione familiare, che gira la citt\u00e0 con Luna, la sua amica del cuore, il 3 di agosto, il \u00abgiorno dell'ammazzamento di Gigi, l'innamorato suo\u00bb. Le ragazzine cercano cos\u00ec di dimenticare, almeno per un giorno, la loro difficile vita, vissuta in un quartiere degradato con i suoi problemi, come la droga.\nAdattamento.\nDal libro \u00e8 stato tratto nel 2012 l'omonimo film di Salvatore Mereu. Tra gli interpreti: Sara Podda (Cate), Maya Mulas (Luna), Davide Todde (Gigi)."}
{"id": "4377029", "revid": "1442080", "url": "https://it.wikipedia.org/wiki?curid=4377029", "title": "Open d'Orleans 2006 - Singolare", "text": "Il singolare del torneo di tennis Open d'Orleans 2006, facente parte dell'ATP Challenger Series, ha avuto come vincitore Olivier Rochus che ha battuto in finale Micha\u00ebl Llodra 7-60, 7-66."}
{"id": "4377030", "revid": "1442080", "url": "https://it.wikipedia.org/wiki?curid=4377030", "title": "Open d'Orleans 2006 - Doppio", "text": "Il doppio del torneo di tennis Open d'Orleans 2006, facente parte dell'ATP Challenger Series, ha avuto come vincitori Gr\u00e9gory Carraz e Dick Norman che hanno battuto in finale J\u00e9r\u00f4me Haehnel e Jean-Ren\u00e9 Lisnard 7-66, 6-1."}
{"id": "4377031", "revid": "92723", "url": "https://it.wikipedia.org/wiki?curid=4377031", "title": "Copa Sevilla 2006 - Singolare", "text": "Il singolare del torneo di tennis Copa Sevilla 2006, facente parte dell'ATP Challenger Series, ha avuto come vincitore Iv\u00e1n Navarro che ha battuto in finale H\u00e9ctor Ruiz Cadenas 6-3, 6-4."}
{"id": "4377032", "revid": "92723", "url": "https://it.wikipedia.org/wiki?curid=4377032", "title": "Copa Sevilla 2006 - Doppio", "text": "Il doppio del torneo di tennis Copa Sevilla 2006, facente parte dell'ATP Challenger Series, ha avuto come vincitori Pablo And\u00fajar e Marcel Granollers che hanno battuto in finale Hugo Armando e Carlos Poch Gradin 4-6, 6-3, [10-8]."}
{"id": "4377033", "revid": "599013", "url": "https://it.wikipedia.org/wiki?curid=4377033", "title": "Banja Luka Challenger 2006 - Singolare", "text": "Il singolare del torneo di tennis Banja Luka Challenger 2006, facente parte dell'ATP Challenger Series, ha avuto come vincitore Marco Mirnegg che ha battuto in finale Nicolas Devilder 6-2, 6-4."}
{"id": "4377034", "revid": "1442080", "url": "https://it.wikipedia.org/wiki?curid=4377034", "title": "Banja Luka Challenger 2006 - Doppio", "text": "Il doppio del torneo di tennis Banja Luka Challenger 2006, facente parte dell'ATP Challenger Series, ha avuto come vincitori Joseph Sirianni e Stefan Wauters che hanno battuto in finale Ivan Dodig e Aleksandar Mari\u0107 6-4, 3-6, [10-4]."}
{"id": "4377035", "revid": "1442080", "url": "https://it.wikipedia.org/wiki?curid=4377035", "title": "Lubbock Challenger 2006 - Singolare", "text": "Il singolare del torneo di tennis Lubbock Challenger 2006, facente parte dell'ATP Challenger Series, ha avuto come vincitore Sam Querrey che ha battuto in finale Noam Okun 6-1, 6-4."}
{"id": "4377037", "revid": "1442080", "url": "https://it.wikipedia.org/wiki?curid=4377037", "title": "Lubbock Challenger 2006 - Doppio", "text": "Il doppio del torneo di tennis Lubbock Challenger 2006, facente parte dell'ATP Challenger Series, ha avuto come vincitori Chris Drake e Scott Lipsky che hanno battuto in finale Goran Dragicevic e Mirko Pehar 7-62, 6-3."}
{"id": "4377039", "revid": "564451", "url": "https://it.wikipedia.org/wiki?curid=4377039", "title": "Stazione di Kotoni Station (JR Hokkaido)", "text": ""}
{"id": "4377040", "revid": "1442080", "url": "https://it.wikipedia.org/wiki?curid=4377040", "title": "Pekao Open 2006 - Singolare", "text": "Il singolare del torneo di tennis Pekao Open 2006, facente parte dell'ATP Challenger Series, ha avuto come vincitore Nicol\u00e1s Lapentti che ha battuto in finale Bohdan Ulihrach 3-6, 6-3, 6-3."}
{"id": "4377042", "revid": "1442080", "url": "https://it.wikipedia.org/wiki?curid=4377042", "title": "Pekao Open 2006 - Doppio", "text": "Il doppio del torneo di tennis Pekao Open 2006, facente parte dell'ATP Challenger Series, ha avuto come vincitori Tomas Behrend e Christopher Kas che hanno battuto in finale Tomasz Bednarek e Marcin Matkowski 6-1, 3-6, [10-4]."}
{"id": "4377043", "revid": "92723", "url": "https://it.wikipedia.org/wiki?curid=4377043", "title": "Open Tarragona Costa Daurada 2006 - Singolare", "text": "Il singolare del torneo di tennis Open Tarragona Costa Daurada 2006, facente parte dell'ATP Challenger Series, ha avuto come vincitore Paolo Lorenzi che ha battuto in finale Younes El Aynaoui 6-4, 7-64."}
{"id": "4377044", "revid": "1573940", "url": "https://it.wikipedia.org/wiki?curid=4377044", "title": "Pegtymel'", "text": "Il Pegtymel' (; anche conosciuto con il nome di \"Rapyl'katyn\") \u00e8 un fiume dell'estremo oriente russo (Circondario autonomo della \u010cukotka), tributario del mare della Siberia orientale.\nHa origine dal versante settentrionale dell'altopiano dei Ciukci, dalla catena dei \"monti del Paljavaam\"; scorre con direzione mediamente nordoccidentale costeggiando la catena dei \"monti del Pegtymel'\", con corso parallelo a quello del fiume Paljavaam, sfociando infine con un delta nella parte est del mare della Siberia orientale. I maggiori affluenti del fiume sono il \"Kuvet\" e il \"Kus'veem\", provenienti dalla destra idrografica.\nIl Pegtymel' attraversa una regione quasi disabitata, dal clima molto rigido e coperta dalla tundra artica; non incontra alcun centro urbano rilevante lungo tutto il suo percorso. Il fiume \u00e8 gelato per lunghi periodi ogni anno, in media da met\u00e0 autunno all'inizio dell'estate."}
{"id": "4377045", "revid": "767487", "url": "https://it.wikipedia.org/wiki?curid=4377045", "title": "Splinter (film 2006)", "text": "Splinter \u00e8 un film statunitense del 2006 diretto da Michael D.Olmos.\nTrama.\nDreamer piccolo delinquente di strada di Los Angeles \u00e8 pi\u00f9 che mai convinto di trovare l'assassino di suo fratello ucciso con un colpo di pistola alla testa; nel far questo decide di collaborare alle indagini con il poliziotto Cunningham.\nProduzione e distribuzione.\nIl film \u00e8 uscito in Italia sotto forma di DVD il 7 aprile 2010."}
{"id": "4377046", "revid": "92723", "url": "https://it.wikipedia.org/wiki?curid=4377046", "title": "Open Tarragona Costa Daurada 2006 - Doppio", "text": "Il doppio del torneo di tennis Open Tarragona Costa Daurada 2006, facente parte dell'ATP Challenger Series, ha avuto come vincitori Hugo Armando e Gabriel Trujillo Soler che hanno battuto in finale \u00c1lex L\u00f3pez Mor\u00f3n e Santiago Ventura 6-3, 7-63."}
{"id": "4377047", "revid": "1573940", "url": "https://it.wikipedia.org/wiki?curid=4377047", "title": "Paljavaam", "text": "Il Paljavaam (; anche conosciuto con il nome di \"Kalenmyvaam\") \u00e8 un fiume dell'estremo oriente russo (Circondario autonomo della \u010cukotka), affluente di destra del \u010caun.\nHa origine dal versante settentrionale dell'altopiano dei Ciukci; scorre con direzione mediamente nordoccidentale con corso parallelo a quello del fiume Pegtymel', volgendosi poi verso ovest una volta giunto nel basso corso. Sfocia da destra con due distinti bracci nella zona terminale del fiume \u010caun, una ventina di chilometri circa prima della sua foce nella baia omonima.\nI maggiori affluenti del fiume sono \"Gajmanen\", \"Pustynnaja\" ed \"\u0116l'chkakvun\", tutti confluenti dalla sinistra idrografica; a causa della vicinanza dello spartiacque, dalla destra idrografica non tributano fiumi di rilievo.\nIl Paljavaam attraversa una regione quasi disabitata, coperta dalla tundra artica, e non incontra alcun centro urbano rilevante lungo tutto il suo percorso. Le sue acque sono ghiacciate per la maggior parte dell'anno, dall'autunno all'inizio dell'estate."}
{"id": "4377048", "revid": "80339", "url": "https://it.wikipedia.org/wiki?curid=4377048", "title": "Palyavaam", "text": ""}
{"id": "4377049", "revid": "287204", "url": "https://it.wikipedia.org/wiki?curid=4377049", "title": "Slovak Challenger 2006 - Singolare", "text": "Il singolare del torneo di tennis Slovak Challenger 2006, facente parte dell'ATP Challenger Series, ha avuto come vincitore Iv\u00e1n Navarro che ha battuto in finale Teodor-Dacian Craciun 6-2, 7-64."}
{"id": "4377051", "revid": "80339", "url": "https://it.wikipedia.org/wiki?curid=4377051", "title": "Pegtymel", "text": ""}
{"id": "4377052", "revid": "287204", "url": "https://it.wikipedia.org/wiki?curid=4377052", "title": "Slovak Challenger 2006 - Doppio", "text": "Il doppio del torneo di tennis Slovak Challenger 2006, facente parte dell'ATP Challenger Series, ha avuto come vincitori Flavio Cipolla e Marcel Granollers che hanno battuto in finale David Marrero e Pablo Santos 7-62, 6-4."}
{"id": "4377054", "revid": "1442080", "url": "https://it.wikipedia.org/wiki?curid=4377054", "title": "Gramado Challenger 2006 - Singolare", "text": "Il singolare del torneo di tennis Gramado Challenger 2006, facente parte dell'ATP Challenger Series, ha avuto come vincitore Franco Ferreiro che ha battuto in finale Thiago Alves che si \u00e8 ritirato sul punteggio di 3-6, 7-6(4), 6-5."}
{"id": "4377055", "revid": "1442080", "url": "https://it.wikipedia.org/wiki?curid=4377055", "title": "Gramado Challenger 2006 - Doppio", "text": "Il doppio del torneo di tennis Gramado Challenger 2006, facente parte dell'ATP Challenger Series, ha avuto come vincitori Franco Ferreiro e Mart\u00edn Vilarrubi che hanno battuto in finale Marcelo Melo e Andr\u00e9 S\u00e1 6-2, 6-4."}
{"id": "4377057", "revid": "1442080", "url": "https://it.wikipedia.org/wiki?curid=4377057", "title": "Grenoble Challenger 2006 - Singolare", "text": "Il singolare del torneo di tennis Grenoble Challenger 2006, facente parte dell'ATP Challenger Series, ha avuto come vincitore Micha\u00ebl Llodra che ha battuto in finale Nicolas Tourte 6-2, 6-2."}
{"id": "4377058", "revid": "1442080", "url": "https://it.wikipedia.org/wiki?curid=4377058", "title": "Grenoble Challenger 2006 - Doppio", "text": "Il doppio del torneo di tennis Grenoble Challenger 2006, facente parte dell'ATP Challenger Series, ha avuto come vincitori Tejmuraz Gaba\u0161vili e Evgenij Korol\u00ebv che hanno battuto in finale Thomas Oger e Nicolas Tourte 7-5, 6-4."}
{"id": "4377060", "revid": "1442080", "url": "https://it.wikipedia.org/wiki?curid=4377060", "title": "USTA Challenger of Oklahoma 2006 - Singolare", "text": "Il singolare del torneo di tennis USTA Challenger of Oklahoma 2006, facente parte dell'ATP Challenger Series, ha avuto come vincitore Bobby Reynolds che ha battuto in finale Michael Russell 7-63, 6-3."}
{"id": "4377067", "revid": "1442080", "url": "https://it.wikipedia.org/wiki?curid=4377067", "title": "USTA Challenger of Oklahoma 2006 - Doppio", "text": "Il doppio del torneo di tennis USTA Challenger of Oklahoma 2006, facente parte dell'ATP Challenger Series, ha avuto come vincitori Rajeev Ram e Bobby Reynolds che hanno battuto in finale Scott Lipsky e David Martin 6-4, 6-4."}
{"id": "4377070", "revid": "80339", "url": "https://it.wikipedia.org/wiki?curid=4377070", "title": "Altopiano del mar Bianco e del Kuloj", "text": ""}
{"id": "4377071", "revid": "729019", "url": "https://it.wikipedia.org/wiki?curid=4377071", "title": "Altopiano del Mar Bianco e del Kuloj", "text": "L'altopiano del mar Bianco e del Kuloj () \u00e8 una regione di rilievi collinari della Russia europea settentrionale (oblast' di Arcangelo).\nSorge all'estremit\u00e0 settentrionale della grande pianura della Russia europea, un centinaio di chilometri a nordest della citt\u00e0 di Arcangelo e a breve distanza dalla costa del mar Bianco, compreso tra i corsi dei fiumi Kuloj e Pinega.\nDal punto di vista idrografico, l'altopiano tributa prevalentemente al fiume Kuloj, tramite vari suoi affluenti tra i quali il pi\u00f9 rilevante \u00e8 la Sojana; tra i fiumi che tributano direttamente al mar Bianco, i maggiori sono Zolotica, Megra e Kojda."}
{"id": "4377072", "revid": "729019", "url": "https://it.wikipedia.org/wiki?curid=4377072", "title": "Stiglmaierplatz (metropolitana di Monaco di Baviera)", "text": "Stiglmaierplatz \u00e8 una stazione della metropolitana di Monaco di Baviera, nel quartiere di Maxvorstadt, inaugurata il 28 maggio 1983.\n\u00c8 servita dalle linee U1 e U7."}
{"id": "4377074", "revid": "309289", "url": "https://it.wikipedia.org/wiki?curid=4377074", "title": "Sojana", "text": "La Sojana () \u00e8 un fiume della Russia europea settentrionale, affluente sinistro del Kuloj. Scorre nell'Oblast' di Arcangelo, nel rajon Mezenskij.\nDescrizione.\n\u00c8 formato dalla confluenza dei fiumi Kepina e Kotuga nella regione dell'altopiano del Mar Bianco e del Kuloj, della quale costituisce uno dei principali assi idrografici; fluisce con direzione mediamente nord-orientale lungo tutto il percorso, sfociando poi nel Kuloj 54 chilometri a monte della sua foce nel mar Bianco. Ha una lunghezza di 140\u00a0km, il suo bacino \u00e8 di 5\u00a0860\u00a0km\u00b2. \nIl fiume non incontra alcun insediamento urbano di qualche rilievo in tutto il suo corso. I maggiori affluenti della Sojana sono Nyrzanga (lungo 103\u00a0km) proveniente dalla destra idrografica, Telsa (82\u00a0km) dalla sinistra. La maggior parte del bacino idrografico superiore e medio si trova sul territorio della riserva Sojanskij.\nLe acque del fiume sono gelate in superficie per lunghi periodi ogni anno, mediamente da novembre a maggio analogamente a tutti i corsi d'acqua della zona."}
{"id": "4377075", "revid": "1573940", "url": "https://it.wikipedia.org/wiki?curid=4377075", "title": "Bradypodion gutturale", "text": "Il camaleonte nano di Robertson (Bradypodion gutturale ()) \u00e8 un piccolo sauro della famiglia Chamaeleonidae, endemico del Sudafrica.\nDescrizione.\n\u00c8 un camaleonte di media taglia, che pu\u00f2 raggiungere i 15\u00a0cm di lunghezza totale, di cui il 70% spetta alla coda.\nDistribuzione e habitat.\nQuesta specie di camaleonte \u00e8 diffuso nella zona centro-meridionale della Provincia del Capo occidentale, in Sudafrica. Il suo areale comprende il Piccolo Karoo e le aree montuose circostanti e si estende a ovest sino a Cederberg, a est sino a Uniondale e a sud sino alle pianure costiere di Agulhas, da Robertson alla riserva naturale De Hoop.\nPredilige la vegetazione del fynbos e le aree di transizione tra il fynbos e la vegetazione succulenta del Karoo."}
{"id": "4377076", "revid": "1442080", "url": "https://it.wikipedia.org/wiki?curid=4377076", "title": "Ethias Trophy 2006 - Singolare", "text": "Il singolare del torneo di tennis Ethias Trophy 2006, facente parte dell'ATP Challenger Series, ha avuto come vincitore Janko Tipsarevi\u0107 che ha battuto in finale Alex Bogdanovi\u0107 6-4, 1-6, 6-2."}
{"id": "4377078", "revid": "1442080", "url": "https://it.wikipedia.org/wiki?curid=4377078", "title": "Ethias Trophy 2006 - Doppio", "text": "Il doppio del torneo di tennis Ethias Trophy 2006, facente parte dell'ATP Challenger Series, ha avuto come vincitori Jean-Claude Scherrer e Lovro Zovko che hanno battuto in finale Jordan Kerr e David \u0160koch 6-2, 6-4."}
{"id": "4377079", "revid": "1684799", "url": "https://it.wikipedia.org/wiki?curid=4377079", "title": "Challenger ATP Club Premium Open 2006 - Singolare", "text": "Il singolare del torneo di tennis Challenger ATP Club Premium Open 2006, facente parte dell'ATP Challenger Series, ha avuto come vincitore Chris Guccione che ha battuto in finale Guillermo Ca\u00f1as 6-3, 7-64."}
{"id": "4377080", "revid": "1684799", "url": "https://it.wikipedia.org/wiki?curid=4377080", "title": "Challenger ATP Club Premium Open 2006 - Doppio", "text": "Il doppio del torneo di tennis Challenger ATP Club Premium Open 2006, facente parte dell'ATP Challenger Series, ha avuto come vincitori Rog\u00e9rio Dutra da Silva e Marcelo Melo che hanno battuto in finale Pablo Cuevas e Horacio Zeballos 6-3, 6-4."}
{"id": "4377082", "revid": "1442080", "url": "https://it.wikipedia.org/wiki?curid=4377082", "title": "Ciutat de Barcelona 2006 - Singolare", "text": "Il singolare del torneo di tennis Ciutat de Barcelona 2006, facente parte dell'ATP Challenger Series, ha avuto come vincitore Marcel Granollers che ha battuto in finale \u00d3scar Hern\u00e1ndez 6-4, 6-1."}
{"id": "4377084", "revid": "55623931", "url": "https://it.wikipedia.org/wiki?curid=4377084", "title": "Francesca da Rimini (film)", "text": ""}
{"id": "4377085", "revid": "92723", "url": "https://it.wikipedia.org/wiki?curid=4377085", "title": "Ciutat de Barcelona 2006 - Doppio", "text": "Il doppio del torneo di tennis Ciutat de Barcelona 2006, facente parte dell'ATP Challenger Series, ha avuto come vincitori Tomas Behrend e Flavio Cipolla che hanno battuto in finale Pablo And\u00fajar e Marcel Granollers 6-3, 6-2."}
{"id": "4377086", "revid": "599013", "url": "https://it.wikipedia.org/wiki?curid=4377086", "title": "Seguros Bolivar Open Medellin 2006 - Singolare", "text": "Il singolare del torneo di tennis Seguros Bolivar Open Medellin 2006, facente parte dell'ATP Challenger Series, ha avuto come vincitore Chris Guccione che ha battuto in finale Santiago Giraldo 7-64, 7-64."}
{"id": "4377087", "revid": "1442080", "url": "https://it.wikipedia.org/wiki?curid=4377087", "title": "Seguros Bolivar Open Medellin 2006 - Doppio", "text": "Il doppio del torneo di tennis Seguros Bolivar Open Medellin 2006, facente parte dell'ATP Challenger Series, ha avuto come vincitori Andr\u00e9 Ghem e Marcelo Melo che hanno battuto in finale Pablo Cuevas e Horacio Zeballos per walkover."}
{"id": "4377088", "revid": "1442080", "url": "https://it.wikipedia.org/wiki?curid=4377088", "title": "Open de Rennes 2006 - Singolare", "text": "Il singolare del torneo di tennis Open de Rennes 2006, facente parte dell'ATP Challenger Series, ha avuto come vincitore Jo-Wilfried Tsonga che ha battuto in finale Tobias Summerer 1-6, 7-5, 7-5."}
{"id": "4377089", "revid": "1442080", "url": "https://it.wikipedia.org/wiki?curid=4377089", "title": "Open de Rennes 2006 - Doppio", "text": "Il doppio del torneo di tennis Open de Rennes 2006, facente parte dell'ATP Challenger Series, ha avuto come vincitori Gr\u00e9gory Carraz e Mathieu Montcourt che hanno battuto in finale Tomasz Bednarek e Frank Moser 6-3, 3-6, [10-4]."}
{"id": "4377090", "revid": "1442080", "url": "https://it.wikipedia.org/wiki?curid=4377090", "title": "Natomas Men's Professional Tennis Tournament 2006 - Singolare", "text": "Il singolare del torneo di tennis Natomas Men's Professional Tennis Tournament 2006, facente parte dell'ATP Challenger Series, ha avuto come vincitore Paul Goldstein che ha battuto in finale Rajeev Ram 7-65, 4-6, 7-5."}
{"id": "4377091", "revid": "1442080", "url": "https://it.wikipedia.org/wiki?curid=4377091", "title": "Natomas Men's Professional Tennis Tournament 2006 - Doppio", "text": "Il doppio del torneo di tennis Natomas Men's Professional Tennis Tournament 2006, facente parte dell'ATP Challenger Series, ha avuto come vincitori Paul Goldstein e Jeff Morrison che hanno battuto in finale Amer Deli\u0107 e Brian Wilson 6-1, 6-3."}
{"id": "4377092", "revid": "228587", "url": "https://it.wikipedia.org/wiki?curid=4377092", "title": "Red River", "text": ""}
{"id": "4377093", "revid": "1573940", "url": "https://it.wikipedia.org/wiki?curid=4377093", "title": "Moreju", "text": "Il Moreju (, anche \"More-Ju\" o \"Chajpudyra\") \u00e8 un fiume della Russia europea settentrionale (Circondario Autonomo dei Nenec), tributario del mare della Pe\u010dora (mare di Barents).\nNasce e scorre nella Bol'\u0161ezemel'skaja Tundra, una vasta regione di paludi e bassi rilievi collinari estesa nella Russia settentrionale. Fluisce dapprima con direzione mediamente meridionale, volgendosi successivamente verso ovest e infine assumendo direzione settentrionale; sfocia in una piccola insenatura del mare di Barents (\"baia della Chajpudyra\"), che ha preso il nome dalla denominazione in lingua nenec del fiume. Il fiume non incontra alcun insediamento urbano di qualche rilievo in tutto il suo corso.\nLe acque del fiume sono gelate in superficie per lunghi periodi ogni anno, dall'autunno alla tarda primavera, analogamente a tutti i corsi d'acqua della zona."}
{"id": "4377094", "revid": "1573940", "url": "https://it.wikipedia.org/wiki?curid=4377094", "title": "\u010c\u00ebrnaja (tributario del mare della Pe\u010dora)", "text": "La \u010c\u00ebrnaja (, che significa \"nera\"; anche conosciuta come \"Pae-Jaga\" o \"Paj-Jaga\") \u00e8 un fiume della Russia europea settentrionale (Circondario Autonomo dei Nenec), tributario del mare della Pe\u010dora (mare di Barents).\nNasce e scorre nella Bol'\u0161ezemel'skaja Tundra, una vasta regione di paludi e bassi rilievi collinari estesa nella Russia settentrionale. Fluisce dapprima con direzione mediamente nordorientale, volgendosi successivamente nordovest dopo aver descritto un'ampia ansa; sfocia nel mare di Barents presso il piccolo insediamento di \"\u010c\u00ebrnaja\", l'unico di qualche rilievo che il fiume incontra in tutto il suo corso.\nLe acque del fiume sono gelate in superficie per lunghi periodi ogni anno, mediamente dall'autunno alla tarda primavera, analogamente a tutti i corsi d'acqua della zona."}
{"id": "4377098", "revid": "729019", "url": "https://it.wikipedia.org/wiki?curid=4377098", "title": "Fraunhoferstra\u00dfe (metropolitana di Monaco di Baviera)", "text": "Fraunhoferstra\u00dfe \u00e8 una stazione della metropolitana di Monaco di Baviera inaugurata il 18 ottobre 1980.\n\u00c8 servita dalle linee U1, U2 e U7, ed ha due binari."}
{"id": "4377099", "revid": "80339", "url": "https://it.wikipedia.org/wiki?curid=4377099", "title": "Soyana", "text": ""}
{"id": "4377103", "revid": "287204", "url": "https://it.wikipedia.org/wiki?curid=4377103", "title": "Paul Kruger (giocatore di football americano)", "text": "Carriera professionistica.\nIl 25 aprile 2009, Kruger fu scelto nel secondo giro del draft 2009 dai Baltimore Ravens. Il 29 novembre 2009, in una gara contro i Pittsburgh Steelers, Kruger mise a segno un intercetto su Dennis Dixon nei supplementari e lo ritorn\u00f2 per 22 yard consentendo ai Ravens di trovarsi in posizione utile per calciare il field goal della vittoria.\nIl 2010 fu una stagione frustrante per Kruger, passato nel ruolo di defensive end in una difesa di tipo 3-4, mettendo a segno solo un tackle, un sack e due passaggi deviati in 11 partite, nessuna delle quali come titolare.\nDopo la stagione 2010 torn\u00f2 nel ruolo di outside linebacker sostituendo il veterano Jarret Johnson nelle situazioni terzo down. Nel nuovo ruolo totalizz\u00f2 5,5 sack e 15 tackle. Inoltre mise a segno un sack contro il quarterback dei New England Patriots Tom Brady nella finale della AFC che i Ravens persero 23-20.\nNel corso della stagione, Kruger divenne un perno importante della difesa dei Ravens. Nella settimana 10, contro gli Oakland Raiders, Kruger devi\u00f2 un passaggio e mise a referto un intercetto nella vittoria 55-20. Nella settimana 16 contro i New York Giants mise a segno un sack su Eli Manning nella vittoria 33-14. Nel primo turno dei playoff forz\u00f2 un fumble del quarterback degli Indianapolis Colts Andrew Luck, contribuendo alla vittoria della sua squadra 24-9. Nel successivo turno contro i Denver Broncos mise a segno un altro sack su Peyton Manning e recuper\u00f2 un fumble coi Ravens che vinsero 38-35 dopo due tempi supplementari. Nella finale della AFC i Ravens trovarono ancora i Patriots ma questa volta li sconfissero qualificandosi per il secondo Super Bowl della storia della franchigia. Il 3 febbraio 2013, Kruger mise a segno tre tackle e 2 sack su Colin Kaepernick nel Super Bowl XLVII contribuendo alla vittoria dei Ravens sui San Francisco 49ers per 34-31, laureandosi per la prima volta campione NFL.\nCleveland Browns.\nIl 12 marzo 2012, Kruger pass\u00f2 ai Cleveland Browns con un contratto di cinque anni del valore di 40 milioni di dollari. Part\u00ec subito come outside linebacker titolare, finendo per disputare tutte le 16 gare come partente e terminando con 4,5 sack e 40 tackle. La sua stagione 2014 invece si apr\u00ec mettendo subito a segno due sack su Ben Roethlisberger dei Pittsburgh Steelers e a fine anno chiuse guidando i Browns con un nuovo primato personale di 11 sack.\nLa stagione 2015 di Kruger non fu al livello della precedente, terminando con 2,5 sack, il suo minimo dal 2010. Il 30 agosto 2016, fu svincolato dai Browns.\nNew Orleans Saints.\nIl 31 agosto 2016, Kruger firm\u00f2 con i New Orleans Saints."}
{"id": "4377104", "revid": "22414", "url": "https://it.wikipedia.org/wiki?curid=4377104", "title": "Distretto di Novokubansk", "text": ""}
{"id": "4377107", "revid": "729019", "url": "https://it.wikipedia.org/wiki?curid=4377107", "title": "Kolumbusplatz (metropolitana di Monaco di Baviera)", "text": "Kolumbusplatz \u00e8 una stazione della metropolitana di Monaco di Baviera inaugurata il 18 ottobre 1980.\n\u00c8 servita dalle linee U1, U2 e U7, ed ha due binari."}
{"id": "4377109", "revid": "22414", "url": "https://it.wikipedia.org/wiki?curid=4377109", "title": "Distretto di Labinsk", "text": ""}
{"id": "4377114", "revid": "22414", "url": "https://it.wikipedia.org/wiki?curid=4377114", "title": "Distretto di Kurganinsk", "text": ""}
{"id": "4377115", "revid": "30610", "url": "https://it.wikipedia.org/wiki?curid=4377115", "title": "Wettersteinplatz (metropolitana di Monaco di Baviera)", "text": "Wettersteinplatz \u00e8 una stazione della metropolitana di Monaco di Baviera, collocata nel quartiere di Untergiesing nei pressi dell'omonima piazza, che a sua volta prende il nome dal gruppo montuoso di Wetterstein.\nInaugurata il 9 novembre 1997, \u00e8 servita dalla linea U1, ed ha due binari."}
{"id": "4377118", "revid": "767487", "url": "https://it.wikipedia.org/wiki?curid=4377118", "title": "The Flyboys", "text": "The Flyboys (Sky Kids-Giovani Aquile) \u00e8 un film statunitense del 2008 diretto da Rocco DeVilliers.\nTrama.\nDue giovani ragazzi Jason McIntyre (Jesse James) e Kyle Barrett (Reiley McClendon) si impossessano per sbaglio di un aeroplano di propriet\u00e0 di un boss mafioso Angelo Esposito (Tom Sizemore) che invece di riprenderli li accoglie nella sua casa come se fossero suoi figli.\nProduzione e distribuzione.\nIl film \u00e8 uscito in Italia sotto forma di DVD il 22 marzo 2012."}
{"id": "4377120", "revid": "1573940", "url": "https://it.wikipedia.org/wiki?curid=4377120", "title": "Bradypodion ventrale", "text": "Il camaleonte nano meridionale (Bradypodion ventrale ()) \u00e8 un piccolo sauro della famiglia Chamaeleonidae, endemico del Sudafrica.\nDescrizione.\nSolitamente un esemplare misura circa 14\u00a0cm di lunghezza e la sua colorazione \u00e8 per lo pi\u00f9 grigia e marrone, a volte oliva. La pelle sottile intorno alla gola \u00e8 gialla, e ha squame coniche lungo la colonna vertebrale.\nDistribuzione e habitat.\nQuesta specie ha un ampio areale che si stende nella parte orientale della provincia del Capo Settentrionale, e in quella occidentale dal Free State, in Sudafrica."}
{"id": "4377123", "revid": "729019", "url": "https://it.wikipedia.org/wiki?curid=4377123", "title": "Mangfallplatz", "text": "Mangfallplatz \u00e8 una stazione della metropolitana di Monaco di Baviera inaugurata il 9 novembre 1997.\n\u00c8 uno dei capilinea dalla linea U1, ed ha due binari."}
{"id": "4377127", "revid": "767487", "url": "https://it.wikipedia.org/wiki?curid=4377127", "title": "Fabio Scipioni", "text": "Biografia.\nAll'et\u00e0 di 14 anni comincia a suonare la chitarra classica ed \u00e8 allievo di Mauro Cozza e Fabrizio Modesti, pi\u00f9 tardi di Valter Vincenti.\nA 16 anni inizia a suonare anche la chitarra elettrica e ha la sua prima esperienza di gruppo con gli Absolutely Nothing. L'anno successivo, insieme a Giovanni Chirchirillo al basso, Andrea Cerrai alla voce e Lucio Marcucci alla batteria fonda gli I.Decayed, gruppo di musica New wave in stile Siouxsie &amp; the Banshees / Killing Joke.\nNel 1982 Scipioni incontra Fausto Colasanti, chitarrista dei Fastrek, e, insieme a Roberto Piantoni basso e a Lucio, gi\u00e0 batterista degli I.Decayed, decidono di dare vita ai Warhead. Nel gennaio 1983 il gruppo pubblica \"In Rock We Trust\" primo album su cassetta per la Green Tapes.\nNel 1986 esce in collaborazione con la Toast Records di Giulio Tedeschi il primo album in vinile dal titolo \"The black radio\".\nNel 1987 insieme a Cinzia Sensi fonda la Mosca Records, etichetta discografica che rimarr\u00e0 attiva fino al 1991. Presenza attiva in tutte le manifestazioni culturali/musicali del centro Italia quali Rockin'umbria, Arezzo Wave, Arte n'Rock come distributore di Rock italiano con pi\u00f9 di 250 titoli diversi. In questi anni pubblica i due 7\" \"X-Mas Bop / White Christmas\", con la partecipazione di Paul Chain all'organo hammond e Cinzia Sensi alla voce, e \"One More Time In The Jail\" entrambi distribuiti con l'aiuto della Toast Records.\nNel 1992 produce l'album su cassetta dal titolo \"Outlaw rider\" e nel 1993 \"Ten years on the road\". Nel 1992 anche cantante del Sistema Informativo Massificato gruppo di Pescara ex Vegetable men, e insieme vincono la partecipazione alla biennale di Valencia.\nDal 1994 al 1998 lavora a Pesaro come fonico e produttore negli studios Day Records di Paul Chain, il quale curer\u00e0 la produzione di \"Sand'Son\", pubblicato da \"New LM Records\", con Fabrizio Ugolini alla voce, Fausto Colasanti alla chitarra, Valter Vincenti al basso e Valter Sacripanti alla batteria.\nDal 1997 al 1999 \u00e8 anche chitarrista nei \"Mosaico\", gruppo di Albino Cimini, storico bassista di Nino Ferrer.\nNel 2001 inizia ad allestire il Kailash, studio di ripresa per chitarre, e inizia a registrare \"Sky Fab\". Ma gli eventi funesti di quell'anno, la morte di Carlo Giuliani prima e gli attentati terroristici dell'11 settembre poi, impongono di fermare il lavoro e prendere una lunga pausa di riflessione.\nNel 2003 l'incontro con Narayana Minozzi fa ripartire il progetto \"Sky Fab\". Fabio riprende a scrivere musica e testi e nel 2007 il disco viene pubblicato da Beard Of Stars Records.\nIn seguito ha registrato e prodotto insieme a Giovanni Chirchirillo gli I.Decayed che si sono riuniti a marzo del 2012 con Manolo Raggi alla batteria."}
{"id": "4377128", "revid": "46291", "url": "https://it.wikipedia.org/wiki?curid=4377128", "title": "Espeletiinae", "text": "Espeletiinae \u00e8 una sottotrib\u00f9 di piante spermatofite dicotiledoni appartenenti alla famiglia Asteraceae (sottofamiglia Asteroideae, trib\u00f9 Millerieae).\nEtimologia.\nIl nome della sottotrib\u00f9 deriva dal suo genere pi\u00f9 importante \"Espeletia\" che a sua volta \u00e8 stato dato in ricordo di Don Jos\u00e9 de Espeleta, vicer\u00e9 di Nuova Grenada. Il nome scientifico \u00e8 stato proposto per la prima volta dal botanico spagnolo Jos\u00e9 Cuatrecasas (1903-1996) nella pubblicazione \"Phytologia; Designed to Expedite Botanical Publication. New York- 35(1): 48 (1976)\" del 1976.\nDescrizione.\nLe specie di questa sottotrib\u00f9 sono piante arbustive prive di caule, oppure con cauli disposti a rosetta con foglie marcescenti, oppure alcune specie sono alberi con pochi rami con foglie per lo pi\u00f9 concentrate agli apici dei rami; poche specie sono monocarpiche, alcune producono copiose infiorescenze con centinaia di capolini.\nLe foglie lungo il caule sono disposte in modo alternato. Sono provviste di molti piccoli internodi; alla base sono allargate; talvolta formano larghe rosette basali; facilmente alla base avvolgono il gambo formando una cupola. La lamina ha una forma da lanceolata a fusiforme. La faccia abassiale \u00e8 sempre densamente ricoperta di peli lanosi. La superficie delle foglie \u00e8 solcata da vene pennate.\nLe infiorescenze, di tipo dicasio o monocasio, con forme da corimbose a panicolate, sono composte da capolini terminali o in posizione ascellare. I capolini sono radiati o discoidi. I capolini normalmente sono formati da un involucro a forma da spirale, campanulata a emisferica, composto da diverse squame (o brattee) disposte su 2 o pi\u00f9 serie, al cui interno un ricettacolo fa da base ai fiori di due tipi: quelli esterni del raggio e quelli pi\u00f9 interni del disco. Le squame sono spesse o a consistenza erbacea; la superficie \u00e8 da glabra a densamente lanosa; la forma \u00e8 da piatta a cappuccio; in alcuni casi sono provviste di ghiandole; in altri casi sono presenti un paio di grandi brattee erbacee fuse alla base. Il ricettacolo \u00e8 da convesso a conico, \u00e8 provvisto di pagliette; pu\u00f2 essere provvisto inoltre di tricomi.\nFormula fiorale: per queste piante viene indicata la seguente formula fiorale:\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori del raggio sono femminili disposti anche su 2 - 5 righe; gli apici delle corolle sono debolmente bilobati o trilobati, qualche volta possono essere ottusi; raramente la corolla pu\u00f2 essere bilabiata. Il tubo pu\u00f2 essere provvisto di un denso ciuffo di tricomi moniliformi. I fiori del disco sono funzionalmente maschili (raramente sono ermafroditi). Il calice \u00e8 ridotto ad una coroncina di squame.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le appendici delle antere sono ovate senza tricomi ghiandolari.\nIl gineceo ha un ovario uniloculare infero formato da due carpelli.. Lo stilo \u00e8 unico e con due stigmi nella parte apicale. Gli stigmi dei fiori del disco sono fusi insieme e formano uno spesso stilo penicillato; quelli dei fiori del raggio sono anch'essi ingrossati con ampie, parallele e diffuse superfici stigmatiche.\nI frutti sono degli acheni. La forma degli acheni \u00e8 da obcompressa a strettamente obpiramidale leggermente incurvata; la sezione pu\u00f2 essere trigona; la superficie \u00e8 nera, glabra o sparsamente pubescente. Il pappo \u00e8 assente, molto raramente \u00e8 formato da poche caduche setole o da 3 scaglie.\nDistribuzione e habitat.\nLa distribuzione delle specie di questa sottotrib\u00f9 \u00e8 circoscritta alle tre nazioni dell'America latina: Venezuela, Colombia e Ecuador. La sottotrib\u00f9 comprende soprattutto specie endemiche delle montagne tropicali di queste tre nazioni. Nella tabella sottostante \u00e8 indicata la distribuzione specifica per ogni genere.\nTassonomia.\nLa famiglia di appartenenza della sottotrib\u00f9 (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia (Asteroideae) \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Millerieae \u00e8 una delle 21 trib\u00f9 della sottofamiglia. La trib\u00f9 Millerieae a sua volta \u00e8 suddivisa in 8 sottotrib\u00f9 (Espeletiinae \u00e8 una di queste).\nFilogenesi.\nQuesto gruppo inizialmente fu incluso nella trib\u00f9 Heliantheae (Robinson, 1981) assieme ad altre 5 sottotrib\u00f9 e con una circoscrizione diversa di generi; solamente in seguito a studi di tipo filogenetico sul DNA la sottotrib\u00f9 venne descritta all'interno della trib\u00f9 Millerieae. Alcune ricerche filogenetiche tuttavia indicano che le Espeletiinae pur essendo un clade ben definito (questo \u00e8 confermato anche dal numero di sinapomorfie citologiche e morfologiche condivise dai membri di questo gruppo), \u00e8 \"annidiato\" all'interno della sottotrib\u00f9 Melampodiinae e strettamente legate ai generi \"Ichthyothere\", \"Smallanthus\", e \"Rumfordia\" (generi attualmente assegnati alla sottotrib\u00f9 Milleriinae), e quindi andrebbero considerate come un complesso monofiletico di specie e non una sottotrib\u00f9 separata. In mancanza di ulteriori studi la maggioranza dei botanici mantengono la tassonomia cos\u00ec come \u00e8 descritta in questa voce.\nL'elenco seguente indica le sinapomorfie pi\u00f9 importanti di questa sottotrib\u00f9:\nIl numero cromosomico delle specie di questo gruppo \u00e8 2n = 38.\nComposizione della sottotrib\u00f9.\nQuesta sottotrib\u00f9 comprende 3 generi e circa 91 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:"}
{"id": "4377129", "revid": "599013", "url": "https://it.wikipedia.org/wiki?curid=4377129", "title": "Elios Del Ponte", "text": "Caratteristiche tecniche.\nGioc\u00f2 alcune partite come mediano sinistro, venendo poi avanzato in un ruolo pi\u00f9 offensivo, trasformandosi in interno sinistro.\nCarriera.\nClub.\nEsord\u00ec in amichevole contro il Nazionale Lombardia il 21 di febbraio, 1921. Debutt\u00f2 in massima serie con la Sampierdarenese nel corso della Prima Divisione 1924-1925: al termine del campionato totalizz\u00f2 3 presenze. Nel 1925-1926 fu impiegato con maggior continuit\u00e0, segnando il suo primo gol l'11 ottobre 1925, al 36\u00ba minuto di Sampierdarenese-Reggiana. Segn\u00f2 una tripletta il 16 maggio 1926 nell'8-1 contro il Mantova. Concluse la stagione 1925-1926 con 11 presenze e 4 gol; nel 1926-1927 miglior\u00f2 le sue prestazioni a livello realizzativo, realizzando 7 gol, due dei quali contro il Milan il 19 dicembre 1926. Conflu\u00ec poi nella rosa della La Dominante, squadra formata dall'unione di Sampierdarenese e Andrea Doria: il primo campionato, la Divisione Nazionale 1927-1928, vide Del Ponte scendere in campo per 17 volte, con 5 gol. L'ultimo torneo di massima serie disputato da Del Ponte fu la Divisione Nazionale 1928-1929, in cui gioc\u00f2 10 gare, segnando 3 reti. Rimasto nella rosa della Sampierdarenese, nel 1932 fu messo in lista di trasferimento dalla squadra genovese."}
{"id": "4377136", "revid": "55625125", "url": "https://it.wikipedia.org/wiki?curid=4377136", "title": "Aphrodite World Tour", "text": ""}
{"id": "4377146", "revid": "1632387", "url": "https://it.wikipedia.org/wiki?curid=4377146", "title": "Bella d'estate (programma televisivo)", "text": "Bella d'estate \u00e8 stato un programma televisivo italiano, trasmesso in nove puntate su Raidue nella prima serata della domenica nell'estate del 1987 con la conduzione di Ramona Dell'Abate. La prima puntata \u00e8 stata trasmessa il 12 luglio.\nLa trasmissione.\nIn ogni puntata si sfidavano cinque cantanti (Fabio De Rossi, Katia Svizzero, Clara Murtas, Tiziana Rivale e Josette Martial) che interpretavano cinque canzoni scelte dal repertorio musicale italiano e internazionale. Queste cover erano altres\u00ec accoppiate ad altrettante modelle, cinque ogni settimana, provenienti da ogni parte d'Italia che accompagnavano l'esibizione dei solisti in alcuni videoclip, realizzati dal regista Raul Morales, indossando capi realizzati da stilisti.\nA condurre il programma c'era Ramona Dell'Abate con Patrizia Caselli che si occupava di un gioco con i telespettatori. Gli spazi comici erano affidati a Walter Chiari, a Giorgio Ariani e ad un trio di cabarettisti, La Trappola, composto da Giampaolo Fabrizio, Silvia Nebbia e Carlo Conversi. Fra gli ospiti fissi, Don Lurio e Bertice Reading.\nVinse la canzone di Billy Joel \"Just the Way You Are\", interpretata da Josette Martial, cantante del Madagascar."}
{"id": "4377153", "revid": "767487", "url": "https://it.wikipedia.org/wiki?curid=4377153", "title": "La prigione maledetta", "text": "La prigione maledetta (\"Furnace\") \u00e8 un film statunitense del 2007 diretto da William Butler.\nTrama.\nIl detective Michael Turner \u00e8 incaricato di indagare su inspiegabili casi di morte che avvengono in un carcere di massima sicurezza.\nProduzione e distribuzione.\nIl film, inedito in Italia in DVD, \u00e8 stato trasmesso sulle piattaforme Sky; negli Stati Uniti \u00e8 uscito il 12 febbraio 2008."}
{"id": "4377157", "revid": "298229", "url": "https://it.wikipedia.org/wiki?curid=4377157", "title": "Danny Burch", "text": "Burch \u00e8 stato sotto contratto con la WWE dal 2015 al 2022, dove ha vinto una volta l'NXT Tag Team Championship con Oney Lorcan (con un regno durato 153 giorni).\nBiografia.\nWWE (2011\u20132014).\n\"NXT\" (2011\u20132014).\nNel tardo 2011, Harris firm\u00f2 con la WWE e venne mandato nel territorio di sviluppo di \"NXT\" nel giugno del 2012. Gli venne assegnato il ringname Danny Burch e fece il suo debutto nella puntata di \"NXT\" del 15 maggio 2013 venendo sconfitto da Bray Wyatt. Da quel momento Burch inizi\u00f2 ad apparire sporadicamente fino al suo rilascio, avvenuto il 30 aprile 2014.\nRitorno in WWE (2015\u20132022).\n\"NXT\" (2015\u20132022).\nIl 16 luglio 2015, nonostante non avesse firmato con la WWE, Harris apparve in una puntata di \"NXT\" venendo sconfitto da Kevin Owens. Il 15 dicembre 2016 venne annunciato che Burch avrebbe partecipato ad un torneo a sedici uomini indetto dalla WWE per l'assegnazione del WWE United Kingdom Championship. Il 14 gennaio 2017 Burch venne eliminato da Jordan Devlin negli ottavi di finale. Dopo aver formato un tag team con Oney Lorcan, nonostante una breve rivalit\u00e0 tra i due iniziale, nella puntata di \"NXT\" del 21 marzo i due vennero sconfitti da Pete Dunne e Roderick Strong nei quarti di finale del Dusty Rhodes Tag Team Classic. Successivamente, il 29 aprile Harris venne ufficialmente sotto contratto con la WWE, riassumendo il suo precedente ring name Danny Burch. Il 16 giugno, a ', Lorcan e Burch affrontarono l'Undisputed Era (Kyle O'Reilly e Roderick Strong) per l'NXT Tag Team Championship ma vennero sconfitti. Il 1\u00ba giugno, a ', Lorcan e Burch partecip\u00f2 ad un Ladder match per il vacante NXT Tag Team Championship che comprendeva anche i Forgotten Sons (Steve Cutler e Wesley Blake), gli Street Profits (Angelo Dawkins e Montez Ford) e l'Undisputed Era (Bobby Fish e Kyle O'Reilly) ma il match venne vinto dai Profits. Nella puntata di \"NXT\" del 10 luglio Lorcan e Burch affrontarono gli Street Profits per l'NXT Tag Team Championship ma vennero sconfitti. Nella puntata di \"NXT\" del 3 giugno Lorcan e Burch presero parte ad un Triple Threat Tag Team match contro l'Undisputed Era (Bobby Fish e Roderick Strong) e i Breezango (Fandango e Tyler Breeze) per determinare i contendenti n\u00b01 all'NXT Tag Team Championship ma il match venne vinto dai Breezango. Il 22 agosto, nel Pre-show di ', Lorcan e Burch parteciparono ad un Triple Threat Tag Team match che comprendeva anche i Breezango e il Legado del Fantasma (Joaquin Wilde e Raul Mendoza) per determinare i contendenti n\u00b01 all'NXT Tag Team Championship ma il match venne vinto dai Breezango. Nella puntata di \"NXT\" del 14 ottobre Lorcan e Burch affrontarono l'Undisputed Era (Bobby Fish e Roderick Strong) per determinare i contendenti n\u00b01 all'NXT Tag Team Championship ma vennero sconfitti. Nella puntata di \"NXT\" del 21 ottobre Lorcan e Burch sconfissero i Breezango grazie all'aiuto di Pat McAfee conquistando l'NXT Tag Team Championship per la prima volta. Nella puntata di \"NXT\" dell'11 novembre Lorcan e Burch mantennero i titoli nella rivincita con i Breezango. Il 6 dicembre, a ', Burch, Lorcan, Pat McAfee e Pete Dunne vennero sconfitti dall'Undisputed Era (Adam Cole, Bobby Fish, Kyle O'Reilly e Roderick Strong) in un WarGames match. Nella puntata di \"NXT\" del 23 dicembre Lorcan e Burch difesero i titoli contro Drake Maverick e Killian Dain in uno Street Fight. Nella puntata di \"NXT\" del 17 marzo Lorcan e Burch difesero con successo i titoli contro Finn B\u00e1lor e Karrion Kross dopo che quest'ultimo attacc\u00f2 B\u00e1lor. Il 23 marzo Lorcan e Burch dovettero rendere vacanti i titoli a causa di un infortunio dello stesso Burch alla spalla, dopo un regno durato 153 giorni. Dopo che Burch torn\u00f2 in azione, egli e Lorcan si allearono con Pete Dunne e Ridge Holland, e nella puntata di \"NXT\" del 7 settembre affrontarono gli MSK (Nash Carter e Wes Lee) per l'NXT Tag Team Championship ma vennero sconfitti; al termine dell'incontro, per\u00f2, Lorcan e Burch vennero attaccati da Dunne e Holland.\nIl 5 gennaio 2022 Burch venne rilasciato dalla WWE."}
{"id": "4377159", "revid": "729019", "url": "https://it.wikipedia.org/wiki?curid=4377159", "title": "Stazione di Sapporo Beer Teien", "text": "La \u00e8 una stazione della citt\u00e0 di Eniwa situata lungo la linea Chitose. Come comprensibile dal nome, la stazione si trova di fronte alla Birreria Sapporo.\nStruttura.\nLa stazione \u00e8 dotata di 4 binari con due piattaforme a isola."}
{"id": "4377161", "revid": "344503", "url": "https://it.wikipedia.org/wiki?curid=4377161", "title": "Fred Cavay\u00e9", "text": "Fred Cavaye ha lavorato come fotografo nel mondo della moda. Ha prodotto diversi cortometraggi che ottengono vari premi. Ha diretto il suo primo lungometraggio nel 2008: \"Anything for Her\" (\"Pour elle\"), nominato per il premio C\u00e9sar per la migliore opera prima. Nel 2010 dirige \"Point Blank\" e nel 2012 un episodio de \"Gli infedeli\"."}
{"id": "4377165", "revid": "110157", "url": "https://it.wikipedia.org/wiki?curid=4377165", "title": "Eccellenza Umbria 2012-2013", "text": "Il campionato italiano di calcio di Eccellenza regionale 2012-2013 \u00e8 il ventiduesimo organizzato in Italia. Rappresenta il sesto livello del calcio italiano ed il maggiore in ambito regionale.\nQuesto \u00e8 il girone unico organizzato dal Comitato Regionale dell'Umbria.\nStagione.\nAggiornamenti.\nCambio di denominazione:\nClassifica finale.\nLegenda:\nRegolamento:\nNote:\nSpareggi.\nI play off non vengono disputati, in quanto la seconda classificata ha inflitto alla terza classificata un distacco in classifica superiore ai 9 punti; ottenendo cos\u00ec l'ammissione diretta ai play off nazionali.\nBibliografia.\nGiornali:"}
{"id": "4377166", "revid": "767487", "url": "https://it.wikipedia.org/wiki?curid=4377166", "title": "Sleeping in the Nothing", "text": "\"Sleeping in the Nothing\" \u00e8 il secondo album in studio di \"Kelly Osbourne\"."}
{"id": "4377168", "revid": "984922", "url": "https://it.wikipedia.org/wiki?curid=4377168", "title": "Mavlyanovite", "text": "La mavlyanovite \u00e8 un minerale la cui descrizione \u00e8 stata pubblicata nel 2009 in base ad una scoperta avvenuta lungo il corso superiore del fiume Koshmansay, Uzbekistan ed approvato dall'IMA nel 2008. Il nome \u00e8 stato attribuito in onore del geologo e sismologo uzbeco Gani Arifkhanovich Mavlyanov (\u0413\u0430\u043d\u0438 \u0410\u0440\u0438\u0444\u0445\u0430\u043d\u043e\u0432\u0438\u0447 \u041c\u0430\u0432\u043b\u044f\u043d\u043e\u0432). \u00c8 un siliciuro di manganese, analogo della xifengite con il manganese al posto del ferro.\nMorfologia.\nLa mavlyanovite \u00e8 stata scoperta sotto forma di cristalli prismatici esagonali di 1-2mm negli interstizi della matrice.\nStruttura cristallina.\nLa struttura cristallina della mavlyanovite \u00e8 formata da poliedri di SiMn9 a coordinazione 9 con le facce in comune a formare anelli di 6 elementi. Al centro di ogni anello si trova uno spazio vuoto di forma ottaedrica che presumibilmente contiene un atomo aggiuntivo di carbonio. Fogli di anelli di 6 elementi sono impilati lungo l'asse 63 a formare una struttura a tunnel parallela a [001].\nOrigine e giacitura.\nLa mavlyanovite \u00e8 stata trovata in un camino kimberlitico di lamproite associata con suessite, ferro nativo, moissanite, diamante, cromite, khamrabaevite, alabandite ed altri minerali che si formano in condizioni di alta pressione e temperatura. Il minerale \u00e8 segregato, con un silicocarburo ed un silicofosfuro di manganese in forme da sferiche ad ovoidali fino a 10\u00a0cm di diametro nel vetro vulcanico."}
{"id": "4377177", "revid": "479409", "url": "https://it.wikipedia.org/wiki?curid=4377177", "title": "ALn 772", "text": ""}
{"id": "4377180", "revid": "767487", "url": "https://it.wikipedia.org/wiki?curid=4377180", "title": "Javier Cohene", "text": "Carriera.\nClub.\nIl 31 agosto 2014, in chiusura di calciomercato, ha firmato per il Borac \u010ca\u010dak.\nNazionale.\nNel settembre 2014 \u00e8 stato convocato nella nazionale di calcio della Palestina per l'edizione 2014 del torneo amichevole Philippine Peace Cup."}
{"id": "4377182", "revid": "729019", "url": "https://it.wikipedia.org/wiki?curid=4377182", "title": "Stazione di Osatsu", "text": "La \u00e8 una stazione della citt\u00e0 di Chitose situata lungo la linea Chitose.\nStruttura.\nLa stazione \u00e8 dotata di 2 binari con due piattaforme laterali."}
{"id": "4377183", "revid": "339392", "url": "https://it.wikipedia.org/wiki?curid=4377183", "title": "Gallipoli (Puglia)", "text": ""}
{"id": "4377193", "revid": "671029", "url": "https://it.wikipedia.org/wiki?curid=4377193", "title": "Eccellenza Liguria 2012-2013", "text": "Il campionato italiano di calcio di Eccellenza regionale 2012-2013 \u00e8 il ventiduesimo organizzato in Italia. Rappresenta il sesto livello del calcio italiano.\nQuesto \u00e8 il girone organizzato dal comitato regionale della regione Liguria."}
{"id": "4377200", "revid": "1573940", "url": "https://it.wikipedia.org/wiki?curid=4377200", "title": "Palazzo Albertini", "text": "Palazzo Albertini \u00e8 un edificio risalente al 1400 situato nella citt\u00e0 di Forl\u00ec, in stile veneziano.\nStoria e descrizione.\nVenne costruito da un architetto il cui nome rimase sconosciuto. Appartenne ad una dinastia di farmacisti, gli Albertini, tra la fine del XV i primi anni del XVI secolo. Si estende su di un portico ad arco tutto sesto, profilato da una ghiera in cotto. La facciata, in mattoni a vista \u00e8 ripartita verticalmente con lesene in stile corinzio. Le finestre a bifora sono ornate in sasso d'Istria. Il piano nobile \u00e8 alleggerito grazie ad una loggia di raffinate proporzioni, abbellito da una transenna in cotto, decorato da una serie di intrecci. Il cornicione \u00e8 in terracotta mentre i medaglioni sono scolpiti in pietra.\nAll'inizio del XIX secolo il palazzo ospit\u00f2 il Caff\u00e8 Francia, poi ribattezzato Caff\u00e8 dei Patrioti. Nel corso di tutto l'Ottocento ebbero di sede una serie di importanti associazioni cittadine, tra cui la Societ\u00e0 Cittadina, che mutu\u00f2 successivamente il nome in Circolo Cittadino, poi nel 1890 la Societ\u00e0 de Pestapevar, e il Circolo di Lettura e Ricreazione. A quest'ultimo circolo, che chiuse nel 1896, succedette il Circolo Forlivese, inaugurato la sera del 27 febbraio 1897, che contava circa 150 soci.\nDurante il periodo fascista fu trasformato nella casa del fascio di Forl\u00ec e ospit\u00f2 la sede del partito nazionale fascista forlivese. Nel dopoguerra, per sottolineare il passaggio simbolico dalla dittatura fascista alla democrazia, per un decennio divenne sede della camera del lavoro forlivese, di cui, per volere del comitato di liberazione nazionale, Luciano Lama fu primo segretario. Oggi palazzo Albertini \u00e8 un'importante sede espositiva, aperta tutto l'anno."}
{"id": "4377211", "revid": "767487", "url": "https://it.wikipedia.org/wiki?curid=4377211", "title": "Open GDF SUEZ 42 2013", "text": "L'Open GDF SUEZ 42 2013 \u00e8 stato un torneo femminile di tennis giocato sul cemento indoor. \u00c8 stata la 3\u00aa edizione del torneo dell'Open GDF SUEZ 42, che fa parte della categoria ITF 25 K nell'ambito dell'ITF Women's Circuit 2013. Il torneo si \u00e8 giocato al Tennis Club Andr\u00e9zieux-Bouth\u00e9on di Andr\u00e9zieux-Bouth\u00e9on, dal 21 al 27 gennaio 2013.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Alison Van Uytvanck ha battuto in finale Ana Vrlji\u0107 6\u20131, 6\u20134.\nDoppio.\n Amra Sadikovi\u0107 / Ana Vrlji\u0107 hanno battuto in finale Margarita Gasparjan / Ol'ga Sav\u010duk 5\u20137, 7\u20135, [10\u20134]."}
{"id": "4377217", "revid": "458786", "url": "https://it.wikipedia.org/wiki?curid=4377217", "title": "Vinicio Angulo", "text": ""}
{"id": "4377219", "revid": "599013", "url": "https://it.wikipedia.org/wiki?curid=4377219", "title": "Youn\u00e8s Belhanda", "text": "Caratteristiche tecniche.\nYounes pu\u00f2 essere schierato come trequartista o seconda punta, ma pu\u00f2 coprire anche il ruolo di centrocampista centrale o ala. Abile nei dribbling e nel controllo di palla, nel suo repertorio c'\u00e8 il \"doppio passo.\" Belhanda \u00e8 elegante nel movimento, nell'esecuzione, ed \u00e8 dotato di un'ottima tecnica. Il fantasista \u00e8 noto per i calci di rigore alla Panenka.\nCarriera.\nClub.\nYoun\u00e8s Belhanda, di origini marocchine, \u00e8 cresciuto calcisticamente nel Montepellier: dal 2007 al 2009 ha giocato nella seconda squadra, totalizzando 150 presenze e una rete. Nel 2009 \u00e8 poi passato alla prima squadra, facendo il suo esordio nel campionato francese 2009-10.\nIl 9 dicembre 2011 \u00e8 stato eletto miglior giocatore del mese di novembre della Ligue 1, mentre nel maggio 2012 \u00e8 stato votato miglior giovane del campionato e ha vinto lo scudetto: nel corso della stagione ha disputato 28 partite segnando 12 reti.\nIl 1\u00ba luglio 2013 viene ufficializzato il suo passaggio alla con la sottoscrizione di un contratto quinquennale. Il giocatore, trasferitosi alla nuova squadra per una cifra stimata intorno ai 10 milioni di euro, \u00e8 stato presentato ai tifosi insieme a Dieumerci Mbokani e a Jeremain Lens durante l'intervallo di un'amichevole contro lo .\nIl 10 marzo 2021 \u00e8 stato licenziato dal Galatasaray per essersi lamentato delle condizioni del campo da gioco e di aver commentato in modo inappropriato il lavoro dei dirigenti del club che secondo lui pensavano pi\u00f9 ai social netwoork che al loro lavoro.\nIl 1\u00ba luglio 2021 firma per l'.\nNazionale.\nDopo aver disputato 4 partite con la Nazionale under-20 francese, grazie al doppio passaporto il 17 novembre 2010 ha esordito ufficialmente nella Nazionale marocchina in amichevole a Belfast contro l'.\nStatistiche.\nPresenze e reti nei club.\n\"Statistiche aggiornate al 16 marzo 2020.\""}
{"id": "4377220", "revid": "1941276", "url": "https://it.wikipedia.org/wiki?curid=4377220", "title": "The Beyonc\u00e9 Experience Live", "text": "The Beyonc\u00e9 Experience Live \u00e8 il primo album dal vivo della cantante statunitense Beyonc\u00e9, pubblicato il 16 novembre 2007 su etichetta Columbia Records."}
{"id": "4377225", "revid": "767487", "url": "https://it.wikipedia.org/wiki?curid=4377225", "title": "Irreemplazable", "text": "Irreemplazable \u00e8 il primo EP della cantante statunitense Beyonc\u00e9, pubblicato il 28 agosto 2007 dalla Columbia Records."}
{"id": "4377235", "revid": "697352", "url": "https://it.wikipedia.org/wiki?curid=4377235", "title": "Damigelle d'onore alla corte russa", "text": "Damigella d'onore \u00e8 il titolo che venne concesso alle dame di rango, nubili. Solo ad alcune di loro, dopo il matrimonio, \u00e8 stato concesso un rango pi\u00f9 alto. Appartenevano all'ordine di Santa Caterina oppure ad altri ordini cavallereschi. Indossavano abiti ricamati in oro e argento rigorosamente stabiliti.\nNel 1764, la zarina Caterina II fond\u00f2, a San Pietroburgo, l'Istituto Smol'nyj, una scuola per le future dame di corte, molte delle quali divennero le favorite degli imperatori.\nElenco delle damigelle d'onore dell'Impero russo.\nDamigelle d'onore di Elisabetta I.\nDurante i vent'anni di regno di Elisabetta, licenzi\u00f2 solamente due ragazze, una nel 1743 e un'altra nel 1748.\nIn via del tutto eccezionale, Elisabetta ha permesso a quattro donne sposate di essere, per un periodo di tempo, damigelle e di ricevere i relativi stipendi."}
{"id": "4377236", "revid": "46931", "url": "https://it.wikipedia.org/wiki?curid=4377236", "title": "La prigione maledetta - Furnace", "text": ""}
{"id": "4377238", "revid": "357661", "url": "https://it.wikipedia.org/wiki?curid=4377238", "title": "Palazzo Serughi", "text": "Palazzo Serughi \u00e8 un edificio cinquecentesco situato nella citt\u00e0 di Forl\u00ec. Sorge nella principale Piazza Saffi, all'incrocio di Corso della Repubblica, in quel tratto cittadino chiamato \"Trebbo\" o cantone di \"Mozzapi\u00e8\" o Mozzapiedi. Attualmente \u00e8 sede della Camera di Commercio della provincia di Forl\u00ec-Cesena.\nStoria.\nPalazzo Serughi venne edificato nel 1576, quando la citt\u00e0 si stava sviluppando verso sud-est e apparteneva ad una famiglia i cui membri fanno parte della storia della citt\u00e0 di Forl\u00ec, fino al Quattrocento. Lo stemma dei Serughi presente su di una lastra di marmo all'interno del palazzo rappresenta un'aquila nera in uno sfondo d'oro, banda turchina, rose bianche ed orso nero. A partire dal 1802 l'edificio venne ristrutturato per la prima volta, su disegno di Ruffillo Righini. Altre modifiche e restauri vengono condotti fino al 1828. Tra il 1927 ed il 1928, un ulteriore intervento venne realizzato dall'ingegnere Leonida Emilio Rosetti.\nIl palazzo ospit\u00f2 dal 1930 il \"Caff\u00e8 ad Macaron\", che successivamente prese il nome di \"Caff\u00e8 della Posta\", frequentato dalla \"Forl\u00ec bene\" e aperto tutta la notte.\nDescrizione.\nAttualmente l'edificio si presenta con forme prettamente ottocentesche inserite su di un'architettura da edificio nobiliare del XVI secolo, di cui \u00e8 possibile contemplare tracce in particolare nella parte restaurata al piano terra.\nAdiacente alla costruzione, su corso della Repubblica, sorgeva Palazzo Fussi, demolito la fine degli anni sessanta per permettere la costruzione un'ulteriore parte della Camera di Commercio. \nNel corso di quest'ultimo restauro, realizzato tra il 1964 ed il 1973, su progetto dell'ingegnere Luciano Ravaglia, fu ristrutturato lo scalone settecentesco, scoperte ravvolte in cotto dell'ingresso e per il porticato soccorso della Repubblica.\nNel vestibolo d'entrata al pubblico della Camera di Commercio si trova un interessante altorilievo di ceramica policroma dell'artista romagnolo Angelo Biancini, rappresentante attivit\u00e0 e mestieri connesse alla Camera di Commercio. Nella galleria antistante la stessa entrata nella Sala borsa sono collocati un secondo altorilievo di Biancini e una scultura in bronzo di Carlo Zauli.\nIl Trebbo.\nL'area tra il Palazzo Serughi, il vicino Palazzo Talenti-Framonti e la Chiesa del Suffragio, area storicamente molto frequentata da cittadini e forestieri, \u00e8 tradizionalmente chiamata il \"Trebbo di Mozzap\u00e8\". Poich\u00e9 trebbo deriva dal latino \"trivium\", il nome potrebbe essere tradotto \"Cantone di Mozzapiedi\". L'origine di questo nome si perde, per\u00f2, nella notte dei tempi.\nProprio per l'afflusso costante di persone nel Trebbo, Angelo Damerini apr\u00ec qui la prima edicola forlivese per la vendita di giornali, esattamente sotto il loggiato del Palazzo Talenti-Framonti, loggiato detto Loggia dei Signori (1884)."}
{"id": "4377240", "revid": "729019", "url": "https://it.wikipedia.org/wiki?curid=4377240", "title": "Stazione di Chitose (Hokkaido)", "text": "La \u00e8 la principale stazione della citt\u00e0 di Chitose situata lungo la linea Chitose.\nStruttura.\nLa stazione \u00e8 dotata di 4 binari su viadotto con due piattaforme a isola centrali."}
{"id": "4377251", "revid": "599013", "url": "https://it.wikipedia.org/wiki?curid=4377251", "title": "Furnace", "text": ""}
{"id": "4377256", "revid": "600229", "url": "https://it.wikipedia.org/wiki?curid=4377256", "title": "Or che il dover - Tali e cotanti sono", "text": "Or che il dover - Tali e cotanti sono (K 36 - K6 33i) \u00e8 un'aria, introdotta da un recitativo, per tenore e orchestra, composta da Wolfgang Amadeus Mozart a Salisburgo nel dicembre 1766, all'et\u00e0 di dieci anni.\nDescrizione.\nSi tratta di una delle prime musiche composte da Mozart dopo il rientro a Salisburgo, al termine del lungo viaggio che lui e la sua famiglia avevano compiuto presso le corti dell'Europa occidentale a partire dal 1763. Essa fu eseguita il 21 dicembre 1766 presso la corte di Salisburgo, in occasione dei festeggiamenti per l'anniversario della consacrazione dell'arcivescovo Sigismund von Schrattenbach, il cui nome \u00e8 citato nel testo dell'aria. \u00c8 dunque una \"licenza\", ossia una composizione destinata a celebrare una persona importante, presente al momento dell'esecuzione.\nLa composizione \u00e8 introdotta da 43 battute di recitativo accompagnato (dai soli archi). L'aria (\"Tali e cotanti sono\") ha la struttura di un'aria con da capo in Re maggiore: la prima sezione \u00e8 un \"Allegro\" in 4/4 (battute 1-95); ad essa fa seguito una brevissima sezione centrale (\"Se la piet\u00e0 si canta\"), un \"Andantino\" in 3/8 (battute 96-115); la terza sezione, infine, \u00e8 identica alla prima.\nTesto.\nIl testo dell'aria \u00e8 di un autore ignoto."}
{"id": "4377257", "revid": "767487", "url": "https://it.wikipedia.org/wiki?curid=4377257", "title": "Stelios Arvanit\u012bs", "text": "Carriera.\nIn carriera ha militato nel Panathinaikos, con cui ha vinto 5 volte il campionato greco (1946, 1947, 1950, 1951 e 1954).\nCon la maglia della ha collezionato 30 presenze e 128 punti tra il 1947 e il 1952, vincendo la medaglia di bronzo agli Europei 1949; ha disputato inoltre gli Europei 1951 e le Olimpiadi del 1952, chiuse al 19\u00ba posto."}
{"id": "4377262", "revid": "298229", "url": "https://it.wikipedia.org/wiki?curid=4377262", "title": "K 36", "text": ""}
{"id": "4377266", "revid": "76963", "url": "https://it.wikipedia.org/wiki?curid=4377266", "title": "Juan Jos\u00e9 de Lezica", "text": "Facoltoso commerciante di Buenos Aires, ricopr\u00ec importanti incarichi politici all'interno dell'amministrazione coloniale spagnola. Dopo esser stato nel 1807 tra gli organizzatori della resistenza all'invasione britannica, fu nominato alcalde di Buenos Aires e come tale ottenne dal vicer\u00e9 Baltasar Hidalgo de Cisneros la convocazione del cabildo del 22 maggio 1810, che sanc\u00ec il corso della Rivoluzione di Maggio. Davanti a lui giurarono i membri della Prima Giunta.\nDivenuto in breve tempo un oppositore del nuovo governo rivoluzionario, fu confinato nell'ottobre del 1810 a Luj\u00e1n, dove mor\u00ec a novembre dell'anno successivo."}
{"id": "4377267", "revid": "110157", "url": "https://it.wikipedia.org/wiki?curid=4377267", "title": "Coppa Italia Dilettanti 1998-1999", "text": "La Coppa Italia Dilettanti 1998-1999 \u00e8 stata la 33\u00aa edizione di questa competizione calcistica italiana. \u00c8 stata disputata con la formula dell'eliminazione diretta ed \u00e8 stata vinta dal .\nDopo l'entrata in vigore della Legge n. 91 del 23 marzo 1981 che ha abolito il calcio semiprofessionistico, le squadre del Campionato Nazionale Dilettanti (5\u00ba livello nazionale, primo dilettantistico) partecipano a questa coppa, assieme a quelle di Eccellenza (1\u00ba livello regionale, 6\u00ba nazionale). Il torneo viene diviso in due \"binari\" per le due categorie con assegnazione delle rispettive Coppe Italia. Le due vincitrici si affrontano poi per l'assegnazione della Coppa Italia Dilettanti.\nL'edizione, come detto sopra, \u00e8 stata vinta dal , che super\u00f2 in finale, in un derby piemontese, il ; le finaliste sconfitte delle due coppe furono (C.N.D.) e (Eccellenza).\nQuesta \u00e8 stata l'ultima edizione in cui hanno partecipato le squadre del C.N.D., infatti queste, dalla stagione successiva, sono confluite nella Coppa Italia Serie D.\nFormula.\nLe squadre delle due categorie (Campionato Nazionale Dilettanti 1998-1999 ed Eccellenza 1998-1999) disputano due coppe diverse con assegnazione delle rispettive Coppe Italia di settore. Le due vincenti si affrontano poi nella finale per la Coppa Italia Dilettanti.\nPartecipanti.\nAlla finale giungono le vincitrici della fase C.N.D. e della fase Eccellenza.\nIl cammino delle finaliste.\n Fase C.N.D.\n PRIMO TURNO:\n - 2-2\n - 1-0\n TRENTADUESIMI:\n - 3-1 1-1\n SEDICESIMI:\n - 1-2 2-0\n OTTAVI:\n - 1-2 0-0\n QUARTI:\n - 1-1 1-0 \n SEMIFINALI:\n - 0-0 0-1\n FINALE:\n - 3-1 2-3\n Fase regionale Piemonte\n PRIMO TURNO:\n Piobesi- 0-1\n -D.B.Nichelino 2-0\n SEDICESIMI:\n -Nizza Millefonti 1-1 2-0\n OTTAVI:\n -Mathi 6-0 1-1\n QUARTI:\n - 1-1 1-0\n SEMIFINALI:\n - 2-1 1-1\n FINALE\n -Volpiano 1-2 2-0\n Fase nazionale\n PRIMO TURNO:\n - 1-0\n - 0-1\n QUARTI:\n - 0-4 0-2\n SEMIFINALI:\n -Porcari Montecarlo 1-0 2-2\n FINALE\n - 0-2 1-6"}
{"id": "4377273", "revid": "446353", "url": "https://it.wikipedia.org/wiki?curid=4377273", "title": "Cannone d'accompagnamento", "text": "Il cannone d'accompagnamento \u00e8 un pezzo di artiglieria progettato ed utilizzato per aumentare la potenza di fuoco delle unit\u00e0 di fanteria, alle quali \u00e8 organicamente assegnato, secondo le esigenze tattiche del comandante delle unit\u00e0 stesse. In genere si tratta di cannoni o piccoli obici, con canne corte ed a bassa velocit\u00e0 iniziale, montate su affusti leggeri e facilmente manovrabili sul campo di battaglia.\nOrigini.\nIl cannone di accompagnamento ha rappresentato il primo tipo di arma da fuoco impiegata in guerra, inizialmente in Cina ed in seguito importata in Europa con l'invasione mongola. Queste armi primitive, pressoch\u00e9 immobili, che ancora lanciavano grossi verrettoni, seguirono due linee di sviluppo: una, con la realizzazione dei primi archibugi, avrebbe condotto alle armi portatili, mentre l'altra a pezzi di artiglieria di dimensioni sempre maggiori, montati su affusti a ruote. Questi ultimi nel Rinascimento conobbero una vasta ma disordinata fioritura, con lo sviluppo di cannoni in quasi 100 calibri diversi, ciascuno identificato da un proprio nome (falcone, falconetto, basilisco, spingarda ecc.), mentre solo nel XVII secolo vennero tutti ricompresi nella parola francese \"canon\", cannone. Nel 1686 in Inghilterra, sotto il regno di Giacomo II, si ebbe la prima assegnazione organica di pezzi di artiglieria ai reparti di fanteria, con due pezzi da 3 libbre per ogni reggimento di stanza a Londra. Federico II di Prussia, nell'ambito della sua grande riforma militare, fu il primo a teorizzare le tattiche dell'artiglieria a cavallo e della stretta collaborazione con i fanti durante gli assalti, che avrebbero trovato una vittoriosa applicazione durante la Guerra dei Sette Anni. I prussiani fecero scuola in Europa, condizionando lo sviluppo dell'artiglieria francese, che nel 1764 adott\u00f2 il sistema \"Gribeauval\". Questo, oltre a razionalizzare calibri e modelli, enfatizzava notevolmente la mobilit\u00e0 di queste armi. Il cannone campale rimarr\u00e0 concettualmente inalterato per tutto il XIX secolo, pure evolvendo nella tecnica con l'avvento degli affusti a deformazione scudati.\nXX secolo.\nDurante la prima guerra mondiale, con la stabilizzazione dei vari fronti, la peculiarit\u00e0 della guerra di trincea evidenzi\u00f2 l'esigenza per le fanterie di affrontare posizioni ben protette, soprattutto nidi di armi automatiche e mitragliatrici scudate, che potevano essere battute solo da pezzi di artiglieria in appoggio diretto alle truppe in prima linea. In questo periodo nacque quindi il \"cannone d'accompagnamento\", che avrebbe trovato grande diffusione negli anni successivi e soprattutto durante la seconda guerra mondiale, quando all'appoggio alla fanteria durante gli assalti si aggiunse la necessit\u00e0 di difendere i reparti appiedati dalle formazioni di carri armati, tanto che i ruoli e le armi dell\"'artiglieria di accompagnamento\" e di quella controcarri subirono una parziale sovrapposizione.\nNel secondo dopoguerra invece, la motorizzazione della fanteria e delle relative armi port\u00f2 alla scomparsa del \"cannone da fanteria\", i cui compiti tradizionali vennero e vengono tuttora assolti da diversi sistemi, quali i lanciagranate, i cannoni senza rinculo, i lanciarazzi e lanciamissili spalleggiabili, i mortai ed i cannoni scomponibili da montagna e da paracadutisti."}
{"id": "4377278", "revid": "76963", "url": "https://it.wikipedia.org/wiki?curid=4377278", "title": "Ettore Gabrici", "text": "Biografia.\nFrequent\u00f2 l'Universit\u00e0 di Napoli, seguendo i corsi di Giulio De Petra, con cui si laure\u00f2 nel 1889. Dopo aver insegnato per alcuni anni nei ginnasi, dal 1898 inizi\u00f2 una collaborazione con il Museo archeologico di Napoli.\nQui Gabrici pose in particolar modo la sua attenzione sulla ricerca numismatica, pubblicando lavori sulla Rivista italiana di numismatica e partecipando, nel 1900, al congresso internazionale di numismatica che quell'anno si svolse a Parigi, con una relazione dal titolo \"Le r\u00f4le de la numismatique dans le mouvement scientifique contemporain\".\nNel 1901 ottenne la libera docenza in storia antica e continu\u00f2 a collaborare con le soprintendenze archeologiche e con il Museo di Napoli fino al 1902. \nDal 1903 lavor\u00f2 al Museo archeologico di Firenze e nel 1905 torn\u00f2 a Napoli. Nel 1907 vinse il concorso per ispettore, mentre nel 1910 fall\u00ec quello per diventare direttore del MANN, e nel 1914 prese servizio al Museo di Villa Giulia, a Roma. Lo stesso anno divenne direttore del Museo archeologico di Palermo, dove ebbe anche l'incarico per insegnare archeologia all'Universit\u00e0.\nDa questo momento pose la sua attenzione allo studio archeologico dell'isola, in particolare di Selinunte, dove condusse scavi dal 1915.\nNel 1926 fu nominato soprintendente archeologo, continuando a lavorare a Palermo. L'anno successivo vinse il concorso per la cattedra di archeologia e storia dell'arte antica all'Universit\u00e0 di Palermo, dove continu\u00f2 nell'insegnamento fino al 1939, quando and\u00f2 in pensione; ma non smise la sua attivit\u00e0 di ricercatore, pubblicando lavori sino agli anni 1950. \nDal 1946 fu socio dell'Accademia dei Lincei."}
{"id": "4377280", "revid": "830939", "url": "https://it.wikipedia.org/wiki?curid=4377280", "title": "Hip\u00f3lito Vieytes", "text": "Partecipante al cabildo di Buenos Aires del 1810, fu rappresentante della giunta rivoluzionaria in Bolivia e presidente della stessa dal 1810 al 1811."}
{"id": "4377283", "revid": "57342", "url": "https://it.wikipedia.org/wiki?curid=4377283", "title": "BAFTA al miglior esordio britannico da regista, sceneggiatore o produttore", "text": "Il BAFTA al miglior esordio britannico da regista, sceneggiatore o produttore (\"Carl Foreman Award for the Most Promising Newcomer\" o \"Outstanding Debut By A British Writer, Director or Producer\") \u00e8 un premio annuale, promosso dal BAFTA a partire dal 1999."}
{"id": "4377285", "revid": "729019", "url": "https://it.wikipedia.org/wiki?curid=4377285", "title": "Arroios (metropolitana di Lisbona)", "text": "Arroios \u00e8 una stazione della linea verde della metropolitana di Lisbona.\nLa stazione \u00e8 stata inaugurata nel 1972 come stazione della linea blu, ma dal 1998 la stazione serve la linea verde."}
{"id": "4377286", "revid": "767487", "url": "https://it.wikipedia.org/wiki?curid=4377286", "title": "The Crogmere Ruby", "text": "The Crogmere Ruby \u00e8 un cortometraggio muto del 1915 diretto da Ernest C. Warde.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual Film, usc\u00ec nelle sale cinematografiche USA il 15 agosto 1915."}
{"id": "4377289", "revid": "287204", "url": "https://it.wikipedia.org/wiki?curid=4377289", "title": "Storia della neurologia", "text": "La neurologia \u00e8 la branca della medicina che si occupa dello studio delle malattie del sistema nervoso centrale e periferico.\nGli attuali traguardi raggiunti nella diagnosi e nella cura delle patologie nervose sono tuttavia il risultato di un percorso travagliato durato migliaia di anni.\nNell'antichit\u00e0 dominava infatti una visione \"teurgica\" della medicina, che attribuiva la malattia a cause divine.\nAd ogni modo sar\u00e0 necessario attendere il trascorrere di molti secoli prima che le conoscenze sul sistema nervoso risultino abbastanza esaurienti da fornire adeguate soluzioni in ambito terapeutico.\nPartendo dal Medioevo, quando il rinnovato interesse per lo studio anatomico del corpo permette le prime importanti acquisizioni scientifiche, passiamo cos\u00ec per l'et\u00e0 moderna, dove la comprensione della fisiologia e della patologia del sistema nervoso unita ad una sempre maggiore pratica sperimentale porta a numerose ed importanti scoperte.\nArriviamo, infine, ai giorni nostri, dove lo sviluppo della tecnologia biomedica ha consentito l'ingresso di innovativi strumenti di diagnosi clinica che permettono una sempre pi\u00f9 efficace risposta terapeutica.\nGli Antichi.\nI dati ottenuti dallo studio su reperti ossei tramite indagini paleopatologiche evidenziano una pratica di particolare interesse adoperata fin dall'antichit\u00e0: la trapanazione del cranio.\nI primi tentativi risalgono al Mesolitico, intorno al 10000 a.C.\nCirca la met\u00e0 dei crani esaminati mostra segni di ricrescita ossea, che attestano la sopravvivenza della persona sottoposta all'operazione.\nTale intervento era motivato probabilmente dall'osservazione di un miglioramento delle condizioni di salute in seguito al sollevamento dei frammenti di una frattura cranica, o ancora per consentire, secondo le teorie animistiche, la fuoriuscita del \u201cdemone\u201d causa della malattia.\nEgitto.\nNel papiro egizio di Edwin Smith, copia del 1700 a.C. di uno scritto risalente circa al 3500 a.C., vengono descritti 48 casi clinici con le relative indicazioni terapeutiche. Il testo contiene i pi\u00f9 antichi riferimenti alle funzioni e alle malattie del sistema nervoso, tramite alcune brevi descrizioni di traumi cranici e delle relative complicazioni, come in questo passo che sembra riferirsi a un caso di afasia:\nLa civilt\u00e0 egizia tuttavia non acquis\u00ec informazioni anatomiche di rilievo sul sistema nervoso, dal momento che l'asportazione del cervello per permettere l'imbalsamazione avveniva tramite l'inserimento di uncini attraverso le cavit\u00e0 nasali.\nGrecia.\nTuttavia il punto di svolta fu rappresentato da Ippocrate di Coo, .\nLa sua opera \"Il morbo sacro\" riveste un interesse notevole sia dal punto di vista storico, in quanto rappresenta la prima descrizione pervenutaci dell'epilessia, sia sul piano del pensiero scientifico, poich\u00e9 viene affermata la causalit\u00e0 naturale e razionale delle malattie.\nDal seguente estratto possiamo cogliere la novit\u00e0 del messaggio ippocratico:\nLa descrizione clinica della crisi risulta altrettanto accurata:\nQuest'opera dunque contiene gi\u00e0 una soddisfacente descrizione della crisi epilettica (interpretata secondo la teoria umorale) sotto gli aspetti eziologici e fisiopatogenetici ed afferma rigorosamente la causalit\u00e0 naturale dell'epilessia come delle altre malattie.\nPoco tempo dopo Erofilo di Calcedonia distingue i nervi in sensitivi e motori, descrive i ventricoli cerebrali e la confluenza dei seni venosi durali. Nello stesso periodo il contemporaneo Erasistrato (con cui Erofilo fonda la scuola medica d'Alessandria d'Egitto) situa la sede del pensiero nella porzioni inferiore del quarto ventricolo, che chiama \"\"calamus scriptorius\"\u201d.\nRoma.\nNel periodo romano Areteo di Cappadocia (II sec. d.C.) descrive accuratamente diverse malattie neurologiche, tra cui l'epilessia, la paralisi, la vertigine e la cefalea.\nIn seguito Galeno apporta importanti contributi neurologici, specialmente nelle opere \"De usu partium corporis humani libri XVII\" e \"De anatomicis administrationibus libri XV\".\nGaleno descrive sette paia di nervi cranici, dimenticando il nervo trocleare e considerando il nervo olfattivo un'estroflessione del tessuto cerebrale.\nRisulta inoltre molto accurata la sua descrizione dell'apoplessia, che distingue in quattro variet\u00e0, e introduce il termine emicrania per evidenziare l'unilateralit\u00e0 di questa forma di cefalea.\nDal Rinascimento al XVIII secolo.\nXIV\u00a0\u2013 XVI secolo.\nDurante il Trecento si afferma un rinnovato interesse per la pratica della dissezione del corpo umano, nonostante il sapere venga spesso trasmesso in maniera acritica, influenzato dalle teorie degli autori classici.\nBerengario da Carpi, nella sua opera \"Isagogae breves\" (1523), fornisce quella che \u00e8 storicamente considerata come la prima rappresentazione dell'encefalo caratterizzata da una sufficiente accuratezza. \u00c8 inoltre il primo anatomista a negare l'esistenza della struttura nota come \"rete mirabile\", cardine della fisiologia di Galeno.\nSecondo Galeno infatti lo \u201cspirito vitale\u201d, portato alla base del cervello dalle arterie carotidi, si dirama in un intricato reticolo vasale\u00a0\u2013 la rete mirabile, appunto\u00a0\u2013 trasformandosi in \u201cspirito animale\u201d che, distribuendosi lungo i nervi periferici cavi, dota il corpo di sensibilit\u00e0 e movimento. Questa formazione anatomica tuttavia, ben evidente in alcuni animali, \u00e8 del tutto assente nell'uomo e costituisce una prova di come l'osservazione di Galeno si basasse anche sullo studio di specie animali inferiori.\nUn primo, timido distacco dalla tradizione galenica si ebbe grazie all'opera di Andrea Vesalio, medico personale dell'imperatore Carlo V, considerato il fondatore dell'anatomia moderna.\nNel suo capolavoro, il trattato di anatomia \"De humani corporis fabrica\" (1543), Vesalio afferma:\nVesalio respinge anche altri aspetti della neurologia galenica, tra cui il fatto che i nervi siano cavi. A proposito del nervo ottico, egli asserisce:\nAl di l\u00e0 del puro aspetto informativo, la negazione della visione galenica fu il punto di svolta che aprir\u00e0 la strada verso una completa revisione del sapere medico, che da secoli ristagnava intorno alla tradizione classica.\nNel settimo libro della Fabrica, infine, troviamo per la prima volta rappresentate nei dettagli numerose strutture come il nucleo caudato, il talamo, i plessi coroidei e vi \u00e8 una chiara distinzione tra sostanza grigia e sostanza bianca.\nCostanzo Varolio, professore di Anatomia a Bologna, raffigura per la prima volta il ponte nell'opera \"De nervis opticis\" (1573), mentre le raffinate incisioni in rame del sistema nervoso dell'anatomista Bartolomeo Eustachi saranno riscoperte solo nel XVIII secolo.\nXVII secolo.\nIl Seicento vede gli albori della fisiologia. Dal punto di vista delle patologie nervose, importanti apporti si hanno dagli studi di Jacob Kepfer sull'emorragia cerebrale e di Thomas Sydenham sulla chorea minor.\nL'anatomista italiano Gabriele Falloppio descrive le anastomosi dei grossi vasi alla base dell'encefalo e migliora la conoscenza di alcuni nervi cranici (trocleare, abducente, trigemino, glossofaringeo).\nUno dei contributi di maggior rilievo durante questo periodo \u00e8 dato da Thomas Willis, professore a Oxford, che nella sua opera \"Cerebri Anatome\" fornisce una dettagliata e completa descrizione del sistema nervoso.\nWillis classifica i nervi cranici in dieci paia, descrive l'accessorio spinale (ricordato in suo onore come \"accessorius Willisii\"), e fornisce una descrizione accurata delle anastomosi presenti in corrispondenza della base cranica, che formano il circolo anastomotico di Willis.\nAspetto fondamentale di questi studi \u00e8 la comprensione del significato funzionale della morfologia dei grandi vasi posti alla base dell'encefalo.\nWillis infatti, tramite esperimenti sui cani, riconosce l'importanza dal punto di vista fisiopatologico di queste formazioni, che sono in grado di consentire un compenso ematico nel caso in cui le vie di comunicazioni principali risultino ostruite.\nInoltre conia il termine neurologia per indicare la disciplina che studia il sistema nervoso e fornisce la prima descrizione della miastenia grave.\nDurante il XVII secolo vi sono i primi tentativi di indagine microscopica del tessuto nervoso.\nLa tecnologia del tempo risulta per\u00f2 insufficiente e questo spiega alcune cattive interpretazioni, come quella dell'anatomista olandese Frederik Ruysch, secondo il quale la corteccia cerebrale era costituita da piccolissimi vasi sanguigni.\nRisultati migliori furono conseguiti nel secolo successivo quando Felice Fontana, nel suo \"Trait\u00e8 sur le venin de la vipere\" (1781), descrive il tronco encefalico come un fascio costituito da piccoli cilindri, avvalorando l'ipotesi sostenuta da Van Leeuwenhoek gi\u00e0 nel 1717.\nXVIII secolo.\nIl diciottesimo secolo inizia con la prima osservazione dell'incrocio bulbare delle vie piramidali (\"decussatio piramidum\"), osservato nel 1709 da Domenico Mistichelli e descritto dettagliatamente l'anno successivo da Francois Pourfour da Petit.\nNel campo della neurofisiologia il principale esponente \u00e8 Albrecht von Haller, autore degli \"Elementa physiologicae corporis humani\".\nVon Haller distingue l'irritabilit\u00e0 (o contrattilit\u00e0), propriet\u00e0 comune a diversi tessuti, dalla sensibilit\u00e0, caratteristica esclusiva del tessuto nervoso.\nQuesti concetti, che non presentano riferimento alcuno agli spiriti galenici, costituiscono l'inizio della moderna fisiologia del sistema nervoso.\nIl fenomeno dell'azione riflessa, gi\u00e0 indagata da Cartesio che ne aveva fornito un'interpretazione in chiave meccanicistica, viene approfondito dagli esperimenti di Robert Whytt.\nWhytt descrive il riflesso pupillare alla luce e opera una netta distinzione tra azioni involontarie e volontarie.\nIn particolare, tramite esperimenti sulla rana, dimostra che il riflesso \u00e8 causato da connessioni nervose che non si realizzano nell'encefalo ma all'interno del midollo spinale.\nVerso la fine del secolo nasce l'elettrofisiologia.\nOsservando la capacit\u00e0 di alcune specie di pesci, come le torpedini, di produrre una scossa elettrica, ci si interroga se anche il cervello sia caratterizzato da attivit\u00e0 elettrica.\n\u00c8 Luigi Galvani che riesce a dimostrare, tramite una serie di esperimenti sulla rana, la presenza di attivit\u00e0 elettrica nel cervello, negando definitivamente l'antica ipotesi secondo la quale l'energia necessaria per l'attivazione e il funzionamento del sistema nervoso risiedeva nello \u201cspirito animale\".\nSul versante della neuropatologia \u00e8 di fondamentale importanza l'adozione del metodo anatomo-clinico nello studio della malattie, propugnato fortemente dall'opera di Giovanni Battista Morgagni.\nTra le sue numerose e dettagliate osservazione si ricordano una serie di importanti studi su l'idrocefalo, i tumori e la paralisi cerebrale.\nIn ambito clinico, William Cullen sostiene come la malattia manifesti un disturbo del sistema nervoso collegato ad un eccesso e ad una carenza della sua attivit\u00e0.\nCullen respinge definitivamente la teoria umorale e distingue le malattie tra affezioni \"spastiche\" e \"adinamiche\", dovute all'eccessiva o carente attivit\u00e0 nervosa.\nNel 1764 Domenico Cotugno, durante le sue ricerche sulla sciatica, fornisce un'accurata descrizione del fluido cerebrospinale, dimostrando l'esistenza di un liquido che occupa i ventricoli, riempie le cisterne della base, ricopre gli spazi della volta e quelli perimidollari senza soluzione di continuit\u00e0.\nInfine Samuel Sommerring, nel 1788, elabora una classificazione dei nervi cranici, tuttora accettata, in dodici paia, descrivendo separatamente i nervi facciale, acustico, glossofaringeo, vago e accessorio.\nGli sviluppi tra XIX e XX secolo.\nIl XIX secolo.\nNel corso del XIX secolo si acquisiscono importanti conoscenze in campo neurologico, grazie all'applicazione del metodo neuropatologico e al tramonto definitivo dell'umoralismo.\nLuigi Rolando, nel suo \"Saggio sopra la vera struttura del cervello dell'uomo e degli animali\" (1809), fornisce un'accurata descrizione delle circonvoluzioni e della scissura cerebrale.\nIn campo neurofisiologico, Charles Bell compie importanti studi sulla funzione motoria delle radici anteriori, continuati in seguito da Fran\u00e7ois Magendie che identifica invece la funzione sensitiva delle radici posteriori (vedi Legge di Bell-Magendie).\nFranz Gall e Johann Spurzheim dimostrano che la sostanza bianca \u00e8 costituita da fibre nervose e ipotizzano l'esistenza di differenti aree nel cervello specializzate in determinate funzioni.\nQueste idee tuttavia danno origine inizialmente a una serie di teorie frenologiche basate sull'analisi della conformazione del cranio.\nSar\u00e0 il chirurgo Paul Broca, nel 1861, a localizzare il centro motorio del linguaggio nella terza circonvoluzione frontale sinistra (area di Broca).\nNel 1874 il medico tedesco Carl Wernicke descrive l'afasia sensoriale, mentre John Jackson elabora la teoria dell'esistenza di una gerarchia di livelli funzionali nel sistema nervoso.\nNel campo della neuroistologia i progressi nella costruzione del microscopio permettono a Theodor Schwann di individuare, nel 1838, la guaina mielinica che riveste le cellule nervose.\nCamillo Golgi, professore dell'Universit\u00e0 di Pavia, introduce invece il metodo di colorazione mediante impregnazione argentica, che consente di visualizzare delle nitide immagini del neurone.\nVerso la met\u00e0 del secolo si accende una interessante controversia tra gli studiosi, riguardante la struttura del sistema nervoso.\nDa una parte Joseph von Gerlach sostiene la teoria reticolare o del sincizio continuo, secondo la quale le cellule nervose sono interconnesse in modo da formare una sorta di reticolo diffuso. Questa teoria, suffragata anche dallo stesso Golgi, si scontra con il concetto di autonomia delle singole cellule nervose, sostenuto da Heinrich Waldeyer. Waldeyer descrive dettagliatamente l'unit\u00e0 strutturale del sistema nervoso, da lui denominata neurone, come un corpo cellulare costituito da una porzione afferente, i dendriti, e una porzione efferente, l'assone. La diatriba si risolver\u00e0 in favore della teoria di Waldeyer, grazie alla dimostrazione istologica dello spagnolo Santiago Ram\u00f3n y Cajal.\nDal punto di vista della clinica, vi sono importanti acquisizioni in campo neurologico grazie ad una maggiore sistematicit\u00e0 nello studio del paziente, che portano conseguentemente ad una maggiore sistematicit\u00e0 nella saggistica medica.\nNel 1817 James Parkinson fornisce la prima accurata descrizione della malattia che da lui prende il nome, la malattia di Parkinson, nel suo trattato \"Essay on the shaking palsy\". Nel 1820, invece, John Cooke, pubblica \"A treatise on nervous diseases\", il primo trattato dedicato esclusivamente alla neurologia clinica. In Inghilterra, poco tempo dopo, William Richard Gowers pubblica il trattato \"A manual of diseases of the nervous sytem\" che descrive con completezza la patologie del sistema nervoso. Nello stesso periodo nasce \"Brain\", la prima rivista specialistica di neurologia.\nNella scuola francese spiccano i nomi di Guillame Duchenne e di Jean Martin Charcot.\nIl primo descrive la paralisi labio-glosso-faringea (1860) e la distrofia muscolare pseudoipertrofica (1862).\nCharcot, probabilmente la personalit\u00e0 pi\u00f9 rappresentativa tra i neurologi francesi, apporta vastissimi contributi: descrive le placche caratterizzanti la sclerosi multipla e la triade sintomatologica caratteristica di questa malattia (tremore, disartria, nistagmo), detta \"triade di Charcot\". Inoltre individua e studia la sclerosi laterale amiotrofica (SLA), chiamata per questo \"malattia di Charcot\".\nTra gli allievi di Charcot ricordiamo in particolare Joseph Babinski, che nel 1896 riconosce la risposta patologica del riflesso plantare, ricordata in suo onore come segno di Babinski:\nJules Dejerine, allievo di Vulpian, descrive invece la distrofia facio-scapolo-omerale e la polineuropatia progressiva interstiziale ipertrofica (1893).\nWilhelm Erb, professore di Heidelberg, introduce la stimolazione elettrica muscolare nella diagnostica clinica.\nOtto Westphal descrive il riflesso rotuleo e identifica la pseudosclerosi. Herman Oppenheim fornisce per primo il quadro clinico della miotonia congenita. Alois Alzheimer invece riporta, insieme con l'allievo Gaetano Perusini, la prima descrizione clinica della demenza presenile.\nTra i contributi della scuola medica italiana si annoverano le ricerche sulla fisiopatologia del cervelletto da parte di Luigi Luciani e i miglioramenti in ambito semeiologico grazie agli studi di Giovanni Mingazzini. Ricordiamo in particolare il \"segno di Mingazzini\", consistente \u00abnell'abbassamento precoce di un arto inferiore di cui la gambia sia distesa e la coscia piegata\u00bb, che caratterizza l'emiparesi organica.\nSul fronte della ricerca ricordiamo gli studi pionieristici di Paul Ehrlich sull'esistenza della barriera emato-encefalica.\nI dati sperimentali raccolti in questo settore saranno adeguatamente interpretati gi\u00e0 nel 1900 da Max Lewandosky, che identifica nei capillari cerebrali la principale sede anatomica della barriera. Questa soluzione fu tuttavia respinta per lungo tempo e confermata definitivamente solo verso la met\u00e0 del Novecento, grazie all'impiego della microscopia elettronica.\nVerso la fine dell'Ottocento si ottengono importanti contributi per lo sviluppo della neurofarmacologia, grazie alla ricerca sulle modalit\u00e0 di trasmissione dell'impulso nervoso. Charles Scott Sherrington conia il termine sinapsi e Otto Loewi insieme a Henry Hallett Dale identificano l'acetilcolina, il primo mediatore chimico dell'impulso nervoso scoperto, descrivendone il ruolo di neurotrasmettitore per la muscolatura volontaria.\nIl XX secolo.\nIl Ventesimo secolo vede l'entrata in campo di una nuova scoperta che influenzer\u00e0 in maniera determinante molte discipline mediche: l'introduzione dei raggi X da parte di Wilhelm Roentgen nel 1896.\nGrazie alle ricerche sulla trasmissione nervosa dell'impulso avvenute verso la fine dell'Ottocento (grazie agli studi di Dale, Loewi e Sherrington che saranno insigniti del premio Nobel) sorge una nuova branca, la neurofarmacologia, che con la sua rapida espansione render\u00e0 presto curabili numerose malattie neurologiche.\nUn altro nuovo settore delle neuroscienze, inoltre, registra importanti sviluppi: la neurochimica.\nGi\u00e0 agli inizi del Settecento Thomas Hensing descriveva nel cervello la presenza del fosforo e Louis Nicolas Vauquelin ottiene una grossolana estrazione dei lipidi cerebrali.\nNell'Ottocento Wilhelm Thudichum procede a una prima distinzione in fosfolipidi, sfingomielina e cerebrosidi e a cavallo tra Ottocento e Novecento vengono descritte le prime malattie da accumulo causate da errori congeniti nel metabolismo.\nIn campo diagnostico si ha un rapido evolvere della tecnologia terapeutica, specialmente nell'ambito dell'informatica.\nNel 1918 viene introdotta la pneumoencefalografia e un decennio dopo \u00e8 il turno dell'elettroencefalografia e dell'angiografia cerebrale.\nNel 1972 entra in produzione la tomografia assiale computerizzata (TAC), sviluppata dall'ingegnere britannico Godfrey Hounsfield, e in tempi pi\u00f9 recenti sar\u00e0 introdotta la tomografia a emissione di fotone singolo (SPECT), la tomografia a emissione di positroni (PET) e la risonanza magnetica nucleare (RMN).\nLo sviluppo parallelo di queste branche ha permesso una serie di risposte diagnostiche e terapeutiche sempre pi\u00f9 adeguate a problemi quali l'invecchiamento, la rigenerazione del tessuto cerebrale, la cura dell'epilessia e la cura della malattia di Parkinson.\nOltre ai settori della diagnosi e della cura, si sviluppa sempre di pi\u00f9 l'ambito della prevenzione delle malattie, sia per quanto riguarda le affezioni connesse a condizioni ambientali, sia per quanto concerne le malattie genetiche.\nFino agli anni settanta in Italia la trattazione delle malattie del sistema nervoso includeva nell'unica disciplina della \"neuropsichiatria\" sia le patologie \"organiche\", sia le patologie della mente.\nIl 29 aprile 1976 con la legge n\u00ba238, in Italia, si sancisce definitivamente la separazione della psichiatria dalla neurologia, sotto l'impulso dello psichiatra Carlo Lorenzo Cazzullo.\nLe due branche sono oggi praticate separatamente, anche a causa della grande quantit\u00e0 di dati che sono stati accumulati negli ultimi 50 anni che rende difficile unificarle in un'unica disciplina."}
{"id": "4377295", "revid": "474175", "url": "https://it.wikipedia.org/wiki?curid=4377295", "title": "Mat\u00edas de Irigoyen", "text": "Membro della \"Legi\u00f3n de Patricios\", combatt\u00e9 contro l'esercito inglese nel 1807 e fu membro della giunta rivoluzionaria dal 1816. Nel 1820 si autonomin\u00f2 governatore di Buenos Aires."}
{"id": "4377299", "revid": "713168", "url": "https://it.wikipedia.org/wiki?curid=4377299", "title": "Jacobo FitzJames Stuart, XVII duca d'Alba", "text": "Biografia.\nInfanzia.\nIl Duca era figlio di Carlos FitzJames Stuart, XVI duca d'Alba e Mar\u00eda del Rosario Falc\u00f3 y Osorio, XXI contessa di Siruela. \nEducazione.\nInizi\u00f2 i suoi studi sotto la guida di insegnanti privati per poi essere inviato al gesuita Beaumont College in Old Windsor, entrando successivamente nell'Eton College. Dopo aver concluso il Baccalaureato nel prestigioso Instituto San Isidro di Madrid, continu\u00f2 la sua istruzione superiore nella Universidad Complutense, dove ottenne la laurea in legge.\nMatrimonio.\nSpos\u00f2 a Londra il 7 ottobre 1920, Mar\u00eda del Rosario de Silva y Gurtubay, IX marchesa di San Vicente del Barco (Madrid, 4 aprile 1900 - Madrid, 11 gennaio 1934) ed ebbero una sola figlia femmina, Cayetana, che eredit\u00f2 tutti i titoli e le fortune della famiglia.\nCarriera politica e diplomatica.\nNel 1902, mentre serviva da Gentiluomo di Camera di Re Alfonso XIII, fu fatto Cavaliere di Gran Croce dell'ordine reale vittoriano.\nAlba venne eletto deputato nelle Cortes in occasione delle elezioni del 1903, venendo confermato nel 1905, 1907, 1910 e 1914. Nel 1916, in qualit\u00e0 di Grande di Spagna di prima classe, pot\u00e9 entrare nel Senato, facendo parte della commissione chiamata a giudicare il generale D\u00e1maso Berenguer. Dal 1927 al 1930 Alba fu membro della Asamblea Nacional Consultiva, organo creato sotto la dittatura di Primo de Rivera. Fu brevemente (gennaio-febbraio 1930) ministro dell'istruzione durante il governo di D\u00e1maso Berenguer, per poi ricoprire tra il 2 febbraio 1930 e il 18 febbraio 1931 l'incarico di Ministro degli Affari Esteri. Durante la guerra civile spagnola, i repubblicani occuparono la sua residenza, il Palazzo di Liria, e assassinarono suo fratello minore Hernando Fitz-James Stuart y Falc\u00f3, XVIII duca di Pe\u00f1aranda de Duero (1882-1936), una delle numerose vittime dei \"massacri di Paracuellos\". Alba divent\u00f2 rappresentante ufficiale del Generale Franco a Londra nel 1937. Divenne ambasciatore a Londra nel 1939 in seguito alla rinuncia forzata di Pablo de Azc\u00e1rate, quando il gabinetto di Neville Chamberlain riconobbe formalmente il governo Franco.\nMassone, fu membro della Gran Loggia Unita d'Inghilterra. \nCarriera olimpica.\nVinse una medaglia d'argento ai giochi olimpici di polo del 1920.\nDopoguerra.\nDopo la II Guerra Mondiale, i rapporti di Alba con Franco si raffreddarono notevolmente, a causa del sostegno di Alba ad un regime monarchico costituzionale, conformemente a quanto affermato nel cosiddetto Manifesto di Losanna da Giovanni di Borbone-Spagna. Nel 1945 il duca d'Alba diede le dimissioni dall'incarico di ambasciatore a Londra. Fu un ospite di primo piano alle nozze della Principessa Elisabetta e Filippo Mountbatten, Duca di Edimburgo."}
{"id": "4377301", "revid": "287204", "url": "https://it.wikipedia.org/wiki?curid=4377301", "title": "Emigrazione italiana in Africa Orientale", "text": "L'emigrazione italiana in Africa Orientale fu un fenomeno migratorio avvenuto fra la fine del XIX e la prima met\u00e0 del XX secolo in conseguenza dell'espansionismo coloniale italiano in quella regione. Tale flusso migratorio tocc\u00f2 il suo apice durante il fascismo in particolare dopo la guerra d'Etiopia con la nascita dell'Impero italiano.\nI primi esperimenti coloniali dell'Italia liberale.\nSul finire dell'800 con l'acquisizione da parte del governo italiano dei possedimenti della Somalia e dell'Eritrea iniziarono le prime migrazioni di italiani verso i neoacquisiti territori africani.\nNel 1890 venne approvato un piano sperimentale di colonizzazione agricola dell'Eritrea. Secondo le intenzioni del governo questo piano avrebbe alleviato il flusso migratorio verso le Americhe di centinaia di migliaia di italiani che in quegli anni solcavano l'Oceano Atlantico in direzione del Brasile, dell'Argentina, dell'Uruguay e degli Stati Uniti. Tuttavia questo tentativo di convogliare l'immigrazione italiana in direzione dei nuovi possedimenti africani si risolse in un fallimento a causa del clima, della mancanza di infrastrutture e dell'impreparazione dei coloni giunti. Dopo la sconfitta di Adua, l'immigrazione italiana nella regione sub\u00ec un'ulteriore battuta d'arresto. Nel 1905 si contavano in Eritrea circa 4.000 europei, di questi 2.333 erano italiani. Intanto nel 1911 l'Italia acquis\u00ec, dopo una guerra contro l'Impero ottomano, la Tripolitania e la Cirenaica incrementando la propria presenza in Africa e sul mar Mediterraneo.\nDopo la prima guerra mondiale si ebbe una timida ripresa dell'emigrazione nelle due colonie pi\u00f9 meridionali.\nDurante il fascismo.\nCon l'avvento del fascismo l'emigrazione italiana verso l'Eritrea e la Somalia assunse invece i caratteri di un'immigrazione di massa. In Eritrea in particolare la comunit\u00e0 crebbe fino a raggiungere il 10% della popolazione della colonia con una grande concentrazione nella capitale Asmara, soprannominata la \"piccola Roma\", dove gli italiani costituivano circa la met\u00e0 della popolazione.\nIn Somalia la popolazione di origine italiana si stabil\u00ec principalmente nella capitale Mogadiscio raggiungendo anche in questo caso quasi la met\u00e0 della popolazione totale della citt\u00e0. Un importante esperimento di colonizzazione italiana in Somalia \u00e8 rappresentato dal villaggio agricolo di Villabruzzi fondato nel 1920 da Luigi Amedeo di Savoia-Aosta che attir\u00f2 nel corso degli anni centinaia di famiglie italiane.\nNel 1936, successivamente alla vittoriosa seconda guerra italo-etiopica e alla proclamazione dell'impero, il regime fascista avvi\u00f2 un programma di colonizzazione dei nuovi possedimenti. Secondo la visione di Mussolini il nuovo impero non doveva essere di tipo esclusivamente commerciale o di sfruttamento ma anche e soprattutto di popolamento; grazie all'afflusso in massa di contadini, operai, commercianti, imprenditori ecc., che avrebbero importato nelle nuove terre appena conquistate tutti gli \"\"aspetti civilizzatori\" dalla madrepatria, si sarebbe venuta a creare cos\u00ec una nuova \"Italia d'oltremare\".\nL'ideologia fascista auspicava che nei territori africani si formasse un nuovo tipo di italiano degno erede del \"colono romano\" e \"perfetto fascista\"\". Il fascismo inoltre prevedeva che le qualit\u00e0 del colonizzatore italiano unite al suo alto tasso di fertilit\u00e0 avrebbero via via soppiantato la popolazione indigena, considerata \"inferiore\", che venne sottoposta ad un regime di segregazione razziale in seguito della promulgazioni delle leggi razziali come \u00e8 evidente anche dai vari interventi urbanistici dell'epoca che prevedevano quartieri separati per la popolazione di colore e quella di origine italiana, in tal senso si pu\u00f2 citare il caso del piano regolatore di Addis Abeba del 1938.\nAl volgere degli anni trenta il numero di coloni presenti stabilmente in Etiopia ammontava a circa 35.000 individui, principalmente di sesso maschile, a cui vanno aggiunti circa altri 200.000 italiani che giunsero in Africa per la costruzione delle infrastrutture. Di questi la maggior parte proveniva dall'Italia settentrionale (con una prevalenza di veneti ed emilano-romagnoli) seguita da quella meridionale e insulare (in maggioranza siciliani, campani e pugliesi) e in minor misura dall'Italia centrale.\nDopo la seconda guerra mondiale.\nL'Africa Orientale Italiana venne interamente occupata dall'esercito britannico nel corso della seconda guerra mondiale, dopo l'effimera invasione italiana della Somalia Britannica nel 1940. Con la caduta del fascismo e la sconfitta dell'Italia, a cui fece seguito il processo di decolonizzazione del continente africano, il numero di italiani in Africa Orientale si ridusse drasticamente. Oggi solo pochi discendenti dei coloni italiani vivono ancora nelle principali aree metropolitane della regione."}
{"id": "4377309", "revid": "339392", "url": "https://it.wikipedia.org/wiki?curid=4377309", "title": "Sauber", "text": ""}
{"id": "4377314", "revid": "16758", "url": "https://it.wikipedia.org/wiki?curid=4377314", "title": "Grete Waitz Andersen", "text": ""}
{"id": "4377323", "revid": "311148", "url": "https://it.wikipedia.org/wiki?curid=4377323", "title": "Arthur Gilbert Trudeau", "text": ""}
{"id": "4377331", "revid": "46931", "url": "https://it.wikipedia.org/wiki?curid=4377331", "title": "Red River (film)", "text": ""}
{"id": "4377343", "revid": "109651", "url": "https://it.wikipedia.org/wiki?curid=4377343", "title": "Episodi de Il clan dei camorristi", "text": "La prima stagione de \"Il clan dei camorristi\" va in onda dal 25 gennaio 2013 su Canale 5."}
{"id": "4377344", "revid": "125453681", "url": "https://it.wikipedia.org/wiki?curid=4377344", "title": "Il clan dei camorristi", "text": "Il clan dei camorristi \u00e8 una miniserie televisiva italiana, andata in onda nel 2013. Girata nella cittadina di Monterotondo, Roma.\nLa serie, anche se non ufficialmente, \u00e8 ispirata alle vicende del clan dei casalesi. Il primo episodio \u00e8 andato in onda venerd\u00ec 25 gennaio 2013 su Canale 5.\nTrama.\nNel primo episodio, Francesco Russo, detto \"O' Malese\", \u00e8 rinchiuso nel carcere di Poggioreale durante il terremoto dell'Irpinia del 1980. Nel carcere ha luogo una strage ordinata dal \"capo dei capi\" della camorra Raffaele Cutolo, e \"O' Malese\" salva la vita ad Antonio Ruggero, braccio destro del boss Antonio Vescia.\nPersonaggi nella realt\u00e0.\nIl soprannome del personaggio Francesco Russo, \"'O Malese\", \u00e8 chiaramente ispirato al soprannome del vero criminale Francesco Schiavone, \u00abSandokan\u00bb (il pirata che, nei romanzi di Salgari cos\u00ec come nel loro celebre adattamento televisivo, \u00e8 detto la \"tigre della Malesia\").\nI personaggi di Marco Esposito, don Palma, Francesco Russo, Ciccio Capuano, Beppe D'Angelo, Michele Zagali, Antonio Vescia ed Ernesto Vescia sono ispirati a personaggi realmente esistiti, che hanno combattuto la camorra o ne hanno fatto parte.\nProduzione.\nLa citt\u00e0 di Castello d'Aversa, paese immaginario dove \u00e8 ambientata la fiction, si riferisce a Casal di Principe."}
{"id": "4377347", "revid": "287204", "url": "https://it.wikipedia.org/wiki?curid=4377347", "title": "MG P-Type", "text": "La P-Type \u00e8 un'autovettura prodotta dalla Morris Garages dal 1934 al 1936.\nStoria.\nIl modello aveva installato una versione aggiornata del motore a quattro cilindri in linea e con distribuzione monoalbero gi\u00e0 utilizzato sulla J-Type e sulla Morris Minor. La trazione era posteriore, ed il moto era trasmesso alle ruote posteriori tramite un cambio a quattro rapporti non sincronizzati. Le sospensioni, che erano a balestra semiellittica sulle quattro ruote, comprendevano un assale rigido sia all'avantreno che al retrotreno. Il telaio della P-Type era la versione allungata di quello utilizzato sulla J-Type. Lo sterzo era inizialmente fornito dalla Marles Weller, e pi\u00f9 tardi dalla Bishop Cam. Il modello aveva un passo di 2.210 mm ed una carreggiata di 1.067 mm. Le carrozzerie disponibili erano due, roadster e coup\u00e9, entrambe a due porte.\nLa P-Type venne prodotta in due serie, ciascuna delle quali era contraddistinta da una sigla, PA e PB.\nLa PA, prodotta dal 1934 al 1935, aveva installato un motore da 847 cm\u00b3 di cilindrata. Esso era simile a quello montato sulla J-Type, ma quello installato sulla PA aveva tre supporti di banco, un albero a gomiti pi\u00f9 grande, ed un carburatore doppio corpo. Esso produceva 36 CV di potenza a 5.500 giri al minuto. \nLa PB venne invece prodotta dal 1935 al 1936, ed aveva installato un motore da 939 cm\u00b3 che fu ottenuto dal precedente aumentando l'alesaggio da 57 mm a 60 mm. Anche la potenza aument\u00f2, arrivando a toccare i 43 CV. \nEsternamente le due versioni erano molto simili. La differenza principale risiedeva nella calandra. Anche il cruscotto era differente, sia nel design, sia che per quanto riguarda i materiali utilizzati. \nLa PA venne prodotta in 2.000 esemplari, mentre la PB in 526."}
{"id": "4377356", "revid": "1305772", "url": "https://it.wikipedia.org/wiki?curid=4377356", "title": "Hidden Valley", "text": ""}
{"id": "4377361", "revid": "1442080", "url": "https://it.wikipedia.org/wiki?curid=4377361", "title": "Seymour (famiglia)", "text": "Seymour, o St. Maur, \u00e8 una nobile famiglia inglese avente diversi titoli nobiliari tra cui quello di \"Duca di Somerset\". L'originaria forma del nome, che fu ripresa dai Duchi di Somerset dal XIX secolo fino al 1923, sembra essere stata St. Maur, di cui Seymour fu una successiva corruzione. Tra gli altri titoli in capo alla famiglia figurano \"Barone Seymour\", \"Conte di Yarmouth\" e \"Marchese di Hertford\".\nStoria.\nOrigini.\nLa famiglia si stabil\u00ec nel Monmouthshire nel XIII secolo. Si ha notizia infatti che nel 1240 Gilbert Marshal, conte di Pembroke, aiut\u00f2 William St. Maur a prendere con la forza un palazzo chiamato Woundy (ora Undy), vicino Caldicot nel Monmouthshire. Woundy e Penhow, pi\u00f9 tardi divenute residenze della famiglia, risultavano alla fine del XIII secolo propriet\u00e0 di Richard St. Maur ma vennero persi dalla famiglia attraverso il matrimonio della pronipote di Richard, unica erede di John St. Maur e morta nel 1359. Il fratello minore di John, Roger spos\u00f2 Cecily, una delle figlie ed eredi di John Beauchamp di Hache, barone Beauchamp de Somerset (?-1361). Lady St. Maur port\u00f2 al marito gran parte delle terre del padre nel Somersetshire, Devonshire, Buckinghamshire e Suffolk. Il figlio maggiore della coppia fu Sir William St. Maur o Seymour, che fu guardiano di Edoardo il Principe Nero e lasci\u00f2 un figlio, Roger, erede di tutti i beni a cui si aggiunsero quelli della moglie di Roger, Maud, figlia di Sir William Esturmi di Wolf Hall, Wiltshire.\nXVI secolo.\nDurante le successive tre o quattro generazioni le ricchezze e l'importanza dei Seymours aumentarono nelle contee dell'ovest fino a che durante i regni di Enrico VII d'Inghilterra ed Enrico VIII d'Inghilterra Sir John Seymour di Wolf Hall divenne un noto personaggio pubblico. Egli prese parte attiva nel sedare l'Insurrezione della Cornovaglia del 1497; in seguito assistette Enrico nel Campo del Drappo d'Oro e in occasione della visita di Carlo V in Inghilterra nel 1522.\nTra i suoi dieci figli, il maggiore fu Edward Seymour, I duca di Somerset, il celebre Protettore durante il regno di Edoardo VI d'Inghilterra; il suo terzo figlio fu Thomas Seymour, I barone Seymour di Sudeley; sua figlia maggiore fu Jane Seymour terza moglie di Enrico VIII e madre di Edoardo VI.\nIl Protettore si spos\u00f2 due volte ma i titoli e le propriet\u00e0 passarono ai figli avuti dalla seconda moglie Anna, figlia di Sir Edward Stanhope, in quanto la prima venne ripudiata per adulterio nel 1535.\nXVII secolo.\nIl figlio maggiore avuto dal primo matrimonio fu il cavaliere Sir Edward Seymour (?-1593) di Berry Pomeroy, Devon. Suo figlio Sir Edward Seymour (?-1613) venne creato baronetto nel 1611 e trasmise il titolo ai discendenti per sei generazioni: nel 1750 infatti mancarono i discendenti diretti del secondo matrimonio del Protettore cosicch\u00e9 Sir Edward Seymour, VI baronetto di Berry Pomeroy, divenne duca di Somerset.\nIl terzo baronetto, la cui residenza a Berry Pomeroy venne danneggiata e bruciata dai Roundhead, aveva un fratello minore Henry (1612-1686), fedele attendente personale del principe Carlo durante la guerra civile. Egli port\u00f2 l'ultimo messaggio del principe a suo padre Carlo I prima dell'esecuzione.\nHenry Seymour continu\u00f2 a prestare servizio presso Carlo II in esilio e con la Restaurazione ricevette diversi incarichi di valore come ricompensa. Nel 1669 ottenne le propriet\u00e0 di Langley nel Buckinghamshire, dove visse fino alla sua morte nel 1686. Nel 1681 suo figlio Henry, all'et\u00e0 di sette anni, fu creato baronetto."}
{"id": "4377366", "revid": "287204", "url": "https://it.wikipedia.org/wiki?curid=4377366", "title": "Bella d'estate", "text": ""}
{"id": "4377367", "revid": "324090", "url": "https://it.wikipedia.org/wiki?curid=4377367", "title": "Stefano Bonucci", "text": "Biografia.\nNacque nel 1521. Entr\u00f2 molto presto nell'Ordine dei Servi di Maria cambiando il nome da Agostino in Stefano.\nInsegn\u00f2 teologia nella facolt\u00e0 di Padova e Bologna. Fu teologo al Concilio di Trento.\nFu eletto generale dell'Ordine a Cesena nel 1572. Nel 1573 fu nominato vescovo di Alatri, per poi essere trasferito un anno dopo alla sede di Arezzo.\nPapa Sisto V lo elev\u00f2 al rango di cardinale nel concistoro del 18 dicembre 1587 e ricevette il titolo dei Santi Marcellino e Pietro.\nMor\u00ec il 2 gennaio 1589 e fu sepolto nella chiesa romana di San Marcello al Corso."}
{"id": "4377370", "revid": "126257", "url": "https://it.wikipedia.org/wiki?curid=4377370", "title": "MG P-Type Midget", "text": ""}
{"id": "4377371", "revid": "126257", "url": "https://it.wikipedia.org/wiki?curid=4377371", "title": "MG P-type", "text": ""}
{"id": "4377374", "revid": "729019", "url": "https://it.wikipedia.org/wiki?curid=4377374", "title": "Arthur Trudeau", "text": ""}
{"id": "4377380", "revid": "287204", "url": "https://it.wikipedia.org/wiki?curid=4377380", "title": "Overlord (personaggio)", "text": ""}
{"id": "4377385", "revid": "671029", "url": "https://it.wikipedia.org/wiki?curid=4377385", "title": "Coppa Italia Dilettanti (Fase C.N.D.) 1998-1999", "text": "La Fase C.N.D. della Coppa Italia Dilettanti 1998-99 \u00e8 un trofeo di calcio. Nel 1998-99 viene disputata la 18\u00aa edizione. La vincente disputa la finale per la Coppa Italia Dilettanti contro la vincente della Fase Eccellenza.\nQuesta \u00e8 stata l'ultima edizione. Quella successiva si \u00e8 chiamata Coppa Italia di Serie D, ha mantenuto la stessa formula ed \u00e8 stata scorporata dalla Coppa Italia Dilettanti.\nBreve regolamento.\nNella prima fase le 162 squadre del Campionato Nazionale Dilettanti vengono raggruppate sia in gare di andata e ritorno che in triangolari. In seguito vi sono i trentaduesimi di finale, i sedicesimi, gli ottavi, i quarti, le semifinali e la finale."}
{"id": "4377389", "revid": "125330057", "url": "https://it.wikipedia.org/wiki?curid=4377389", "title": "Mobilit\u00e0 di Marca", "text": "La Mobilit\u00e0 di Marca S.p.A. (MOM) \u00e8 l'azienda unica di trasporto pubblico su gomma della provincia di Treviso, operativa dal 30 dicembre 2011.\nStoria.\nNel 2008 la provincia di Treviso, in qualit\u00e0 di ente finanziatore del trasporto pubblico locale di sua competenza, ha avviato il progetto di fusione delle quattro aziende operanti nel settore: La Marca, CTM, ATM e ACTT.\nMobilit\u00e0 di Marca \u00e8 stata ufficialmente fondata il 30 dicembre 2011 ed \u00e8 stato sperimentato un periodo tecnico fino al 31 dicembre 2013, durante il quale sono stati riorganizzati i contratti dei lavoratori, le linee di trasporto, il sistema tariffario, ed ha compreso, in generale, la creazione di economie di scala. Dal 1\u00ba gennaio 2014, quindi, l'azienda \u00e8 divenuta operativa a tutti gli effetti.\nParco mezzi.\nIl parco mezzi \u00e8 composto da 462 autobus in servizio, di cui 298 per i trasporti extraurbani e 164 per i trasporti urbani. A partire dall'inizio dell'orario invernale 2018-2019 sono entrati in servizio alcuni Mercedes-Benz Citaro da 18 metri di lunghezza, che hanno sostituito alcuni dei mezzi pi\u00f9 vecchi della flotta come, ad esempio, alcuni Inbus AID 280 FT.\nServizi.\nMOM effettua servizio urbano nelle citt\u00e0 di Treviso (13 linee), Montebelluna (4 linee), Conegliano (6 linee), Vittorio Veneto (6 linee +1) ed Asolo (1 linea). L'intera provincia di Treviso \u00e8 coperta dal servizio extraurbano.\nDurante il periodo estivo, vengono effettuati collegamenti speciali tra Jesolo e le principali localit\u00e0 del territorio. Inoltre, MOM collabora con aziende esterne, come ACTV, ATVO, Barzi, Caverzan, SITA, e altri, per quanto riguarda il collegamento verso centri esterni alla Provincia, incluso un collegamento speciale con l'Aeroporto Marco Polo di Venezia."}
{"id": "4377390", "revid": "311148", "url": "https://it.wikipedia.org/wiki?curid=4377390", "title": "Bronze star", "text": ""}
{"id": "4377391", "revid": "515394", "url": "https://it.wikipedia.org/wiki?curid=4377391", "title": "Stefano da Ferrara", "text": "Biografia.\nStefano di Benedetto, meglio noto come Stefano da Ferrara, fu un pittore ferrarese, \"uno spaesato, probabilmente\" come ebbe a definirlo Roberto Longhi.\nCon Tommaso da Modena a Treviso.\nStefano fu attivo a Treviso dove \u00e8 documentato nel 1349 e nel 1351 a fianco del pittore Tommaso da Modena. In questa citt\u00e0 alcuni affreschi sono stati attribuiti alla mano del maestro ferrarese senza per\u00f2 trovare pareri concordi tra i vari studiosi che si sono occupati dei collaboratori della bottega di Tommaso da Modena.\nStefano da Ferrara, pittore del Trecento padovano.\nSuccessivamente lo troviamo a Padova sempre attorno alla met\u00e0 del Trecento ad affrescare la cappella dell'Arca di Sant'Antonio nell'omonima basilica. Gli affreschi di questo ambiente furono demoliti agli inizi del Cinquecento. Tuttavia sono ricordati attorno al 1446 dal medico padovano Michele Savonarola nel \"Libellus de magnificus ornamentis Regie Civitas Padue\" e successivamente da Marcantonio Michiel nelle \"Notizie d'opere di disegno\" (1521-43). Stefano da Ferrara \u00e8 menzionato nell'edizione Giuntina delle \"Vite\" del Vasari che gli assegna oltre all'intervento nella cappella dell'Arca la \"Madonna del Pilastro\" o degli \"Orbi\" affrescata sul primo pilastro a sinistra nella basilica del Santo. La \"Madonna del Pilastro\" \u00e8 un affresco di difficile lettura a causa delle ridipinture e integrazioni subite nel corso dei secoli. I due santi laterali San Giovanni Evangelista e San Giovanni Battista sembrerebbero appartenere ad una decorazione di ambito giottesco precedente e che secondo Boskovits potrebbero essere stati solo aggiornati da Stefano. Gli angeli che reggono e che accompagnano la corona al di sopra della testa della Vergine risalgono a rifacimenti cinquecenteschi. \u00c8 sulla parte attribuita a Stefano da Ferrara, la Madonna con il braccio il Bambino, che si sono concentrati gli studi prima di Lucco e poi di Boskovits per la definizione dello stile di Stefano da Ferrara. Pi\u00f9 problematica appare l'assegnazione al maestro ferrarese di un'altra \"Madonna con il Bambino e santi\" affrescata sul pilastro del pulpito della basilica del Santo e una \"Madonna con Bambino\" conservata presso la chiesa degli Eremitani sempre a Padova.\nUn'ulteriore conferma dell'intensa attivit\u00e0 nella Padova carrarese da parte di Stefano da Ferrara \u00e8 stata resa possibile grazie al ritrovamento di documenti d'archivio relativi a una pala datata 1376 e firmata \"Hoc opus Stephani de Ferraris\" raffigurante la \"Madonna fra i Santi Stefano e Lorenzo\" collocata nella cappella di San Giovanni Battista della chiesa del monastero Benedettino di Santo Stefano.\nLa Madonna della chiesa di Sant'Agostino a Cremona.\nNel 1986 un'altra \"Madonna con Bambino\" situata su di una piccola parete a sinistra del presbiterio della chiesa di Sant'Agostino a Cremona \u00e8 stata attribuita da Lucco a Stefano da Ferrara.\nGli affreschi di Casa Minerbi - Del Sale a Ferrara.\nA questo pittore trecentesco ferrarese Boskovits ha dedicato un saggio nel 1994 nel quale ricostruisce le sue vicende critiche proponendo un corpus delle sue opere. Nel saggio lo studioso individua per la prima volta un'opera ferrarese di Stefano. Si tratta degli affreschi del salone delle \"Allegorie delle Virt\u00f9 e dei Vizi\" e della sala degli \"Stemmi\" di Casa Minerbi - Del Sale che nel 1970 erano stati attribuiti da Ragghianti al Maestro di Casa Minerbi."}
{"id": "4377398", "revid": "1442080", "url": "https://it.wikipedia.org/wiki?curid=4377398", "title": "Gaio Valerio Levino", "text": "Biografia.\nFiglio del console Marco Valerio Levino, era inoltre fratellastro del console Marco Fulvio Nobiliore, avendo la stessa madre.\nQuando \"Marco Fulvio Nobiliore\" fu eletto console nel 189 a.C., Levino lo segu\u00ec nelle campagne militari e nell'assedio di Ambracia, dove gli esponenti della lega etolica, visti i loro legami con il padre e la famiglia di Levino, lo scelsero come intermediario per allacciare rapporti con il console. Quest'ultimo acconsent\u00ec alla mediazione di Levino, garantendo agli abitanti di \"Ambracia\" ed alla lega etolica conditioni estremamente vantaggiose, inviandolo a Roma con la delegazione avversaria, cos\u00ec che Levino potesse fare in moco che sia il Senato che la popolazione di Roma fossero favorevoli agli accordi gi\u00e0 presi.\nNel 179 a.C. Levino fu uno dei quattro pretori scelti con la lex Bebia e gli fu data la Sardegna come provincia.\nNel 176 a.C. mor\u00ec improvvisamente il console Gneo Cornelio Scipione Ispallo; \"Gaio Valerio Levino\" fu scelto dal Senato come console suffetto e, solo dopo tre giorni dalla nomina, si port\u00f2 in Liguria per prendere il comando delle sue legioni. Riusc\u00ec a trionfare sui Liguri solo l'anno successivo (175 a.C.).\nNel 169 a.C. si present\u00f2 come candidato alla censura, senza per\u00f2 essere eletto."}
{"id": "4377403", "revid": "54354", "url": "https://it.wikipedia.org/wiki?curid=4377403", "title": "Statistica Bayesiana", "text": ""}
{"id": "4377408", "revid": "55629074", "url": "https://it.wikipedia.org/wiki?curid=4377408", "title": "Piano Coronale", "text": ""}
{"id": "4377412", "revid": "1305772", "url": "https://it.wikipedia.org/wiki?curid=4377412", "title": "Bernardo di Senlis", "text": "Origine.\nFiglio del conte di Senlis, Guido e di Gunilde (che aveva sposato Guido in seconde nozze), figlia del Conte di Vermandois, Pipino I, e della moglie di cui non si conosce il nome, ma secondo lo storico francese Christian Settipani, esperto di genealogie, era una discendente dei Pipinidi, che discendevano da Childebrando, fratellastro di Carlo Martello, molto probabilmente era figlia di Teodorico VII (discendente di Nibelungo I, figlio illegittimo del citato Childebrando. Pipino I, a sua volta, secondo il cronista Reginone, era l'unico figlio del re d'Italia, Bernardo I (a sua volta figlio del re d'Italia, Pipino I) e di Cunegonda (ca.800- dopo l'835), che secondo lo storico francese Christian Settipani, esperto di genealogie, era la figlia di Heriberto (ca. 785-843), a sua volta figlio di Guglielmo di Gellone.\nBiografia.\nDi Bernardo si hanno scarse notizie, degli anni giovanili.&lt;br&gt; Non si conosce la data in cui fu investito della contea, e, secondo il cronista francese Flodoardo, quando Bernardo, nel 923, fu complice di suo cugino, il Conte di Vermandois, Erberto II lo cita senza alcun titolo e lo definisce cugino del conte Erberto. Erberto architett\u00f2 un tranello (raccontato nei dettagli da Rodolfo il Glabro) teso al re dei Franchi occidentali, Carlo il Semplice, che dopo aver appoggiato l'elezione a re di Rodolfo, Duca di Borgogna (contrapposto al carolingio, Carlo il Semplice) fece credere a Carlo di essere passato dalla sua parte lo invit\u00f2 ad un incontro dove lo fece prigioniero e lo imprigion\u00f2, prima a Ch\u00e2teau-Thierry e poi dal 924 nel castello di P\u00e9ronne, dove rimase per il resto della sua vita.\nBernardo viene citato nel \"Gesta Normannorum\" di Dudone di San Quintino, come uno dei tutori di Riccardo, il figlio del duca di Normandia, Guglielmo I Lungaspada Jarl (equiparabile al nostro conte) dei Vichinghi e conte di Rouen,&lt;br&gt;Poi sempre secondo Dudone, Bernardo, assieme all'altro tutore di Riccardo, Osmund de Centeville, si occuparono del ragazzo anche dopo la morte di Guglielmo I Lungaspada, avvenuta nel 942, quando il re di Francia, Luigi IV, che, col pretesto dell'educazione di Riccardo, lo fece trasferire, quasi in stato di reclusione, a Laon, la capitale del regno di Francia.&lt;br&gt;Bernardo, descritto da Dudone come zio di Riccardo (la sorellastra di Bernardo, Poppa di Bayeux era la mamma di Guglielmo I Lungaspada, che era quindi nipote di Bernardo) continu\u00f2 a proteggere il nipote e pare che, nel 945, grazie all'aiuto di Osmund de Centeville, Bernardo riusc\u00ec a fare fuggire il giovane Riccardo dal suo esilio. Questo episodio viene narrato da Guglielmo di Jumi\u00e8ges, nel suo \"Histoire des ducs de Normandie\": Osmund de Centeville prelev\u00f2 il giovane duca Riccardo dalla sua prigione di Laon e lo condusse a Senlis da Bernardo.\nNel 945, secondo Flodoardo, Bernardo, con Tebaldo di Tours partecip\u00f2 alla sollevazione, con devastazioni e distruzioni contro il re Luigi IV.\nPoi, per conto del duca di Normandia, Riccardo, Bernardo, sempre, nel 945, tratt\u00f2 un'alleanza col duca dei Franchi, Ugo il Grande, che per\u00f2 trad\u00ec il patto obbligando Bernardo ad allearsi ai vichinghi danesi e ad intervenire per salvare Riccardo.&lt;br&gt;In quello stesso anno, dopo aver rifatto un'alleanza tra i capi normanni e vichinghi danesi e approfittando della tensione esistente tra Luigi IV ed il suo vassallo pi\u00f9 potente, Ugo il Grande, Bernardo aiut\u00f2 Riccardo a difendere l'autonomia della Normandia dal tentativo di conquista di Luigi IV e dei suoi vassalli francesi.\nSecondo il cronista Ugo di Fleury-sur-Loire Bernardo, assieme a Bernardo di Reims, sempre, nel 945, ingannarono Luigi IV e lo fecero catturare dal re dei Vichinghi danesi, Airoldo.\nDopo il 945, di Bernardo non si hanno pi\u00f9 notizie, quindi non si conosce l'anno della sua morte.\nDiscendenza.\nDi Bernardo non si conosce il nome di un'eventuale moglie, n\u00e9 si ha notizia di alcuna discendenza."}
{"id": "4377417", "revid": "599013", "url": "https://it.wikipedia.org/wiki?curid=4377417", "title": "Taku Hiraoka", "text": "Biografia.\nSpecialista dell'halfpipe, ha esordito in Coppa del Mondo di snowboard il 18 febbraio 2011 a Stoneham, in Canada, salendo sul podio al 2\u00ba posto. Ha ottenuto la prima vittoria il 14 febbraio 2013 a So\u010di.\nIn carriera ha preso parte a un'edizione dei Giochi olimpici invernali, (3\u00ba nell'halfpipe), e a tre dei Campionati mondiali, vincendo una medaglia (argento a Stoneham 2013 nell'halpipe).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4377421", "revid": "755557", "url": "https://it.wikipedia.org/wiki?curid=4377421", "title": "Stipel", "text": ""}
{"id": "4377422", "revid": "1543377", "url": "https://it.wikipedia.org/wiki?curid=4377422", "title": "Griglia di ricerca", "text": "Nel contesto dell'apprendimento automatico, una griglia di ricerca \u00e8 una ricerca esasustiva attraverso un sottoinsieme di uno spazio di iperparametri di un algoritmo di apprendimento per risolvere un problema dell'ottimizzazione della selezione dell'iperparametro.\nUn algoritmo della griglia di ricerca deve essere guidato da alcune metriche di prestazione, misurata dalla cross-validazione su un insieme di allenamento.\nDal momento che lo spazio dei parametri di una \"macchina che apprende\" potrebbe includere valori reali o illimitati per certi parametri, diventa necessario impostare manualmente insiemi finiti e discretizzazioni prima di applicare la griglia di ricerca."}
{"id": "4377426", "revid": "764447", "url": "https://it.wikipedia.org/wiki?curid=4377426", "title": "Celebrity Eclipse", "text": "La Celebrity Eclipse \u00e8 la terza delle cinque navi di classe Solstice della Celebrity Cruises, costruita presso i cantieri Meyer Werft in Germania.\nStoria.\nLa Celebrity Eclipse, commissionata nel luglio 2006, \u00e8 stata terminata il 23 gennaio 2009 e varata il 28 febbraio 2010. Il 15 aprile 2010, la nave era pronta per il proprietario. La nave \u00e8 stata battezzata a Southampton il 24 aprile 2010, da Emma Pontin. Il suo viaggio inaugurale, con partenza dalla citt\u00e0 di battesimo, \u00e8 iniziato cinque giorni dopo, esattamente il 29 aprile 2010.\nCaratteristiche.\nLa Celebrity Eclipse offre numerosi servizi, la maggior parte dei quali sono utilizzati in vari eventi durante la crociera. La maggior parte di questi sono gli stessi di qualsiasi altra nave di classe Solstice. La nave presenta molti ristoranti, Moonlight Sonata, Blu, (che si possono trovare anche nella Celebrity Solstice e nella Celebrity Equnox), Cafe al Bacio, Cafe Oceanview e molte altre aree ristorative e ricreative. Ma la vera e propria caratteristica della Celebrity Eclipse, e della classe Solstice in generale, \u00e8 un Lawn Club con erba vera, che viene tagliata e curata quasi tutti i giorni. Nel Lawn Club si pu\u00f2 giocare a bocce e mini-golf, o addirittura si pu\u00f2 fare un pic-nic. All'interno della nave si possono trovare anche piscine, un teatro, bar e locali a tema(come il Martini Bar, con parti interamente in ghiaccio) negozi di souvenir, una biblioteca, una galleria d'arte. Il 26 aprile 2010 \u00e8 stato aperto il \u201cCelebrity iLounge Eclipse\u201d, con l'annesso Cyber Caf\u00e9, che ha anche rivenduto prodotti Apple, che possono essere acquistati durante la crociera."}
{"id": "4377428", "revid": "767487", "url": "https://it.wikipedia.org/wiki?curid=4377428", "title": "Palazzo Albicini", "text": "Palazzo Albicini \u00e8 un edificio storico della citt\u00e0 di Forl\u00ec. \nUna lapide ricorda una visita di Dante Alighieri, il quale, esule da Firenze, tra il 1307 ed il 1308, trov\u00f2 rifugio alla corte di Scarpetta Ordelaffi. Secoli dopo anche Giosu\u00e8 Carducci soggiorn\u00f2 nel palazzo, ospite dei Marchesi Albicini.\nStoria.\nPalazzo Albicini fu costruito tra il Quattrocento e il Cinquecento. L'edificio fu inizialmente propriet\u00e0 degli Ordelaffi, potente famiglia di Forl\u00ec, fino ai primi decenni del quattrocento, quando trasferirono la propria abitazione nel Palazzo Comunale, spostando il baricentro della vita politica forlivese da piazza del Duomo al campo dell'Abate (attuale piazza Saffi).\nDal XVI secolo, l'attuale costruzione venne ristrutturata dai marchesi Albicini, ad esempio, sull'area dove sorgeva la \"Caxa Granda\" degli Ordelaffi di cui, nella sua realizzazione, comprese gran parte degli alloggi, oppure Giuseppe Albicini , nel XVII secolo, ristruttur\u00f2 l'edificio e le cappelle di famiglia.\nDescrizione.\nLa costruzione \u00e8 dotata di una facciata imponente ed austera, realizzata in laterizio e articolata secondo un lungo corpo orizzontale, cadenzato da 3 ordini di finestre. Tra il XVII ed il XVIII secolo le venne assegnata una linearit\u00e0 di un corpo unico, senza tuttavia modificarne l'impianto cinquecentesco.\nIl palazzo conserva ancora un gran numero di dipinti che ne fanno uno dei posti pi\u00f9 suggestivi di tutta la citt\u00e0. All'interno dell'edificio, sede dell'importante circolo ricreativo culturale della\" scranna\", si possono ammirare diversi stucchi e dipinti di gusto barocco. Nel salone d'onore, sul soffitto, si pu\u00f2 ammirare la notevole tela raffigurante \" \"L'aurora che vola verso l'azzurro per portare al mondo la luce e la vita\"\", dipinta dal pittore Carlo Cignani tra il 1672 ed il 1674.\nIn un'altra parte del salone possiamo ammirare il \"Carro del sole\", opera del pittore marchigiano Francesco Mancini, il quale si form\u00f2 a Forl\u00ec presso la bottega del Cignani."}
{"id": "4377429", "revid": "124670646", "url": "https://it.wikipedia.org/wiki?curid=4377429", "title": "Episodi di The Americans (prima stagione)", "text": "La prima stagione della serie televisiva The Americans \u00e8 stata trasmessa in prima visione assoluta negli Stati Uniti dal canale FX dal 30 gennaio al 1\u00ba maggio 2013. L'episodio pilota ha una durata di 70 minuti, anzich\u00e9 di 45 minuti come avviene per i canonici episodi.\nIn Italia la stagione \u00e8 stata trasmessa in prima visione satellitare da Fox, canale pay della piattaforma Sky, dal 4 novembre 2013 al 10 febbraio 2014; in chiaro \u00e8 trasmessa da Rai 4 dal 7 giugno 2018.\nMissione.\nTrama.\n\u00c8 il 1981, Philip ed Elizabeth Jennings (Matthew Rhys e Keri Russell) sono una coppia di agenti segreti sovietici che operano a Washington D.C. per conto del Direttorato S., un dipartimento segreto del KGB. I loro figli, Paige (Holly Taylor) e Henry (Keidrich Sellati), non sono a conoscenza del loro segreto. I Jennings riescono a rapire Timochev, un disertore sovietico, che tuttavia riesce ad accoltellare il loro complice riuscendo cos\u00ec a non essere ritrasferito nell'Unione Sovietica. Nel frattempo, Stan Beeman (Noah Emmerich), un agente dell'FBI specializzato nel controspionaggio, si \u00e8 trasferito con la sua famiglia nello stesso quartiere dei Jennings. Philip ed Elizabeth non riescono a decidere cosa fare di Timochev, data la presenza di Stan. Philip sembra deciso a consegnarlo all'agente, quando Timochev rivela di aver stuprato Elizabeth durante il suo allenamento anni prima. Dopo aver ucciso Timochev, i Jennings decidono di disfarsi del suo cadavere gettandolo nel fiume Potomac. Stan inizia ad avere dei sospetti quando scopre che una macchina simile a quella di Philip \u00e8 stata avvistata nei pressi della zona dove Timochev \u00e8 stato rapito, ma, dopo aver ispezionato di nascosto il bagagliaio di Philip, non riesce a trovare le prove. A seguito della scomparsa di Timochev, Ronald Reagan decide di emettere un decreto top secret che autorizza l'FBI ad usare qualunque mezzo necessario a neutralizzare le spie sovietiche che operano negli Stati Uniti.\nL'orologio.\nTrama.\nPhilip si finge un agente segreto svedese per sedurre Annelise (Gillian Alexy) e convincerla a fotografare di nascosto l'ufficio del Segretario della Difesa, Caspar Weinberger. Fra tre giorni ci sar\u00e0 infatti un incontro tra Weinberger, il Primo Ministro inglese Margaret Thatcher e il suo ministro della difesa, John Nott, per discutere l'iniziativa di difesa strategica americana. Philip ed Elizabeth hanno ricevuto l'ordine di infiltrarsi nell'ufficio e inserirvi una cimice; usando le foto scattate da Annelise, decidono di posizionare la cimice in un orologio. I due costringono Viola (Tonye Patano), la donna delle pulizie dei Weinberger, ad aiutarli con il loro piano. Nel frattempo, Stan ricatta Nina (Annet Mahendru), un'impiegata dell'ambasciata sovietica, che diventa quindi una spia dell'FBI. Nina assiste ai festeggiamenti dell'ambasciatore sovietico per la riuscita missione degli agenti segreti. Gli ufficiali dell'ambasciata sovietica ascoltano una conversazione riguardo l'iniziativa di difesa strategica.\nPer un amico.\nTrama.\nNina rivela a Stan che una spia sovietica \u00e8 stata uccisa la notte del rapimento di Timochev. Si scopre che la spia uccisa \u00e8 Rob, l'uomo che Timochev aveva accoltellato. L'FBI riesce a rintracciare la sua casa a Filadelfia e scopre che la spia aveva una moglie, Joyce, e un figlio. I Jennings sono confusi quando ricevono un messaggio da Rob che fissa un incontro a Filadelfia. Nutrendo dei sospetti, Philip manda Gregory (Derek Luke), un ex attivista di colore arruolato da Elizabeth come spia, e la sua squadra a Filadelfia. Una volta giunto sul luogo dell'incontro, Gregory deduce che \u00e8 stata la moglie di Rob a fissarlo, ignara della sorveglianza dell'FBI. Usando la sua squadra per distrarre l'FBI, Gregory riesce a rapirla. Joyce consegna a Philip un messaggio in codice da parte di Robb. Claudia (Margo Martindale), il nuovo supervisore dei Jennings, dice a Philip di contattare la persona menzionata nel messaggio. ll contatto vende a Philip degli schemi per la costruzione di un laser antimissile. Nel frattempo, i Jennings consegnano Joyce e il suo bambino a Claudia, la quale promette che sar\u00e0 trasferita a Cuba. Nell'Unione Sovietica, il bambino \u00e8 consegnato ai genitori di Rob. Contemporaneamente, l'FBI trova il cadavere di Joyce, morta per un'overdose.\nColpo di stato.\nTrama.\nQualcuno ha tentato di uccidere il presidente Reagan. Sia l'FBI che il KGB cercano di capire se l'una o l'altra \u00e8 coinvolta. Dopo aver completato la loro prima missione, interrogando le infermiere di Reagan le quali affermano che il presidente sopravviver\u00e0, i Jennings scoprono di dover controllare alcuni cecchini dell'esercito americano per contrastare futuri attacchi. Questo li porta a scoprire che il Segretario di Stato, Alexander Haig, il quale sembra aver preso il controllo della Casa Bianca come presidente ad interim, potrebbe avere dei codici di lancio dell'arsenale nucleare americano. Elizabeth vuole avvertire i sovietici, ma Philip insiste nell'investigare pi\u00f9 approfonditamente. Vedono Stan arrivare a casa e ascoltano ci\u00f2 che ha scoperto. Stan sostiene che \u00e8 stato John Hinckley Jr. a progettare l'attentato al presidente; inizialmente si temeva che i sovietici fossero coinvolti, ma poi si \u00e8 scoperta la verit\u00e0. Mentre Stan e sua moglie si allontanano sempre pi\u00f9, Philip ed Elizabeth si avvicinano, sapendo che non rivelare le informazioni su Haig potrebbe farli uccidere.\nIntercettazione.\nTrama.\nElizabeth incontra Adam Dorwin, il manager di una compagnia privata assunta dal governo americano per occuparsi del programma di difesa missilistica. Dorwin si rivela poi essere un agente del KGB, nome in codice \"Udacha\"; tuttavia l'uomo si sente nervoso e abbandonato poich\u00e9 il KGB non pu\u00f2 contattarlo temendo che l'FBI lo scopra. L'FBI entra in possesso di nuove radio criptate cos\u00ec che gli agenti del KGB non riescano a scoprire di essere seguiti. Elizabeth approccia un uomo che gestisce questa nuova tecnologia e scopre che i dispositivi criptati sono mobili. I Jennings rintracciano una delle unit\u00e0 mobili nel bagagliaio di un'auto dell'FBI. Elizabeth riesce a fare una copia della scheda criptata, rischiando di essere scoperta. Nel frattempo, Stan spinge Nina a scoprire se il KGB si incontrer\u00e0 con Udacha. Quando il KGB scopre il codice, l'incontro viene fissato. Essendone a conoscenza, l'FBI segue il contatto di Udacha fino al luogo dell'incontro, mentre Elizabeth uccide Udacha in un luogo diverso. Questi fatti spingono il KGB a pensare che ci sia una talpa fra loro.\nGioco di spie.\nTrama.\nPhilip ed Elizabeth vengono rapiti separatamente e interrogati perch\u00e9 accusati di essere spie del KGB in America. Nessuno dei due confessa, anche se le prove dimostrano la loro colpevolezza. I rapitori si rivelano essere degli agenti del KGB incaricati di scovare la talpa; dal momento che i Jennings hanno scoperto per primi i codici criptati che poi sono stati subito cambiati dall'FBI, sembrano essere i principali sospettati. Tuttavia, i Jennings riescono a capovolgere la situazione; Elizabeth picchia spietatamente Claudia, cos\u00ec da mandare un messaggio a chiunque abbia autorizzato il loro rapimento. Dopo aver scoperto che Elizabeth ha rivelato ai superiori che il marito si sta abituando troppo allo stile di vita americano, Philip diventa furioso poich\u00e9 lo considera un tradimento e pensa che sia stata la causa principale del loro rapimento. Sebbene abbia paura di essere scoperta, Nina riesce intelligentemente a incastrare Vasili, un ufficiale dell'ambasciata sovietica, con l'aiuto di Stan. Nel frattempo, non sapendo dove siano i loro genitori, Paige e Henry decidono di fare l'autostop per tornare a casa dal centro commerciale. Nick (Michael Oberholtzer), l'uomo che d\u00e0 loro un passaggio, rivolge diverse allusioni ai due ragazzi che decidono di fuggire dopo essersi fermati a met\u00e0 strada. Paige e Henry promettono di non rivelare ai genitori quanto successo.\nOnore e dovere.\nTrama.\nPhilip viene mandato a New York per screditare un dissidente polacco. Durante il suo soggiorno, ha un rapporto sessuale con una spia di nome Irina, la sua ragazza prima di lasciare la Russia. Irina sostiene che Philip sia il padre suo figlio. Dopo aver completato la missione, rivela a Philip di voler abbandonare il KGB e scomparire; la donna invita Philip a seguirla, ma lui rifiuta. Elizabeth guadagna una nuova fonte nel progetto di difesa strategica, pagando i debiti dell'uomo. Nel frattempo, Stan non partecipa a una cena di famiglia per lavorare fino a tardi; il suo collega lo porta in un bar e lo incoraggia a rimorchiare una donna per avere un rapporto occasionale, ma Stan decide di chiamare Nina. I due passano la notte insieme, ma la situazione sembra suggerire che Nina lo stia raggirando. L'agente Gaad suggerisce a Stan che l'FBI non ha mai promesso di aiutare Nina se le cose dovessero mettersi male. Quando Philip ritorna a casa, Elizabeth si scusa per il loro litigio e gli chiede di rendere vero il loro matrimonio. Philip \u00e8 d'accordo, ma non riesce a smettere di pensare alla sua notte con Irina.\nIl sicario.\nTrama.\nClaudia racconta ad Elizabeth del tradimento di Philip; Elizabeth decide di essere solo la sua partner professionale e abbandona l'idea del \"vero matrimonio\". Intanto, il KGB ha assunto un sicario per uccidere alcuni scienziati americani, ma dopo aver cambiato idea, non riesce a contattarlo. Con l'inconsapevole aiuto di Martha (Alison Wright), un'impiegata dell'FBI, i Jenning lo rintracciano e lo uccidono. Tuttavia, il sicario aveva gi\u00e0 piazzato la bomba ad orologeria che, esplodendo, uccide uno degli scienziati e tre bodyguard dell'FBI; Gaad giura vendetta. Nel frattempo, fino a quando l'FBI non possa garantire protezione a Nina, Gaad consegna a Stan le chiavi di un nascondiglio in cui l'agente possa incontrarla segretamente. Dopo essere stato respinto da Martha, l'agente Amador diventa sospettoso e inizi a seguirla.\nOcchio per occhio.\nTrama.\nPhilip ed Elizabeth rivelano ai figli la loro decisione di separarsi per un po' di tempo; Paige e Henry non la prendono bene. Nel frattempo, Gaad tenta di assassinare Arkady, il nuovo capo della \"Rezidentura\" mente fa jogging nel parco. Philip passa la notte con Martha e il giorno dopo Amador lo affronta. I due si picchiano e Amador viene accoltellato; Philip decide di portarlo in un edificio abbandonato dove, insieme a Elizabeth, cerca di curarlo ed estorcergli i piani dell'FBI. Dopo essersi appostati al parco per attendere l'arrivo di Arkady, gli agenti dell'FBI trovano solo il suo assistente Vlad. Seguendo l'ordine di Stan, l'FBI sequestra Vlad e lo porta in un nascondiglio. Stan telefona ad Arkady e minaccia di uccidere Vlad a meno che Amador non venga rilasciato. Amador muore e i Jennings si sbarazzano del suo cadavere; dopo averlo ritrovato, Stan fa ritorno al nascondiglio e uccide Vlad.\nSolo tu.\nTrama.\nL'indagine dell'FBI sulla morte di Amador sembra fare progressi quando l'anello di Amador (che l'uomo aveva lasciato nel bagagliaio della macchina in cui era stato rinchiuso) viene ritrovato in un negozio di pegni. Stan individua il collega di Gregory che si \u00e8 disfatto della macchina e sembra essere ad un passo dall'individuare lo stesso Gregory. Il KGB, per ridurre le perdite, fa ricadere su Gregory la colpa dell'omicidio di Amador e si offre di espatriarlo a Mosca. L'uomo rifiuta l'offerta e decide di porre fine alla sua vita alle sue condizioni; n\u00e9 Claudia n\u00e9 Elizabeth riescono a fargli cambiare idea. Claudia chiede a Philip di ucciderlo, avendo compassione per Elizabeth, ma questa lo convince ad accettare il piano di Gregory, che si rivela essere una sparatoria fatale con la polizia. Nel frattempo, Stan promette a Nina di trovare il responsabile della morte di Vlad. La moglie di Stan gli chiede di licenziarsi dall'FBI e di trasferirsi con la sua famiglia. I Jennings fanno fronte ai problemi che l'essere separati comporta.\nGuerra segreta.\nTrama.\nLa CIA fa assassinare tre agenti del KGB a Mosca, incluso il mentore di Elizabeth, il generale Victor Zhukov. Elizabeth decide, contro gli ordini del KGB, di uccidere il funzionario della CIA che, secondo quanto scoperto da Claudia, ha pianificato l'operazione. La donna riesce a rapirlo, ma poi cede e lo lascia andare. In seguito, si reca di Philip per riappacificarsi, ma se ne va quando scopre che il marito ha affittato un appartamento. Decide quindi di affrontare Claudia, accusandola di averla spinta a rapire il funzionario della CIA per distruggere la sua carriera. Claudia le rivela di essere stata l'amante di Zhukov e nega di avercela con i Jennings; Elizabeth decide di risparmiarla. Nel frattempo, la moglie di Stan lo lascia; l'uomo si reca da Nina e cerca di porre fine alla loro relazione, ma finisce con l'avere un rapporto sessuale con la donna. Nina, alla quale \u00e8 stata data una promozione, riesce ad accedere al materiale ottenuto con la cimice nell'orologio di Weinberger, ma non rivela le informazioni a Stan per poter investigare sulla morte di Vlad. Martha fa una sorpresa a \"Clark\" presentandogli i suoi genitori, che lo approvano.\nIl giuramento.\nTrama.\nLa nuova fonte di Elizabeth, Sanford Prince (Tim Hopper), le rivela di aver arruolato un colonnello dell'aeronautica che gli riveler\u00e0 importanti informazioni sul progetto di difesa missilistica per 50.000$. Dopo aver visionato alcune di queste informazioni, Mosca ordina a Elizabeth di incontrare il colonnello, nonostante i dubbi della donna. Per controllare l'FBI, Philip chiede a Martha di piazzare una cimice nell'ufficio di Gaad, promettendole di sposarla per assicurarsi la sua fiducia. I due si sposano in una cerimonia privata, alla quale partecipano solo i genitori di Martha e la madre (Claudia) e la sorella (Elizabeth) di Philip. A pochi giorni dall'incontro programmato, Prince viene arrestato per un problema legato al mantenimento di suo figlio. Viola rivela all'FBI di essere stata obbligata a piazzare la cimice; l'FBI decide quindi di fornire al KGB informazioni sbagliate. Grazie alla confessione di Viola e a quella del funzionario della CIA che i Jennings avevano rapito, Stan e Gaad concludono di doversi mettere alla caccia di una coppia sposata, sulla trentina, e creano un loro identikit. Nel frattempo, Nina viene assunta dal Direttorato S e, dopo una conversazione con Stan, decide di rivelare il suo tradimento ad Arkady, proponendogli di diventare una spia doppiogiochista.\nIl colonnello.\nTrama.\nAvvicinandosi il giorno dell'incontro con il colonnello, Claudia e i Jennings sono preoccupati che questo possa essere compromesso dall'FBI; Claudia esorta Arkady a cancellare la missione e dichiara la sua fedelt\u00e0 ai Jenning. Philip ed Elizabeth organizzano un piano per portare i loro figli in Canada, in caso l'incontro dovesse andar male; temono infatti che l'incontro possa essere sorvegliato dall'FBI. Nel frattempo, Stan rivela sia a Sandra che a Nina che la sua missione finir\u00e0 presto; Sandra rifiuta il suo tentativo di riconciliazione e Nina rivela tutto ad Arkady, che ha accettato la sua offerta nonostante lo scetticismo di Mosca. Philip riesce a incontrarsi con il colonnello, il quale sostiene che il progetto di difesa missilistica \u00e8 tecnicamente irrealizzabile e potrebbe addirittura essere uno stratagemma per spingere l'URSS a sprecare risorse. Arkady riesce a comunicare abilmente a Claudia che la missione \u00e8 stata cancellata; la donna avverte quindi Philip ed entrambi realizzano che Elizabeth \u00e8 in pericolo. Philip raggiunge Elizabeth e la fa salire in macchina; i due riescono a eludere l'inseguimento dell'FBI, ma Elizabeth viene colpita da una pallottola. Mentre viene curata in un edificio abbandonato, Philip telefona a Stan per chiedergli di badare ai bambini. Elizabeth si riprende e parla a Philip in russo per la prima volta, chiedendogli di tornare a casa. Nel frattempo, Claudia uccide il funzionario della CIA. Prince crolla sotto la pressione dell'FBI e gli rivela tutto quello che sa del colonnello, mentre Nina consegna ad Arkady un file su Stan. Paige \u00e8 confusa dal comportamento di Elizabeth e, a tarda notte, entra di nascosto nella lavanderia, curiosa di vedere cosa trover\u00e0."}
{"id": "4377433", "revid": "729019", "url": "https://it.wikipedia.org/wiki?curid=4377433", "title": "RWD-25", "text": " \nIl RWD.25 era un aereo da caccia ad ala bassa prodotto dall'azienda polacca (RWD) negli anni trenta e rimasto allo stadio di progetto.\nStoria del progetto.\nDopo la prima met\u00e0 degli anni trenta il comando della Polska Lotnictwo Wojskowe, su decisione del generale Ludomi\u0142 Rayski, inizi\u00f2 a lavorare alla stesura di una specifica relativa ad un caccia di nuova generazione destinato a sostituire i PZL P.11 allora in servizio. Come modello base fu scelto il PZL.38 Wilk, la cui stesura di progetto fu iniziata nel 1936. In aggiunta, per\u00f2, venne svolto anche un lavoro sul concetto del caccia leggero PZL.39, caratterizzato dalle piccole dimensioni, equipaggiato con un motore di minor potenza, pi\u00f9 lento, ma dotato di elevata manovrabilit\u00e0 e ottima velocit\u00e0 di salita. L'aereo doveva essere capace di operare da piccoli aeroporti. \nIl programma relativo al nuovo caccia leggero venne abbandonato dopo la met\u00e0 del 1937, principalmente per la decisione della fabbrica PZL-Wytw\u00f3rni Silnik\u00f3w di interrompere i lavori di progettazione del nuovo propulsore PZL G-1620cis Wydra ad esso destinato.\nLa PZL riprese il concetto del caccia leggero sviluppando il successivo PZL.45 Sok\u00f3\u0142 gi\u00e0 nell'agosto 1937, continuandolo ininterrottamente fino allo scoppio della seconda guerra mondiale.\nTuttavia nel 1939, su richiesta del Comando Aviazione (Dow\u00f3dztwa Lotnictwa), vennero sviluppati altri due progetti di caccia leggeri appartenenti a questa categoria, il PWS-42 e l'RWD-25, che avrebbero dovuto compiere le prove comparative con il PZL.45 Sok\u00f3\u0142, nel 1940.\nIl concetto di aereo da caccia leggero venne ripreso dalla Polska Lotnictwo Wojskowe all'inizio del 1939, dopo le dimissioni del generale Ludomi\u0142 Rayski dalla carica di Comandante dell'aviazione militare, e la sua sostituzione con il generale J\u00f3zef Zaj\u0105c. Il generale Zaj\u0105c era un sostenitore della dottrina della superiorit\u00e0 aerea, favorevole a disporre di una potente componente di aerei da caccia, a discapito di quella da bombardamento. Appena assunto il comando, il 23 marzo 1939, il generale Zaj\u0105c emise una specifica relativa al concetto francese di \"chimney flights\", ovvero un caccia leggero destinato alla difesa degli impianti industriali e degli obiettivi militari posti dietro le proprie linee.\nIn risposta alla specifica furono presentati tre progetti: il PZL.45 Sokol gi\u00e0 in corso di sviluppo, ed i nuovi PWS 42 e RWD 25. Per motivi di standardizzazione i velivoli dovevano essere tutti dotati dello stesso propulsore radiale francese Gnome-Rh\u00f4ne 14M Mars, a 14 cilindri raffreddati ad aria. I tre aerei differivano per\u00f2 l'uno dall'altro per le differenti caratteristiche e prestazioni in volo. Il secondo modello doveva possedere una elevata velocit\u00e0 massima. Il primo era destinato a difendere le citt\u00e0 e i pi\u00f9 grandi impianti industriali del paese, e come tale doveva essere caratterizzato in primo luogo da un'alta velocit\u00e0 di salita iniziale, appena dopo il decollo, e poi da una grande manovrabilit\u00e0 in volo. Il terzo tipo, considerato universale, fu concepito come un tentativo di compromesso tra le caratteristiche di entrambe le macchine precedenti, dotato di facilit\u00e0 di costruzione e buona manovrabilit\u00e0. Tutti e tre gli aerei dovevano possedere un armamento basato su quattro mitragliatrici PWU Wz.36 del calibro di 7,9 millimetri. In aggiunta venne previsto un basso costo di costruzione e di funzionamento per tutti e tre i tipi di aeromobili in corso di sviluppo. In totale questo approccio fu la continuazione e l'estensione delle ipotesi alla base dell'elaborazione, negli anni 1935-1936, del progetto relativo al velivolo da caccia PZL.39.\nTecnica.\nL'RWD.25 era un monoplano da caccia ad ala bassa, di costruzione mista. L'ala trapezoidale dotata di estremit\u00e0 arrotondate, era costruita in legno e ricoperta in compensato e tela. Struttura simile era prevista per l'impennaggio di coda, con i timoni ricoperti da tela. La fusoliera era a traliccio di tubi d'acciaio saldati, rivestita anteriormente in compensato e posteriormente in tela.\nIl carrello di atterraggio era triciclo posteriore fisso, con le gambe principali dotate di ammortizzatori idraulici e pneumatici a bassa pressione Dunlop, racchiuse da carenature. Il pattino di coda era fisso. Sui previsti esemplari di serie doveva essere installato un carrello retrattile prodotto dalla Avia SA.\nL'aereo era del tipo monoposto, dotato di abitacolo chiuso da una capottina, riscaldato, dotato di impianto di erogazione dell'ossigeno ed equipaggiato con una stazione radio Walter \"Irka\".\nMonomotore, dotato di propulsore radiale a doppia stella Gnome-Rh\u00f4ne 14M05 Mars a 14 cilindri raffreddati ad aria, dotato di compressore, ed erogante la potenza di 730 hp al livello del mare (3\u00a0135 giri/min) e 660 hp a 3\u00a0500 m (con 2\u00a0850 giri/min). Il propulsore era racchiuso da una capottatura NACA ed azionava un'elica tripala lignea.\nL'armamento si basava su quattro mitragliatrici PWU Wz.36 calibro 7,92 mm, due nelle ali e due sincronizzate sul muso.\nImpiego operativo.\nAlla fine il nuovo comandante decise di procedere allo sviluppo di tutti e tre tipi di velivoli. Presso la Podlaska Wytw\u00f3rnia Aircraft (PWS) di Bia\u0142a Podlaska, si inizi\u00f2 a lavorare sul progetto del caccia PWS-42 che rispondeva al primo requisito, mentre la PZL di Varsavia portava avanti i lavori sul caccia PZL-45 Sok\u00f3\u0142 che rispondeva al secondo requisito. Alla ditta Do\u015bwiadczalnym Warsztatom Lotniczym (DWL) venne assegnato il contratto di produzione del terzo velivolo, designato RWD-25. Il lavoro preliminare sul velivolo inizi\u00f2 solamente nell'estate del 1939, con il gruppo di progettazione guidato dall'ingegnere Jerzy Drzewiecki. Il team era anche composto dagli ingegneri Leszek Dul\u0119ba, Jan Idzikowski e Tadeusz Chyli\u0144ski, e si avvalse anche della consulenza dell'ingegnere australiano Henryk Millicer.\nLo sviluppo dell'RWD-25 venne portato avanti lentamente, e ci\u00f2 fu dovuto al basso potenziale dello studio di progettazione della DWL. Infatti esso stava simultaneamente portando avanti anche il progetto dell'idro-aerosilurante da ricognizione marittima RWD-22 e della sua variante terrestre, designata RWD-24. Inoltre la piccola fabbrica non era equipaggiata per la produzione di massa, ed in pi\u00f9 non vi era alcuna garanzia circa la tempestiva consegna dei motori francesi Gnome-Rh\u00f4ne 14M. Purtroppo manc\u00f2 il tempo per sviluppare una variante dell'RWD-25 dotata di propulsore in linea. Secondo alcune fonti la costruzione del prototipo del caccia leggero RWD-25 inizi\u00f2 nel luglio 1939, con il primo volo previsto nel marzo del 1940, ma lo scoppio della guerra nel settembre del 1939 ferm\u00f2 tutto il lavoro di progettazione. A quella data era stato costruito solo un modello in legno del velivolo per testare l'aereo nella galleria del vento. Con l'invasione tedesca tutto il materiale cartaceo venne evacuato dal Oke\u00e7ie e portato a M\u0142ocinie, vicino a Varsavia, dove venne distrutto per evitare che cadesse nelle mani dei tedeschi."}
{"id": "4377434", "revid": "155634", "url": "https://it.wikipedia.org/wiki?curid=4377434", "title": "Sina Candrian", "text": "Biografia.\nSpecialista di halfpipe e slopestyle, ha esordito in Coppa del Mondo di snowboard il 21 ottobre 2005 a Saas-Fee, in Svizzera."}
{"id": "4377449", "revid": "287204", "url": "https://it.wikipedia.org/wiki?curid=4377449", "title": "Elmyra", "text": ""}
{"id": "4377451", "revid": "93556", "url": "https://it.wikipedia.org/wiki?curid=4377451", "title": "\u0116duard Limonov", "text": "Poeta, autore di romanzi auto-biografici che hanno riscosso successo in Francia, Russia e altri Paesi, guerrigliero nella Guerra civile jugoslava al fianco dei serbi, fondatore con Aleksandr Dugin e leader del Partito Nazional Bolscevico (NBP, successivamente messo al bando), in vita si \u00e8 descritto come un nazionalista moderato, socialista \"della linea dura\" e attivista dei diritti costituzionali.\nCome avversario politico di Vladimir Putin ma anche dei neocomunisti e alleato dell'ex campione mondiale di scacchi e attivista liberale Garri Kasparov, Limonov \u00e8 stato uno dei leader del blocco politico L'Altra Russia e fondatore del partito omonimo, erede legale del NBP.\nLo pseudonimo deriva dal vocabolo russo \u043b\u0438\u043c\u043e\u043d (traslitterazione: \"limon\", limone) ed \u00e8 correlato a \u043b\u0438\u043c\u043e\u043d\u043a\u0430 (\"limonka\", espressione gergale per la bomba a mano, che compare sullo stemma del partito L'Altra Russia), e gli venne dato dagli amici artisti per il suo stile corrosivo, a tratti esplosivo. La sua vita ha ispirato la biografia romanzata scritta da Emmanuel Carr\u00e8re nel 2011, intitolata appunto \"Limonov\". Ha fondato il quotidiano nazionalbolscevico \"Limonka\".\nBiografia.\nNasce a Dzer\u017einsk, una citt\u00e0 industriale sul fiume Oka, vicino a Ni\u017enij Novgorod (Gor'kij in epoca sovietica). Nei primi anni della sua vita, la sua famiglia si trasferisce a Charkiv, nella RSS Ucraina dove \u00e8 cresciuto. Suo padre era un giovane ufficiale della NKVD. Passa un'adolescenza turbolenta nelle periferie di Charkiv, frequenta bande di strada restando coinvolto in piccoli reati che non gli costano il carcere grazie all'influenza di suo padre. In questo periodo Limonov cominci\u00f2 a scrivere i primi versi e ad adottare il suo \"nom de plume\" nell'uso letterario.\nLimonov si trasferisce a Mosca nel 1967. Durante il periodo di Mosca svolge i pi\u00f9 svariati lavori, ma entra in contatto con gli ambienti letterari della citt\u00e0 e riesce a vendere i suoi primi volumi pubblicati a sue spese. Dopo aver raggiunto un certo grado di notoriet\u00e0 lui e la sua compagna Elena lasciano l'Unione Sovietica nel 1974 per stabilirsi a New York. Qui lavora per un giornale in lingua russa come correttore di bozze e occasionalmente intervista emigranti sovietici. A New York frequenta circoli punk e avant-garde, gruppi trotskisti e filo-cubani come Socialist Workers Party, conosce la musica di Lou Reed e comincia a scrivere il suo primo romanzo, \"\u0116to ja \u2014 \u0116di\u010dka\", che uscir\u00e0 nel 1979 col titolo di \"Ja, \u0116di\u010dka\" (\"Io, \u0116di\u010dka\", diminutivo russo di \u0116duard), in inglese \"It's me, Eddie\". In Italia verr\u00e0 pubblicato nel 1985 col titolo \"Il poeta russo preferisce i grandi negri\", poi anche in inglese sar\u00e0 noto come \"The Russian Poet Prefers Big Blacks\" e in francese \"Le po\u00e8te russe pr\u00e9f\u00e8re les grands n\u00e8gres\", allusione alle esperienze omosessuali avute con giovani afroamericani, nel periodo in cui viveva come un senzatetto.\nNel 1982 si separa dalla moglie e si trasferisce a Parigi con la modella, cantante e scrittrice Natalija Medvedeva, che sposa l'anno successivo. Qui collabora con vari giornali: da \"L'Humanit\u00e9\", organo ufficiale del Partito Comunista Francese, al nazionalista \"Le Choc du mois\", ma in particolare con \"L'Idiot international\" ha alimentato la sua reputazione di \"rosso-bruno\" (fascio-comunista) o nazional-bolscevico (\"nazbol\"). Essendo apolide dal 1974, poich\u00e9 privato della cittadinanza sovietica, poi restituita nel 1991 e diventata cittadinanza russa nel 1992, nonch\u00e9 residente in Francia da un certo numero di anni, nel 1987 ottenne la cittadinanza francese (revocata nel 2011).\nAlla caduta dell'URSS nel 1991, Limonov torna in Russia, dove si \u00e8 soprattutto dedicato alla politica. Ha fondato un giornale chiamato \"Limonka\" e un partito politico, il Partito Nazional Bolscevico insieme al politologo Aleksandr Gel'evi\u010d Dugin, il quale per\u00f2 ne \u00e8 successivamente uscito. Tra il 2001 e il 2003 sconta due anni di prigione con l'accusa di cospirazione.\nLa sua ultima moglie \u00e8 stata nel 2006 l'attrice Ekaterina Volkova, da cui ha avuto due figli. Limonov ha avuto quattro mogli ed era dichiaratamente bisessuale e \"libertino\".\nUn video pornografico diffuso nel 2010 che mostra Limonov, Viktor \u0160enderovi\u010d, Aleksandr Potkin mentre hanno rapporti sessuali con una donna, \u00e8 stato descritto da \u0160enderovi\u010d come una cosiddetta \"trappola al miele\" ordita dai servizi del governo russo contro Limonov per colpire l'opposizione a Putin.\nLimonov ha affermato di essere credente ma di non riconoscersi in nessuna organizzazione religiosa o chiesa.\nNegli anni 2000 \u00e8 stato uno dei leader della coalizione di forze di opposizione de l'Altra Russia. Il 14 aprile 2007, Limonov \u00e8 stato nuovamente arrestato dopo una manifestazione antigovernativa a Mosca e ancora il 31 gennaio 2009.\nTuttavia, ha sostenuto la politica estera di Putin a seguito dei disordini filo-russi del 2014 in Ucraina.\nDopo una lunga malattia, \u00e8 morto a Mosca il 17 marzo 2020, all'et\u00e0 di 77 anni.\nOmaggi e riconoscimenti.\nEmmanuel Carr\u00e8re ha scritto una biografia romanzata di Limonov, che ha vinto il Premio Renaudot 2011.\nOrientamento politico.\nIl Partito Nazional Bolscevico (NBP) crede nella creazione di uno stato che comprenda tutta l'Europa e la Russia, cos\u00ec come l'Asia centrale, sotto il dominio russo (eurasiatismo). Anche se il gruppo non \u00e8 mai riuscito ad ottenere lo status ufficiale di un partito politico, \u00e8 stato molto attivo nelle proteste di vario genere contro il governo di Vladimir Putin; \u00e8 stato messo fuorilegge e molti dei suoi militanti sono confluiti nel partito L'Altra Russia.\nFu fondato ispirandosi alle teorie di Aleksandr Dugin (che poi ne \u00e8 uscito, assieme all'ala destra, fondando il Partito Eurasia), secondo cui era necessario salvare una parte dell'eredit\u00e0 bolscevica-sovietica (quella del \"nazionalismo comunista\" sovietico opposta alla corrente \"internazionalista\"), coniugandola con le pi\u00f9 recenti elaborazioni della Nuova Destra e quelle di Jean Thiriart. \nSia per sottolineare questo duplice carattere ideologico, sia per creare un'immagine \"scandalosa\" e dunque di sicuro impatto (come nella controcultura dei punk russi), il NBP ha adottato come proprio simbolo la falce e il martello all'interno d'un cerchio bianco su sfondo rosso, fondendo cos\u00ec il simbolo del comunismo al vessillo del Partito Nazionalsocialista Tedesco dei Lavoratori (NSDAP) e della Germania nazista di Adolf Hitler (con evidente richiamo al patto Molotov-Ribbentrop precedente all'operazione Barbarossa e alla grande guerra patriottica, dove la seconda guerra mondiale \u00e8 vista come un'enorme guerra civile europea), in una bandiera dove la svastica nera del nazionalsocialismo \u00e8 sostituita appunto dal simbolo comunista sempre dello stesso colore.\nIl termine nazionalbolscevismo fu coniato negli anni '20 dall'esponente tedesco della rivoluzione conservatrice, avvicinatosi al comunismo, Ernst Niekisch, avversario di Hitler; egli influenz\u00f2 anche la sinistra nazionalsocialista, poi epurata, dei fratelli Gregor e Otto Strasser (Fronte Nero), impostata sul socialismo nazionale pi\u00f9 che sul razzismo, rispettosa delle sovranit\u00e0 altrui, e la corrente nazista guidata da Ernst R\u00f6hm, capo delle SA/camicie brune; questa fu liquidata nella notte dei lunghi coltelli e sostituita dalle SS (autrici di molti crimini di guerra in URSS assieme alla Wehrmacht in quanto ferocemente antislave).\nLimonov ammirava in particolare Stalin, Bakunin, Julius Evola e Yukio Mishima, come si pu\u00f2 leggere nelle sue opere. Ha avuto Alain de Benoist, ideologo della Nuova Destra, tra i suoi alleati politici. Secondo la descrizione datane da Emmanuel Carr\u00e8re, i suoi miti spaziano fino a Benito Mussolini, alla Banda Baader-Meinhof e ai mistici orientali, e da Lenin ai Sex Pistols. Il partito nega accuse di razzismo e antisemitismo, celebra lo stalinismo come simbolo patriottico, ma senza voler ricreare il sistema totalitario, posizionandosi su un'idea di socialismo nazionale non comunista e non fascista, ma nemmeno anticomunista o antifascista.\nAttivit\u00e0 militante.\nDurante gli anni '90 Limonov ha sostenuto i serbo-bosniaci alleati di Slobodan Milo\u0161evi\u0107 nella guerra civile jugoslava ed and\u00f2 a combattere al loro fianco in una squadra di cecchini, collaborando forse con Arkan e le \"Tigri serbe\", anche se probabilmente mai in azioni di guerra; la BBC ha mostrato Limonov insieme a Radovan Karad\u017ei\u0107, ex presidente della Repubblica Serba di Bosnia ed Erzegovina accusato di crimini di guerra e genocidio contro i musulmani bosniaci assieme ad Arkan. Ha anche simpatizzato con l'Abcasia e la Transnistria nella loro lotta contro rispettivamente Georgia e Moldavia ed ha sostenuto la posizione della Russia nella guerra dell'Ucraina orientale.\nInizialmente alleato del nazionalista Vladimir \u017dirinovskij, \u00e8 stato anche nominato ministro della sicurezza di un governo ombra da lui creato nel 1992; tuttavia ben presto prese le distanze da esso, come spiega nel libro \"Limonov contro \u017dirinovskij\" .\nIl suo giornale \u00e8 stato oggetto di azioni legali, cos\u00ec come il suo partito, che \u00e8 stato messo fuori legge nel 2007. Numerosi attivisti NBP sono stati arrestati e alcuni condannati a lunghe pene detentive in Russia e all'estero (ad esempio, a Riga, in seguito all'occupazione della Chiesa di San Pietro, nel novembre 2000)\nNell'aprile 2001 \u00e8 stato arrestato con l'accusa di terrorismo, cospirazione contro l'ordine costituzionale e traffico di armi. Sulla base di un articolo su \"Limonka\" , il governo russo lo ha accusato di tramare una rivolta nell'esercito per invadere il Kazakistan. Detenuto dapprima nel carcere di Lefortovo, il tribunale di Saratov dopo un anno in attesa di giudizio, lo ha condannato a quattro anni di carcere per l'acquisto di armi, ma \u00e8 stato assolto dalle altre accuse. Limonov ha scontato due anni di prigionia prima di essere rilasciato per buona condotta, durante i quali ha scritto diversi libri e perfezionato la conoscenza delle lingue straniere. In prigione ha sostenuto di aver avuto un'illuminazione spirituale e di non essere stato tanto male, nonostante la diffusione delle droghe, delle malattie e il sovraffollamento: "}
{"id": "4377452", "revid": "2219198", "url": "https://it.wikipedia.org/wiki?curid=4377452", "title": "Televisione Centrale Coreana", "text": "La Televisione centrale coreana, in sigla TCC () e nota in inglese come Korean Central Television (KCTV), \u00e8 il principale canale televisivo della Corea del Nord, avente sede nella capitale Pyongyang. Fa parte del Sistema centrale coreano delle trasmissioni radiotelevisive, la sola azienda radiotelevisiva del paese al 100% di propriet\u00e0 pubblica che gestisce altre tre reti televisive ed alcune stazioni radiofoniche.\nStoria.\nLa rete fu fondata il 1\u00ba settembre 1953 col nome di \"Rete televisiva di Pyongyang\", subito dopo la fine della guerra di Corea. La decisione di creare una Tv di stato fu presa direttamente dal presidente Kim Il-sung, ma le trasmissioni iniziarono sperimentalmente solo nel settembre 1961, sotto il nome di \"Sistema centrale di trasmissione televisiva\".\nIl canale inizi\u00f2 il regolare servizio di trasmissioni televisive il 3 marzo 1963 alle ore 19:00 KST (ora locale) dagli studi di Pyongyang: le emissioni duravano inizialmente due ore, dalle 19:00 alle 21:00 KST, ed erano limitate ai giorni feriali. Successivamente furono estese a 4 e poi a 6 ore.\nIl primo evento trasmesso in diretta fu il V congresso del Partito dei Lavoratori di Corea, il 1\u00ba ottobre 1970.\nL'emittente assunse il suo nome attuale alle ore 17:00 KST del 3 gennaio 1973. Nello stesso anno partirono i test per la conversione al colore. Il 1\u00ba luglio 1974 partirono le trasmissioni a colori parziali: i Giochi Asiatici di Teheran vennero diffusi con il nuovo sistema dal 1\u00ba settembre 1974. Il 1\u00ba settembre 1977 tutte le trasmissioni televisive erano a colori.\nDal 1975 furono introdotte le trasmissioni nei giorni festivi, mentre dal 1\u00ba marzo 1981 il canale \u00e8 attivo anche nei giorni di festa nazionale. Dal 19 luglio 1980, con l'apertura dei Giochi della XXII Olimpiade, l'emittente \u00e8 in grado di ricevere eventi dall'estero via satellite.\nNegli ultimi anni l'emissione satellitare \u00e8 stata progressivamente migliorata in qualit\u00e0: dal 19 gennaio 2015, la Televisione Centrale Coreana ha iniziato a trasmettere in via sperimentale in HD. Nonostante sempre pi\u00f9 programmi fossero prodotti originalmente in 16:9, l'emissione rimaneva nativa in 4:3 (per poi essere convertita in 16:9 dal satellite): cos\u00ec molte trasmissioni andavano in onda con bande nere sui lati in formato pillarbox o addirittura windowbox. Inoltre solo pochi programmi, come l'annuncio di apertura o le attivit\u00e0 di Kim Jong-un, erano effettivamente ripresi in HD, mentre il resto dell'emissione era in definizione standard. Il 4 dicembre 2017 sono infine iniziate le trasmissioni stabili in 16:9, alta definizione ed audio stereofonico: per l'occasione la grafica del canale \u00e8 stata modificata ed aggiornata.\nQuanto alla trasmissione interna alla Corea del Nord, sembra che dal 2012 siano iniziati test per il digitale terrestre, e al 2019 i quattro canali televisivi nordcoreani risultano ricevibili in standard DVB-T2 a Pyongyang e in altre citt\u00e0. Tuttavia, non risulta fissata alcuna data per il passaggio definitivo al digitale terrestre e l'emittente \u00e8 generalmente disponibile solo in analogico.\nProgrammazione.\nDagli anni '70 fino al 2013, la rete trasmetteva ogni giorno, dalle 17:00 alle 23:00 circa KST (con monoscopio a partire dalle 16:30) nei giorni feriali, e dalle 09:00 alle 23:00 circa KST nei giorni festivi e di vacanze. In seguito, a partire da aprile 2013 in alcuni giorni e definitivamente da luglio, l'orario di inizio delle trasmissioni risulta fissato alle 15:00 (con monoscopio a partire dalle 14:30 o 14:25) per i giorni feriali, alle 9:00 KST nel finesettimana e anche il giorno 1, 11 e 21 di ogni mese e alle 8:00 KST nei principali giorni festivi. I programmi terminano quasi sempre intorno alle 22:30 KST. In caso di eventi speciali improvvisi o di dirette particolari, le trasmissioni possono tuttavia partire senza preavviso ad ogni ora del giorno. Negli orari di inattivit\u00e0, il canale trasmette di solito barre colorate e tono audio continuo.\nLa programmazione \u00e8 in gran parte improntata alla glorificazione nazionale e alla propaganda politica e patriottica, in favore del governante Partito dei Lavoratori di Corea, dell'Armata Popolare Coreana e della classe dirigente dello stato nordcoreano. Ci\u00f2 influenza gran parte del palinsesto, specie i notiziari (in tre edizioni, pomeridiana, serale e di \"tarda serata\"), le serie ed i film trasmessi (in gran parte di produzione locale) ed i documentari storici, che narrano perlopi\u00f9 la vita di Kim Jong-il, Kim Il-sung, la potenza e la \"prosperit\u00e0\" nazionale e l'ideologia Juche. Oltre ad essi, il canale offre uno spazio dedicato ai cartoni animati e, soprattutto negli ultimi anni, diversi brevi documentari e programmi informativi su argomenti vari (attualit\u00e0 locale, economia e industria, salute, letteratura, sport ed altro): a causa della presenza di trasmissioni di genere e target variabili, il palinsesto \u00e8 da ritenersi generalista. I fatti e le notizie sono sottoposti a censura, atta ad esaltare la nazione e denigrare i \"nemici\" (primi fra tutti gli Stati Uniti d'America).\nNon viene trasmessa alcuna pubblicit\u00e0, salvo eccezioni per eventi particolari o alcune nuove produzioni di aziende statali (solo a partire dal 2009): nei tempi morti tra un programma e un altro si preferisce mandare in onda video musicali di vario tipo. Curiosamente le schermate di servizio non sono nere, ma di colore rosso o blu.\nNotiziari.\nIl notiziario della TCC \u00e8 denominato in coreano \ubcf4\ub3c4 (lett. \"Podo\", traducibile in italiano come \"bollettino\"). Si tratta \"di fatto\" di un organo ufficiale del regime nordcoreano, fortemente condizionato dalla censura, che d\u00e0 ampio spazio alla cronaca interna e solo marginalmente a quella estera.\nUno dei tratti distintivi degli speaker e dei conduttori della rete \u00e8 il loro stile di presentazione, molto \"melodrammatico\". Il tono di voce usato \u00e8 sempre accuratamente studiato ed adattato alle circostanze, risultando sempre molto solenne. Non a caso una delle speaker pi\u00f9 note del canale, Ri Chun-hee, \u00e8 diplomata in performance art. L'abbigliamento e il taglio dei capelli dei \"volti\" del canale \u00e8 anch'esso estremamente standardizzato: giacca e cravatta dai colori poco appariscenti per gli uomini, abito tradizionale rosa oppure tailleur bigio per le donne. All'altezza del cuore \u00e8 inoltre applicata una spilla con i volti di Kim Il-sung e Kim Jong-il.\nOgni edizione del notiziario si apre con la formula celebrativa \u00ab\uc704\ub300\ud55c \ub839\ub3c4\uc790 \uae40[...]\ub3d9\uc9c0\uaed8\uc11c\u00bb, ovvero in italiano \"Il grande leader, compagno Kim [nome]\".\nLo studio originariamente mostrava alle spalle del presentatore un'immagine fissa variabile (talora il panorama di Pyongyang e del fiume Taedong, oppure una boiserie o ancora una vista del monte Baekdu). Tale sfondo fu rinnovato nel marzo 2012, con una nuova videografica computerizzata, che faceva apparire accanto ad una delle spalle del presentatore un riquadro con un'immagine descrittiva della notizia.\nNel settembre 2012 lo studio fu nuovamente riallestito, con una scenografia fissa molto simile a quella in uso allora alla CCTV (che contribu\u00ec economicamente con 800.000 $ all'operazione). Alle spalle del conduttore \u00e8 posto un videowall.\nTrasmissione.\nLa Televisione centrale coreana trasmette in Corea del Nord in tecnica analogica PAL, attraverso una rete di trasmettitori estremamente capillare e potente, tanto che molto spesso il segnale sconfina fuori dalle frontiere nazionali, nonostante i tentativi dei governi esteri di bloccarlo. Inoltre il canale \u00e8 visibile via cavo (nelle zone dove \u00e8 disponibile l'allacciamento, soprattutto a Pyongyang) e sul servizio IPTV Manbang destinato al mercato interno, che rende disponibile \"on demand\" anche l'intera programmazione dell'ultima settimana. Almeno al 2019 il canale \u00e8 disponibile anche in digitale terrestre DVB-T2 a Pyongyang e in altre citt\u00e0, presumibilmente in via sperimentale.\nI televisori e le radio in vendita in Corea del Nord sono modificati in maniera tale da poter ricevere le sole reti nazionali, e marchiati con un apposito sigillo. Il cittadino nordcoreano scoperto a modificare il suo apparecchio \u00e8 soggetto a pene molto severe, che arrivano all'internamento in un campo di lavoro.\nAl di fuori della Corea del Nord.\nLa TCC \u00e8 trasmessa in tecnica satellitare dal 1980; dal 1\u00ba agosto 2010 si \u00e8 appoggiata al satellite Thaicom 5, risultando pertanto ricevibile in Asia sud-occidentale, Australasia, Medio Oriente, Africa ed Europa. A partire da aprile 2015 l'emittente \u00e8 divenuta disponibile anche sul satellite Intelsat 21, per rivolgersi alle aree lasciate scoperte dal precedente, come parte dell'Europa occidentale ed America: su tale ripetizione, a differenza che sul Thaicom 5 in cui l'emissione \u00e8 passata in 16:9 HD dal 2017, il canale va ancora in onda in 4:3 SD. Da marzo 2019 la Televisione centrale coreana, assieme alle due principali radio di Stato (la Voce di Corea e la Stazione di trasmissione centrale coreana), \u00e8 trasmessa anche sul satellite di servizio sudcoreano Koreasat-5A in versione criptata in 16:9 HD. In seguito, il satellite Thaicom 5 ha cessato l'attivit\u00e0 il 26 febbraio 2020 a causa di problemi tecnici presenti dal mese di dicembre che non \u00e8 stato possibile risolvere: la Televisione Centrale Coreana e le due radio sono state quindi trasferite, gi\u00e0 dal 18 gennaio, sul satellite ChinaSat 12. Il 13 novembre 2020 la Televisione Centrale Coreana ha cambiato frequenza sul satellite Intelsat 21, passando dai 3840 MHz (in DVB-S) ai 4080 MHz (in DVB-S2).\nIl notiziario della TCC in passato era inoltre distribuito online con sottotitoli in giapponese.\nLa rete \u00e8 visibile in streaming online sul sito di notizie e ricerche nordcoreane KCNA Watch, che offre inoltre un vasto archivio di registrazioni delle trasmissioni. Inoltre diversi programmi singoli oppure streaming sporadici o non completi dell'intero palinsesto sono reperibili su YouTube sul canale dell'emittente e su quelli collegati a siti web sponsorizzati dal governo nordcoreano, spesso con sede in Cina (ad esempio Uriminzokkiri o DPRK Today): tuttavia questi canali vengono spesso oscurati. Esistono comunque molti altri canali amatoriali che caricano trasmissioni varie di solito registrate dal segnale satellitare, per fini di ricerca o per simpatia verso la Corea del Nord.\nLogo.\nIl logo della rete \u00e8 una stilizzazione della torre Juche di Pyongyang, con ai lati due caratteri in hang\u016dl: (traslitterato \"Chos\u014fn\", il nome della Corea usato in Nord Corea), il tutto racchiuso in un ovale.\nApertura-chiusura trasmissioni.\nApertura.\nMezz'ora prima dell'apertura delle trasmissioni, l'emittente inizia a trasmettere un monoscopio Philips PM5544 modificato nei colori e nell'aspetto, provvisto di orologio digitale in un rettangolo nero in basso ed accompagnato da una selezione musicale. Dagli anni '80 fino al 3 dicembre 2017 il monoscopio aveva la parte superiore del cerchio centrale azzurra, con il disegno stilizzato del Chollima (un cavallo alato il cui mito \u00e8 assai diffuso nelle culture orientali) affiancato sui lati dai due fonemi coreani che compongono la parola \"Pyongyang\". Dal 4 dicembre 2017 il monoscopio \u00e8 riadattato al formato 16:9 e modificato: il cerchio centrale \u00e8 pi\u00f9 ristretto e ha nella parte superiore il Lago Paradiso del Monte Paektu, la montagna sacra ai coreani, sempre su sfondo celeste, accompagnato dalla dicitura in chos\u014fng\u016dl \"Televisione Centrale Coreana\".\nUn minuto prima dell'inizio delle trasmissioni, la musica sfuma e viene trasmesso quattro volte il segnale d'intervallo della Voce di Corea, costituito dall'inizio dell'Inno a Kim Il-sung in versione sintetizzata. La sequenza di apertura delle trasmissioni del canale comprende l'esecuzione dell'inno nazionale, l'annuncio di inizio dei programmi letto da uno speaker, l'esecuzione degli inni strumentali di Kim Il-sung e Kim Jong-il e la lettura del palinsesto.\nChiusura.\nLe trasmissioni terminano (ad oggi, solitamente alle 22:30 KST circa) con un annuncio vocale e l'omaggio alla bandiera.\nSubito dopo partono le prove tecniche di trasmissione, durante le quali viene proposto il monoscopio: si tratta di un modello EBU, costituito da barre verticali colorate su cui (soltanto nella ripetizione satellitare in 4:3) viene sovrapposta la scritta \"Pyongyang D P R of Korea\" generata con una titolatrice. Solitamente \u00e8 accompagnato da un tono continuo. Tale schermata resta invariata fino a mezz'ora prima dell'inizio delle trasmissioni, quando compare il monoscopio descritto sopra.\nCanali affiliati.\nAlla Televisione Centrale Coreana si affiancano altri tre canali televisivi, l'ultimo dei quali \u00e8 nato nel 2015. Tutti sono disponibili per il servizio on demand Manbang, via cavo e in alcune zone via etere in formato DVB-T2 con le stesse modalit\u00e0 della Televisione centrale; solo la televisione di Ryongnamsan e quella sportiva sono trasmesse anche via etere in analogico (con copertura pi\u00f9 modesta di quella del canale principale e limitata alle principali citt\u00e0). Nessuno di essi \u00e8 visibile via satellite o in generale all'esterno della Corea del Nord.\nTelevisione di Ryongnamsan.\nQuesto canale ha pi\u00f9 volte cambiato nome e programmi: venne fondata come \"Stazione televisiva di Kaes\u014fng\" il 1\u00ba aprile 1971 e pass\u00f2 al colore nel 1991. Un rinnovamento dell'emittente \u00e8 avvenuto nel febbraio 1997: il nome dell'emittente \u00e8 diventato \"Rete culturale ed educativa coreana\" e la programmazione ha acquisito carattere pi\u00f9 tematizzato. Il canale trasmetteva da Pyongyang dalle 17:00 alle 22:00 nei giorni feriali e dalle 12:00 alle 22:00 nei finesettimana e nei giorni festivi. Negli anni '90 era spesso attivo un trasmettitore sperimentale dell'emittente a Kaesong, che funzionava in formato NTSC sulla frequenza 8 (a differenza degli altri, attivi in PAL sulla frequenza 9) e mandava in onda un palinsesto destinato al pubblico sudcoreano con fini di propaganda della cultura locale.\nDal 5 settembre 2012 il canale ha ricevuto il nome attuale ed un cambio al palinsesto: l'emittente \u00e8 dedicata principalmente agli studenti delle universit\u00e0 di Pyongyang e trasmette principalmente programmi di approfondimento scientifico e culturale oppure dedicati all'apprendimento di inglese, cinese e russo (inclusi alle volte film stranieri). Inizialmente trasmetteva dalle 19:00 alle 22:00 il luned\u00ec, mercoled\u00ec e venerd\u00ec; al 2019, i programmi invece vanno tutti i giorni feriali dalle 18:00 alle 22:00, ma il canale \u00e8 inattivo nei finesettimana.\nTelevisione di Mansudae.\nIl terzo canale televisivo nordcoreano \u00e8 nato come \"Stazione televisiva di Mansudae\" il 4 dicembre 1983 (molte fonti riportano la data del 1\u00ba dicembre 1973, ma \u00e8 probabilmente un errore): trasmetteva via etere solo il sabato dalle 19:00 alle 22:00 e la domenica dalle 10:00 alle 13:00 e dalle 16:00 alle 22:00. Era celebre per la scelta di dedicare parte della programmazione alla cinematografia estera, specialmente cinese e dell'Europa dell'est: nel 1991 avrebbe trasmesso per la prima volta in Corea del Nord un film giapponese. Le trasmissioni via etere dell'emittente risultano improvvisamente cessate nel luglio 2015 per motivi non chiari, anche se sono state ipotizzate controversie sulla programmazione di origine estera. Il canale risulta riacceso nel 2016 o a fine 2015 esclusivamente via cavo e poi anche attraverso il sistema Manbang e in DVB-T2, rinunciando alla trasmissione via etere; le trasmissioni sono state estese anche al venerd\u00ec (sempre dalle 19:00 alle 22:00) e al 2019 includono principalmente film, trasmissioni culturali e sportive. A marzo 2018 risulta che l'allacciamento per la visione dell'emittente \u00e8 offerto a pagamento per le zone al momento non raggiunte dalla rete via cavo o dal sistema Manbang, ad un prezzo di 650 yuan: il fatto che non si possa adoperare per il pagamento lo won nordcoreano \u00e8 stato interpretato come stratagemma per incamerare valuta straniera sfruttando la richiesta crescente di contenuti esteri.\nTelevisione sportiva.\nLa Televisione sportiva, la pi\u00f9 recente emittente coreana, \u00e8 stata attivata il 15 agosto 2015 sulla frequenza 5 da Pyongyang da poco liberata dalla stazione di Mansudae. Trasmette competizioni sportive di atleti nordcoreani e programmi sulla storia e sullo sviluppo dello sport in Corea del Nord e nel mondo. Il canale \u00e8 attivo dalle 19:00 (o dalle 18:00) alle 22:00 il sabato e la domenica.\nFrequenze televisive in Corea del Nord.\nPer le trasmissioni analogiche via etere, la Corea del Nord usa lo standard PAL e il sistema canali VHF dell'Europa orientale. Al 2012, secondo il \"World Radio TV Handbook\", le tre emittenti televisive nordcoreane all'epoca attive utilizzavano (almeno a Pyongyang) le frequenze:\nTuttavia \u00e8 stato notato che il tablet nordcoreano Samjiyon, presentato e venduto da fine 2012, che integra un sintonizzatore televisivo analogico, permette di scansionare soltanto le frequenze VHF 5 e 12 e UHF 25 e 31: quindi \u00e8 possibile che il piano qui sopra non sia aggiornato."}
{"id": "4377453", "revid": "1543377", "url": "https://it.wikipedia.org/wiki?curid=4377453", "title": "Agenzia esecutiva per la ricerca", "text": "L'Agenzia esecutiva per la ricerca (REA) \u00e8 un'agenzia esecutiva dell'Unione europea con sede a Bruxelles; \u00e8 stata istituita nel dicembre 2007. Con una dotazione di oltre 6,5 miliardi di euro nell'ambito del Settimo programma quadro per la ricerca, ha iniziato ad operare nel giugno 2009. L'Agenzia fa capo a tre direzioni generali della Commissione europea: DG Ricerca e innovazione, DG Imprese e industria e DG Istruzione e cultura.\nL'attuale direttore dell'agenzia \u00e8 Marc Tachelet.\nAttivit\u00e0 dell'Agenzia.\nIl sostegno alla ricerca consiste sostanzialmente nella valutazione delle proposte e gestione dei progetti. La REA si occupa di entrambi questi processi nell'ambito dell'attuale programma quadro per la ricerca (H2020). Con l'aumento delle risorse destinate alla ricerca, occorrono infatti strutture e servizi specificamente dedicati a tali attivit\u00e0 per migliorare il sostegno offerto al mondo della ricerca.\nLa REA ha in particolare il compito di gestire:"}
{"id": "4377458", "revid": "182193", "url": "https://it.wikipedia.org/wiki?curid=4377458", "title": "KCTV", "text": ""}
{"id": "4377459", "revid": "55629965", "url": "https://it.wikipedia.org/wiki?curid=4377459", "title": "SISA (compagnia aerea)", "text": ""}
{"id": "4377461", "revid": "182193", "url": "https://it.wikipedia.org/wiki?curid=4377461", "title": "Korean Central Television", "text": ""}
{"id": "4377466", "revid": "486946", "url": "https://it.wikipedia.org/wiki?curid=4377466", "title": "Baekdu", "text": ""}
{"id": "4377467", "revid": "486946", "url": "https://it.wikipedia.org/wiki?curid=4377467", "title": "Monte Baekdu", "text": ""}
{"id": "4377468", "revid": "486946", "url": "https://it.wikipedia.org/wiki?curid=4377468", "title": "Montagna Baekdu", "text": ""}
{"id": "4377470", "revid": "2136684", "url": "https://it.wikipedia.org/wiki?curid=4377470", "title": "Ferrovia Palermo Notarbartolo-Palermo Marittima", "text": "La ferrovia Palermo Notarbartolo-Palermo Marittima \u00e8 una breve linea ferroviaria, che diramandosi dalla linea Palermo-Trapani serve il porto di Palermo.\nStoria.\nLa linea venne costruita negli anni sessanta del XX secolo, in sostituzione della vecchia linea portuale che attraversava la citt\u00e0 a livello stradale. Secondo un'altra fonte la linea sarebbe stata aperta il 1\u00ba giugno 1957, e lo scalo merci di Palermo Sampolo nel 1968.\nIl capolinea originario era presso la stazione di Palermo Lolli, sostituita nel 1974 dall'attuale Palermo Notarbartolo.\nNel 1978-79 la linea venne elettrificata.\nLa linea inizi\u00f2 ad essere percorsa da treni passeggeri a partire dal 1990, quando venne istituito il servizio ferroviario metropolitano; per questo servizio furono costruite le tre fermate di Federico, Fiera e Giachery."}
{"id": "4377471", "revid": "486946", "url": "https://it.wikipedia.org/wiki?curid=4377471", "title": "Baitou", "text": ""}
{"id": "4377475", "revid": "1185701", "url": "https://it.wikipedia.org/wiki?curid=4377475", "title": "Holly Crawford", "text": "Biografia.\nSpecialista dell'halfpipe, ha esordito in Coppa del Mondo di snowboard il 17 dicembre 2002 a Whistler, in Canada."}
{"id": "4377478", "revid": "300067", "url": "https://it.wikipedia.org/wiki?curid=4377478", "title": "Panagi\u014dt\u012bs Manias", "text": "Carriera.\nPallacanestro.\nMilit\u00f2 nel Panell\u012bnios. Con la collezion\u00f2 24 presenze e 183 punti tra il 1951 e il 1957, disputando anche gli Europei 1951 e le Olimpiadi del 1952.\nBridge.\nManias fece parte della nazionale greca di bridge e disput\u00f2 due edizioni delle Olimpiadi del bridge nella categoria a squadre: nel 1976 si classific\u00f2 al 23\u00ba posto, nel 1980 al 31\u00ba posto."}
{"id": "4377479", "revid": "69794", "url": "https://it.wikipedia.org/wiki?curid=4377479", "title": "World Team Olympiad", "text": ""}
{"id": "4377499", "revid": "124480721", "url": "https://it.wikipedia.org/wiki?curid=4377499", "title": "Istituto per la vigilanza sulle assicurazioni", "text": "L'Istituto per la Vigilanza sulle Assicurazioni (noto con l'acronimo IVASS) \u00e8 un'autorit\u00e0 amministrativa indipendente che esercita la vigilanza sul mercato assicurativo italiano, per garantirne la stabilit\u00e0 e tutelare il consumatore.\nStoria.\n\u00c8 stato istituito con il decreto legge 6 luglio 2012 n. 95, convertito in legge 7 agosto 2012 n. 135 (noto come \"spending review\") andando a sostituire il precedente ISVAP. La norma ha introdotto una nuova formula di governance, integrata parzialmente con quella della Banca d'Italia, allo scopo di assicurare la piena integrazione dell'attivit\u00e0 di vigilanza assicurativa con uno stretto collegamento con la vigilanza bancaria.\nIl 2 gennaio 2013 il direttorio integrato ha approvato l'attribuzione delle deleghe al presidente e al consiglio.\nCaratteristiche.\nL'IVASS \u00e8 presieduto dal direttore generale della Banca d'Italia, incarico attualmente ricoperto da Luigi Federico Signorini [./Https://www.ivass.it/chi-siamo/organizzazione/presidente/luigi-federico-signorini/index.html].\nL'Istituto opera sulla base di principi di autonomia organizzativa, finanziaria e contabile, oltre che di trasparenza ed economicit\u00e0, per garantire la stabilit\u00e0 e il buon funzionamento del sistema assicurativo e la tutela dei consumatori.\nStruttura.\nIn base allo statuto, organi dell'IVASS sono:\nFunzioni.\nL'IVASS ha diverse funzioni, indicate dal Codice delle assicurazioni private, il d. lgs. 7 settembre 2005, n. 209. Negli anni novanta il predecessore ISVAP si \u00e8 visto riconoscere poteri sempre crescenti, fino all'art. 2 del decreto legislativo 13 ottobre 1998, n. 373, con cui sono state attribuite all'autorit\u00e0 tutte le funzioni in materia assicurativa che prima erano di competenza del Ministero dello Sviluppo Economico e del CIPE, rendendola cos\u00ec un'autorit\u00e0 veramente indipendente dal Governo.\nFunzioni principali dell'IVASS:"}
{"id": "4377500", "revid": "599013", "url": "https://it.wikipedia.org/wiki?curid=4377500", "title": "John Mitchell (rugbista)", "text": "Biografia.\nAttivit\u00e0 di giocatore.\nIn virt\u00f9 della propria altezza fu orientato, durante la sua carriera scolastica, alla pallacanestro, arrivando fino alle giovanili della Nazionale neozelandese di tale disciplina; terminata la scuola, tuttavia, si rivolse al rugby.\nMitchell entr\u00f2 nella selezione provinciale di Waikato, per la quale esord\u00ec nel 1985 vincendo il campionato nazionale provinciale nel 1990, e continu\u00f2 a rappresentarla fino al 1995; nel 1996 fu in Irlanda al Garryowen, e l'anno successivo in Inghilterra al Sale Sharks come giocatore-allenatore.\nAttivit\u00e0 di allenatore.\nTerminata l'attivit\u00e0 agonistica nel 1997, continu\u00f2 per un'ulteriore stagione a guidare il Sale; nel frattempo aveva risposto all'invito di Clive Woodward a entrare nello staff tecnico della Nazionale inglese, nel quale rimase per tre anni, prima di tornare in Nuova Zelanda nel 2000 per assumere la guida tecnica della seconda squadra di Waikato.\nNel 2001 giunse l'opportunit\u00e0 di allenare nel Super 12 nella \"franchise\" degli Chiefs; nell'ottobre di tale anno, tale esperienza gli apr\u00ec le porte alla conduzione degli \"All Blacks\", la cui maglia aveva vestito da giocatore nel 1993 in sei occasioni, anche se non si tratt\u00f2 mai di \"test match\".\nLa conduzione tecnica di Mitchell fu molto controversa; in particolare fu discussa la sua decisione di lasciare fuori giocatori di spessore, come per esempio Christian Cullen, dapprima sostituito con Ben Blair, poi, all'infortunio di quest'ultimo, con Ben Atiga, fatto esordire nella per cinque minuti e poi mai pi\u00f9 utilizzato; dopo il terzo posto finale nella competizione il suo incarico non fu rinnovato e il suo posto fu preso da Graham Henry.\nNella stagione successiva fu di nuovo a Waikato, per poi lasciarla nel 2005 e assumere la guida tecnica della neoistituita formazione del Western Force, \"franchise\" australiana che si affacciava al Super Rugby per la prima volta nel 2006.\nAnche la direzione di tale \"franchise\" port\u00f2 a controversie, con un ammutinamento a fine 2008 dei giocatori, il che rese necessaria l'intermediazione della dirigenza, che fu costretta a commissariare Mitchell e a fargli avere rapporti con la squadra solo tramite i suoi vice, anche se tale restrizione fu tolta dopo poco meno di un mese e Mitchell pot\u00e9 guidare il club fino a tutto il Super 14 2010.\nAl termine di tale torneo, infatti, Mitchell chiese la risoluzione del contratto con un anno di anticipo per trasferirsi in Sudafrica alla \"franchise\" dei Lions; da allenatore della squadra provinciale, i Golden Lions, vinse la Currie Cup che mancava dal 1999 nella bacheca di tale club; tuttavia nel 2012, dopo alcune lamentele dei giocatori dei Lions e il piazzamento all'ultimo posto della \"conference\" sudafricana del Super Rugby con conseguente esclusione dal torneo della \"franchise\", Mitchell fu rimosso dall'incarico di tecnico e sottoposto a un'indagine disciplinare per comportamento scorretto, dalla quale tuttavia non emersero fatti a suo carico; avendo chiesto invano di riavere il suo posto di allenatore mentre, nel frattempo, era stato promosso a consulente tecnico del club, non rimase in tale nuovo ruolo per molto tempo: a fine novembre fu svincolato dai Lions per diventare l'allenatore del Sale Sharks; tuttavia anche tale incarico dur\u00f2 poco, perch\u00e9 dopo solo un mese chiese di poter essere lasciato libero di tornare in Sudafrica per motivi familiari."}
{"id": "4377501", "revid": "256896", "url": "https://it.wikipedia.org/wiki?curid=4377501", "title": "IVASS", "text": ""}
{"id": "4377508", "revid": "86599", "url": "https://it.wikipedia.org/wiki?curid=4377508", "title": "165P/LINEAR", "text": "La cometa LINEAR 10, formalmente 165P/LINEAR, \u00e8 una cometa periodica scoperta da LINEAR: al momento della scoperta fu ritenuta un asteroide, ma poco tempo dopo fu notata la sua natura cometaria.\nLa cometa fa parte delle Halleidi, un gruppo di comete con periodi dell'ordine delle decine di anni che ha preso il nome dalla famosa Halley."}
{"id": "4377511", "revid": "1543377", "url": "https://it.wikipedia.org/wiki?curid=4377511", "title": "Agenzia esecutiva del Consiglio europeo della ricerca", "text": "L'Agenzia esecutiva del Consiglio europeo della ricerca (ERCEA) \u00e8 l'agenzia esecutiva dell'Unione europea, con sede a Bruxelles, che svolge le funzioni amministrative e implementa le strategie del Consiglio Europeo della Ricerca.\nIl Consiglio Europeo della Ricerca (ERC o CER) \u00e8 stato istituito nel febbraio 2007 dalla Commissione europea nell'ambito del Settimo programma quadro per la ricerca (7\u00b0 PQ), al fine di provvedere all'attuazione del programma specifico \"Idee\" del 7\u00b0 PQ e sostenere la ricerca di frontiera svolta su iniziativa dei ricercatori. Per il periodo 2007-2013 il Consiglio dispone di un bilancio complessivo di 7,5 miliardi di euro.\nL'obiettivo principale del Consiglio europeo della ricerca \u00e8 stimolare l'eccellenza scientifica in Europa sostenendo ed incoraggiando i migliori scienziati, studiosi ed ingegneri ed invitandoli a presentare le loro proposte nei vari settori della ricerca.\nOrganizzazione.\nIl CER \u00e8 composto da un consiglio scientifico indipendente e da un'agenzia esecutiva che opera per conto della Commissione europea. Il consiglio scientifico definisce la strategia scientifica e le relative metodologie, mentre l'agenzia esecutiva provvede all'attuazione di tali strategie e metodologie gestendo le attivit\u00e0 di finanziamento del CER nel contesto giuridico del 7\u00b0 PQ.\nIl direttore \"ad interim\" dell'Agenzia \u00e8 Pablo Amor.\nL'agenzia esecutiva del CER \u00e8 stata formalmente istituita nel dicembre 2007 ed \u00e8 diventata autonoma dal punto di vista amministrativo il 15 luglio 2009.\nIl Consiglio europeo della ricerca opera in modo trasparente e in piena integrit\u00e0 ed autonomia, principi di cui si fa garante la Commissione europea, alla quale rende conto. La Commissione europea detiene la responsabilit\u00e0 finale dell'esecuzione del 7\u00b0 PQ e del relativo bilancio.\nAttivit\u00e0 dell'Agenzia.\nL'agenzia esecutiva del Consiglio europeo della ricerca svolge i seguenti compiti:"}
{"id": "4377519", "revid": "155634", "url": "https://it.wikipedia.org/wiki?curid=4377519", "title": "Janne Korpi", "text": "Biografia.\nSpecialista di big air, halfpipe e slopestyle, ha esordito in Coppa del Mondo di snowboard il 5 dicembre 2003 a Tand\u00e5dalen, in Svezia."}
{"id": "4377523", "revid": "1121152", "url": "https://it.wikipedia.org/wiki?curid=4377523", "title": "Donald deAvila Jackson", "text": "Dopo essersi formato con Harry Sullivan, ha lavorato nel gruppo di Gregory Bateson contribuendo agli studi sul doppio legame negli anni '50. Nel settembre del 1958 ha fondato il Mental Research Institute, in cui si sono formate o hanno dato contributi personalit\u00e0 quali Paul Watzlawick, Jay Haley, John Weakland, Virginia Satir e Milton H. Erickson.\nAutore o coautore di pi\u00f9 di 130 articoli e sette libri, ha vinto numerosi premi nel campo della psichiatria, tra cui: il premio Frieda Fromm-Reichmann per il contributo alla comprensione della schizofrenia, il primo premio Edward R. Strecker per il contributo al trattamento di pazienti ospedalizzati e nel 1967 \u00e8 stato insignito del Salmon Lecturer.\nBiografia.\nDopo essersi laureato in medicina presso la Stanford University, Jackson trascorse due anni nell'esercito americano, specializzandosi in neurologia. Dall'agosto 1947 all'aprile 1951 studi\u00f2 presso il Chestnut Lodge e la Washington School of Psychiatry, sotto la guida di Harry Stack Sullivan, padre della Terapia Interpersonale.\nTornato a Palo Alto per cominciare l'attivit\u00e0 libero-professionale, Jackson mostr\u00f2 un importante distacco dal suo maestro: mentre Sullivan lavorava con i pazienti da soli, inferendo quali fossero state le relazioni reali vissute da questi con figure significative, Jackson si concentr\u00f2 sulle relazioni vissute dal paziente con i suoi familiari nel momento attuale.\nQuesta prima intuizione avvenne in parte per caso. Palo Alto era una piccola cittadina e Jackson non poteva fare a meno di incontrare i parenti dei pazienti, osservando dinamiche e reazioni ai cambiamenti terapeutici di questi. In un'occasione, Jackson chiese alla madre di una paziente psicotica, che stava avendo dei miglioramenti, di non accompagnarla all'appuntamento successivo. Il giorno della seduta, per\u00f2, Jackson vide che la madre si era rifiutata di seguire la sua richiesta e decise pertanto di invitarla a partecipare alla seduta. Questo \u00e8 probabilmente il primo caso di terapia familiare descritto.\nNel gennaio del 1954, Jackson tenne un seminario sul concetto di omeostasi familiare al Veterans Administration Hospital a Menlo Park, in California. Tra il pubblico c'era Gregory Bateson che, alla fine dell'intervento, chiese a Jackson di partecipare alle ricerche sulla comunicazione paradossale, che stava svolgendo assieme a Jay Haley, John Weakland e William Fry. Queste ricerche sarebbero culminate nella teorizzazione del doppio legame.\nNel 1958 Jackson fond\u00f2 il Mental Research Institute, che divenne il cuore della cosiddetta Scuola di Palo Alto e degli studi sulla psicologia internazionale, sulla terapia sistemica e sulla comunicazione.\nVerso la met\u00e0 degli anni '60, Paul Watzlawick e Janet H. Beavin Bavelas cominciarono ad osservare e studiare le tecniche di Jackson, chiedendogli costantemente dei feedback. Alla fine, esasperato, Jackson butt\u00f2 gi\u00f9 le idee di base e li invit\u00f2 a scrivere quella che sarebbe divenuta la pietra angolare della teoria del comportamento umano nota a livello internazionale, e pi\u00f9 specificatamente della psicologia sistemica: la \"Pragmatica della comunicazione umana\" (1967). Un significativo passo del libro rappresenta parte dell'illuminante pensiero di Jackson e della sua influenza su tutta la psicologia: \"Un fenomeno rimane inspiegabile finch\u00e9 la gamma delle osservazioni non \u00e8 ampia abbastanza da includere il contesto nel quale quel fenomeno si verifica\" (p.\u00a021)."}
{"id": "4377524", "revid": "1718925", "url": "https://it.wikipedia.org/wiki?curid=4377524", "title": "Elizabeth Seymour", "text": "Biografia.\nFu una dei nove figli di Sir John Seymour e Margery Wentworth. \nIl suo primo marito fu Sir Anthony Ughtred (o Oughtred), che spos\u00f2 nel 1531, ma che mor\u00ec nel 1534. L'unione rimase priva di figli.\nGrazie ai legami con la corte intrapresi da suo padre John, Elizabeth e sua sorella Jane poterono divenire dame d'onore al servizio della regina Anna Bolena, loro cugina di secondo grado.\nMa a far guadagnare ricchezze e potere alla famiglia furono le attenzioni che Enrico VIII inizi\u00f2 a rivolgere alla giovane Jane quando era ancora sposato con Anna. Il 30 maggio 1536, undici giorni dopo l'esecuzione capitale della regina, venne celebrato il matrimonio tra il re e Seymour.\nElizabeth si assicur\u00f2 cos\u00ec il posto di prima dama di compagnia della sorella, divenuta col matrimonio regina d'Inghilterra. Ricopr\u00ec tale incarico fino alla morte della regina avvenuta nell'ottobre 1537, dodici giorni dopo aver dato alla luce l'erede al trono Edoardo.\nNell'agosto 1537, Elizabeth aveva sposato a Wulfhall Gregory Cromwell, I barone Cromwell, figlio del primo ministro di Enrico VIII, Thomas Cromwell, I conte di Essex. \nLa coppia ebbe cinque figli:\nDopo la morte della sorella, Elizabeth prese parte alle feste di benvenuto per la futura regina Anna di Cl\u00e8ves, appena arrivata dalla \"Germania\". \nNonostante l'esecuzione di Thomas Cromwell nel 1540 per tradimento ed eresia, il marito cinque mesi dopo fu creato barone di Oakham e dopo che il matrimonio tra il re ed Anna venne annullato, Elizabeth divenne dama di compagnia della quinta moglie di Enrico, Catherine Howard. \nElizabeth serv\u00ec come dama di compagnia anche la sesta moglie del re, Catherine Parr. \nDopo la morte di Enrico VIII nel 1547, il fratello di Elizabeth Thomas spos\u00f2 segretamente la vedova del re, che mor\u00ec cinque giorni dopo aver dato la luce una bambina, Mary Seymour, nel 1548.\nDue fratelli di Elizabeth, Thomas ed Edward Seymour, I duca di Somerset, furono poi giustiziati per tradimento durante il regno di Edoardo VI. \nNel 1551 ella rimase ancora una volta vedova. Intorno al 1\u00ba aprile 1554 si rispos\u00f2 per la terza volta divenendo la seconda moglie di John Paulet, barone St John. \nMor\u00ec nel 1563 a Launde nel Leicestershire.\nIl ritratto.\nStudenti vittoriani avevano identificato il ritratto di Hans Holbein il giovane in Catherine Howard. Tuttavia la storica Antonia Fraser ha sostenuto che l'immagine sia di Elizabeth Seymour. La donna veste a lutto e Catherine Howard non avrebbe avuto alcun motivo di mettere abiti vedovili; Elizabeth Seymour invece era nel 1534 vedova del primo marito."}
{"id": "4377527", "revid": "36426", "url": "https://it.wikipedia.org/wiki?curid=4377527", "title": "Il Pestapepe", "text": "Il Pestapepe \u00e8 un affresco quattrocentesco conservato nei musei di Forl\u00ec. Il dipinto misura 152 \u00d7 95\u00a0cm ed \u00e8 databile alla met\u00e0 del XV secolo.\nStoria e descrizione.\nL'affresco si trovava in mezzo agli stemmi dei Riario e degli Sforza sulla facciata del palazzo Albertini, fornitore di spezie di Caterina Sforza. L'affresco rappresenta una poderosa figura d'uomo in piedi, che pesta energicamente il pepe in un grande mortaio, sollevando con impeto un gigantesco pestello. Indossa un giubbotto verde, sotto il quale fuoriesce una camicia bianca. \nL'affresco \u00e8 stato lungo attribuito al Melozzo, ma il vigore espresso dalla figura e i tratti volgari e rozzi rappresentati, risultano estremamente lontani dalla visione statica e dei canoni di bellezza ideale del pittore forlivese. L'energia che la figura umana \u00e8 del tutto ferrarese e, pi\u00f9 precisamente, affine alla parte gli affreschi di palazzo Schifanoia a Ferrara i quali sono attribuiti a Francesco del Cossa."}
{"id": "4377535", "revid": "55630912", "url": "https://it.wikipedia.org/wiki?curid=4377535", "title": "Lampada HQI", "text": ""}
{"id": "4377539", "revid": "55630956", "url": "https://it.wikipedia.org/wiki?curid=4377539", "title": "Lampada a vapori di alogenuri metallici", "text": ""}
{"id": "4377540", "revid": "1185701", "url": "https://it.wikipedia.org/wiki?curid=4377540", "title": "Seppe Smits", "text": "Biografia.\nSpecialista di big air, halfpipe e slopestyle, ha esordito in Coppa del Mondo di snowboard il 7 ottobre 2007 a Rotterdam, nei Paesi Bassi.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nBA = big air SBS = slopestyle"}
{"id": "4377546", "revid": "22475", "url": "https://it.wikipedia.org/wiki?curid=4377546", "title": "Glischropus", "text": "Glischropus () \u00e8 un genere di pipistrelli della famiglia dei Vespertilionidi.\nEtimologia.\nL'epiteto generico deriva dalla combinazione delle due parole greche\" \u03b3\u03bb\u03af\u03c3\u03c7\u03c1\u03bf\u03c2-\" adesivo, e \"-\u03c0\u03bf\u03cd\u03c2\", piede, con allusione ai caratteristici cuscinetti carnosi plantari.\nDescrizione.\nDimensioni.\nAl genere Glischropus appartengono pipistrelli di piccole dimensioni, con lunghezza della testa e del corpo tra 40\u00a0mm, la lunghezza dell'avambraccio tra 28 e 35\u00a0mm, la lunghezza della coda tra 32 e 40\u00a0mm e un peso fino a 4,5\u00a0g.\nCaratteristiche craniche e dentarie.\nIl cranio non \u00e8 particolarmente appiattito ma presenta un rostro corto che sale gradualmente verso la scatola cranica. L'incisivo superiore esterno \u00e8 disposto esternamente la linea alveolare.\nSono caratterizzati dalla seguente formula dentaria:\nAspetto.\nLa pelliccia \u00e8 lunga. Il colore delle parti dorsali varia dal bruno-rossastro al nerastro, mentre le parti ventrali sono pi\u00f9 chiare. La testa \u00e8 rotonda, mentre il muso \u00e8 corto, largo e con delle masse ghiandolari sui lati. Le orecchie sono di proporzioni normali, ben separate tra loro e arrotondate, il trago \u00e8 sottile, arrotondato all'estremit\u00e0 e leggermente curvato in avanti. Sono presenti dei cuscinetti carnosi rosati o biancastri alla base di ogni pollice e sulla pianta del piede. La coda \u00e8 lunga ed \u00e8 inclusa completamente nell'ampio uropatagio.\nDistribuzione.\nIl genere \u00e8 diffuso nell'Ecozona orientale, dal Myanmar fino alle Isole Molucche.\nTassonomia.\nIl genere comprende 4 specie."}
{"id": "4377547", "revid": "2015336", "url": "https://it.wikipedia.org/wiki?curid=4377547", "title": "Contesa del Tripode", "text": "La contesa del tripode \u00e8 un episodio della mitologia greca che vede protagonisti Eracle e Apollo, che si contendono il tripode dell'oracolo di Delfi.\nIl mito.\nDopo le dodici fatiche, Eracle si ciment\u00f2 in altre imprese. Tra queste, in preda alla follia e alla malattia, si rec\u00f2 presso il Santuario di Apollo a Delfi, dove c'era il famoso oracolo, e, vistosi rifiutare il responso da parte della Pizia, cerc\u00f2 di impossessarsi del tripode, emblema del santuario e oggetto rituale sopra il quale la sacerdotessa dava i responsi del dio. Ne nacque una contesa con Apollo, nella quale risult\u00f2 vincitore il dio, cosicch\u00e9 il tripode rimase nel santuario di Delfi. Tale racconto mitico potrebbe aver tratto ispirazione dal tentativo di ingerenza dei popoli che nel VII secolo a.C. volevano estendere la loro influenza sul santuario."}
{"id": "4377552", "revid": "55631041", "url": "https://it.wikipedia.org/wiki?curid=4377552", "title": "Lampade a vapori di alogenuri metallici", "text": ""}
{"id": "4377553", "revid": "589769", "url": "https://it.wikipedia.org/wiki?curid=4377553", "title": "Centrale dei Rischi", "text": ""}
{"id": "4377554", "revid": "55631077", "url": "https://it.wikipedia.org/wiki?curid=4377554", "title": "Lampade ai vapori di alogenuri metallici", "text": ""}
{"id": "4377560", "revid": "455046", "url": "https://it.wikipedia.org/wiki?curid=4377560", "title": "Agenzia esecutiva per le piccole e medie imprese", "text": "L'Agenzia esecutiva per le piccole e le medie imprese (inglese: \"Executive Agency for Small and Medium-sized Enterprises\", o \"EASME\") \u00e8 stata un'agenzia esecutiva dell'Unione europea con sede a Bruxelles, sostituita il 1 Aprile 2021 dall'Agenzia esecutiva del Consiglio europeo per l\u2019innovazione e delle piccole e medie imprese (EISMEA, \"European Innovation Council and Small and Medium-sized Enterprises Executive Agency\"). Era stata istituita dalla Commissione europea per garantire l'efficiente erogazione di azioni e di piani di finanziamento di elevata qualit\u00e0 nei seguenti settori: energia, trasporti, ambiente, competitivit\u00e0, innovazione.\nOrganizzazione dell'Agenzia.\nL'Agenzia si basava un gruppo internazionale di esperti di energia, ambiente, sostegno alle imprese, trasporti multimodali, comunicazione e finanza. Esso era composto sia da funzionari della Commissione europea che da professionisti del settore privato, che collaboravano per l'obiettivo comune di conciliare la competitivit\u00e0 e l'innovazione con la tutela ambientale e un futuro energetico pi\u00f9 pulito.\nL'EASME faceva capo a quattro direzioni generali della Commissione europea: Energia (ENER), Mobilit\u00e0 e trasporti (MOVE), Imprese e industria (ENTR) e Ambiente (ENV).\nIl suo unico direttore \u00e8 stato Patrick Lambert."}
{"id": "4377564", "revid": "110741696", "url": "https://it.wikipedia.org/wiki?curid=4377564", "title": "Crediti in sofferenza", "text": "I crediti in sofferenza sono quei crediti bancari la cui riscossione non \u00e8 certa (per le banche e gli intermediari finanziari che hanno erogato il finanziamento) poich\u00e9 i soggetti debitori si trovano in stato d'insolvenza (anche non accertato giudizialmente) o in situazioni sostanzialmente equiparabili. \nPratiche di gestione.\nLe banche e gli intermediari finanziari devono informare per iscritto il cliente e gli eventuali coobbligati (ad esempio i garanti) la prima volta che lo segnalano a \"sofferenza\". Si prescinde, pertanto, dall'esistenza di eventuali garanzie (reali o personali) poste a presidio dei crediti. Sono escluse le posizioni la cui situazione di anomalia sia riconducibile a profili attinenti al rischio-paese. La classificazione di un credito tra quelli in \"sofferenza\" implica una valutazione da parte dell'intermediario della situazione finanziaria del cliente che equipari il soggetto a uno stato di insolvenza. La \u201csofferenza\u201d non va confusa con un semplice ritardo del cliente nei pagamenti all'intermediario, in quanto il ritardo nei pagamenti non \u00e8 una condizione sufficiente per la segnalazione a \"sofferenza\" alla Centrale dei Rischi o nel bilancio dell'intermediario finanziario."}
{"id": "4377570", "revid": "180559", "url": "https://it.wikipedia.org/wiki?curid=4377570", "title": "Campionato africano femminile di pallacanestro 1979", "text": "Il 6\u00ba Campionato africano femminile di pallacanestro FIBA (noto anche come FIBA AfroBasket Women 1979) si \u00e8 svolto in Somalia dal 28 dicembre 1978 al 6 gennaio 1979.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. Vincitore della manifestazione fu la squadra del Senegal."}
{"id": "4377573", "revid": "1573940", "url": "https://it.wikipedia.org/wiki?curid=4377573", "title": "Laephotis", "text": "Laephotis () \u00e8 un genere di pipistrelli della famiglia dei Vespertilionidi, comunemente noti come \"orecchioni africani\".\nDescrizione.\nDimensioni.\nAl genere Laephotis appartengono pipistrelli di piccole dimensioni, con lunghezza della testa e del corpo tra 45 e 59\u00a0mm, la lunghezza dell'avambraccio tra 32 e 38\u00a0mm, la lunghezza della coda tra 35 e 47\u00a0mm e un peso fino a 7,7\u00a0g.\nCaratteristiche craniche e dentarie.\nIl cranio presenta un rostro sottile e non piatto, mentre le arcate zigomatiche sono lunghe e quasi parallele. I denti sono simili a quelli del genere \"Histiotus\".\nSono caratterizzati dalla seguente formula dentaria:\nAspetto.\nI rappresentanti di questo genere sono molto simili a quelli del genere \"Histiotus\". Le parti dorsali variano dal fulvo-olivastro al bruno ramato, mentre quelle inferiori dal marrone chiaro al grigio. Il muso \u00e8 privo di peli, solitamente scuro e appiattito, talvolta con dei cuscinetti carnosi sui lati della bocca. Le orecchie sono enormi, arrotondate e separate, sebbene i margini interni siano molto vicini tra loro. Possono essere mantenute erette oppure piegate lateralmente ad angolo retto con la testa. Il trago \u00e8 a forma di mezzaluna, con l'estremit\u00e0 arrotondata e un lobo alla base del bordo posteriore. La coda \u00e8 lunga ed \u00e8 inclusa completamente nell'ampio uropatagio.\nDistribuzione.\nIl genere \u00e8 diffuso nell'Africa subsahariana.\nTassonomia.\nIl genere comprende 5 specie."}
{"id": "4377574", "revid": "122315", "url": "https://it.wikipedia.org/wiki?curid=4377574", "title": "Coccothraustes", "text": ""}
{"id": "4377575", "revid": "155634", "url": "https://it.wikipedia.org/wiki?curid=4377575", "title": "Markus Malin", "text": "Biografia.\nSpecialista di big air e halfpipe, ha esordito in Coppa del Mondo di snowboard il 14 febbraio 2003 a Torino, in Italia."}
{"id": "4377580", "revid": "46291", "url": "https://it.wikipedia.org/wiki?curid=4377580", "title": "Cymbalaria pallida", "text": "Il ciombolino abruzzese (\"Cymbalaria pallida\" ) \u00e8 una pianta appartenente alla famiglia delle Scrophulariaceae (o Plantaginaceae secondo la classificazione APG).\nEtimologia.\nCymbalaria deriva dal greco \"kymbalon\" (vaso concavo, cembalo), per le foglie concave.\nDescrizione.\nPianta perenne, alta 5\u201315\u00a0cm, fusto breve, pubescente e prostrato-ascendente; foglie generalmente opposte, carnosette, a lamina reniforme, concava alla base, da semiglabra a peloso-ispida; margine debolmente lobato, spesso con lobi laterali mucronati; calice densamente villoso, con lobi arrotondati; corolla (larga 8\u201310\u00a0mm) violetto-lillacina; labbro inferiore con lobi ovati e verruca bianca soffusa di giallo e venata di viola; sperone cilindrico, lungo 10\u201312\u00a0mm. Fiorisce da giugno ad agosto.\nDistribuzione e habitat.\nIl ciombolino abruzzese \u00e8 diffuso nei principali gruppi montuosi, principalmente nell'Appennino abruzzese, nei brecciai compresi tra i 1400 e i 2600 m."}
{"id": "4377590", "revid": "300067", "url": "https://it.wikipedia.org/wiki?curid=4377590", "title": "Mim\u012bs Stefanid\u012bs", "text": "Carriera.\nHa esordito nel Panell\u012bnios, vincendo il campionato greco nel 1953 e 1955; nel 1953 la squadra non perse nessuna partita. Nel 1955 si trasfer\u00ec all'Olimpia Milano, ingaggiato per volont\u00e0 di Cesare Rubini su suggerimento di Aldo Giordani: fu uno dei primi giocatori stranieri del campionato italiano e primo nella storia della squadra milanese. Dopo Milano, gioc\u00f2 anche nella Reyer Venezia, facendo poi ritorno in patria. Ha chiuso la carriera nel 1960, disputando le ultime stagioni ancora con la maglia del Panell\u012bnios e vincendo il titolo nel 1957.\nCon la ha collezionato 33 presenze e 253 punti tra il 1951 e il 1957; ha disputato gli Europei 1951 e le Olimpiadi del 1952.\nDopo l'esperienza da giocatore, ha intrapreso quella di allenatore. In carriera ha guidato il Panell\u012bnios, il Pagrati, lo Sporting, il Panathinaikos, l'Olympiacos e ha fatto parte dello staff dell'\u0391\u0395\u039a Atene."}
{"id": "4377597", "revid": "1543377", "url": "https://it.wikipedia.org/wiki?curid=4377597", "title": "Indice topologico", "text": "Nell'ambito della teoria chimica dei grafi e della topologia molecolare, e pi\u00f9 in generale in chimica matematica, l'indice topologico (noto anche come descrittore topologico o indice di connettivit\u00e0) \u00e8 un descrittore molecolare calcolato in base al grafo chimico di un dato composto chimico. Gli indici topologici sono parametri numerici di un grafo che caratterizzano la sua topologia e sono solitamente propriet\u00e0 invarianti.\nTra i principali usi degli indici topologici figura quello implicato nella determinazione della relazione quantitativa struttura-attivit\u00e0 (QSAR) tramite la quale \u00e8 possibile stabilire la correlazione tra la struttura chimica di una molecola e la sua attivit\u00e0 biologica o altre propriet\u00e0 chimico-fisiche.\nGli indici.\nI descrittori topologici sono ottenuti dai grafi molecolari, ricavati con la soppressione degli atomi di idrogeno, in cui gli atomi sono rappresentati tramite vertici e i legami tramite i lati. Le connessioni tra gli atomi possono essere descritte attraverso varie matrici topologiche (per esempio matrici di distanza o adiacenza) le quali possono essere matematicamente espresse ricavando un singolo numero, che rappresenta l'indice topologico. Come conseguenza, gli indici topologici possono essere definiti come descrittori bidimensionali che possono essere calcolati facilmente a partire dai grafi molecolari, e non dipendono dal modo in cui il grafo viene descritto o etichettato e non necessitano della minimizzazione dell'energia della struttura chimica.\nGli indici topologici pi\u00f9 semplici non riconoscono i doppi legami e il tipo di atomi (C, N, O etc.), oltre a ignorare gli atomi di idrogeno. Quelli pi\u00f9 sofisticati prendono in considerazione anche l'ibridizzazione di ciascuno degli atomi contenuti nella molecola. Sono state introdotte centinaia di differenti indici; il primo indice ad essere stato introdotto nella teoria chimica dei grafi \u00e8 l'indice di Hosoya. Un altro indice molto noto \u00e8 l'indice di Wiener. Gli indici di Hosoya e di Wiener sono due esempi di indici globali che descrivono l'intera molecola, mentre gli indici locali si riferiscono a ciascun atomo in una molecola. La \"capacit\u00e0 di discriminazione\" \u00e8 invece una caratteristica molto importante degli indici topologici, i quali possono presentare uno stesso valore per un sottoinsieme di grafi molecolari differenti con la conseguente impossibilit\u00e0 di differenziare fra loro tali grafi. Per incrementare la capacit\u00e0 di discriminazione alcuni indici topologici possono essere combinati in un \"superindice\". Infine, l'ultima importante caratteristica degli indici topologici da tenere in considerazione \u00e8 la loro differente complessit\u00e0 computazionale."}
{"id": "4377607", "revid": "155634", "url": "https://it.wikipedia.org/wiki?curid=4377607", "title": "Torah Bright", "text": "Biografia.\nSpecialista di halfpipe e slopestyle, ha esordito in Coppa del Mondo di snowboard il 13 settembre 2003 a Valle Nevado, in Cile. Vive e si allena nei pressi di Salt Lake City, negli Stati Uniti. Nel giugno 2010 si \u00e8 sposata con lo snowboarder statunitense Jake Welch. Fa parte della Chiesa di Ges\u00f9 Cristo dei santi degli ultimi giorni."}
{"id": "4377612", "revid": "81195", "url": "https://it.wikipedia.org/wiki?curid=4377612", "title": "Descrittore topologico", "text": ""}
{"id": "4377613", "revid": "4106", "url": "https://it.wikipedia.org/wiki?curid=4377613", "title": "Hyppolite Baraduc", "text": ""}
{"id": "4377615", "revid": "633110", "url": "https://it.wikipedia.org/wiki?curid=4377615", "title": "Polsten", "text": "Il Polsten fu una versione a basso costo del cannone 20 mm Oerlikon. Il Polsten venne progettato per rendere pi\u00f9 semplice e molto meno costosa la costruzione senza ridurne le capacit\u00e0.\nSviluppo.\nQuando la Germania nazista invase la Polonia nel 1939, il team di progettazione polacco fugg\u00ec in Inghilterra e ricominci\u00f2 a lavorare insieme con ingegneri cechi ed inglesi.\nPolsten entr\u00f2 in servizio nel marzo del 1944 a fianco dell'Oerlikon. Entrambi i cannoni usavano caricatori a tamburo similari da 60 colpi, tuttavia, il Polsten poteva usare anche caricatori a pacco, da 30 colpi. Rest\u00f2 in servizio fino alla fine degli anni '50.\nMentre l'Oerlikon era composto di 250 pezzi, Polsten si componeva di solo 119 parti, senza sacrificare l'efficacia o l'affidabilit\u00e0 del cannone. La semplificazione del Polsten rese la sua costruzione assai meno cara, infatti mentre il costo di un Oerlikon si aggirava intorno alle 350 sterline, il costo del Polsten oscillava tra le 60 e le 70.\nIL Polsten venne utilizzato come sostituto dell'Oerlikon nei medesimi ruoli, uno dei quali era come cannone antiaereo per le Truppe aerotrasportate. Vennero realizzati anche appositi affusto con ruote gommate che poteva essere trainato da una jeep, che potevano montare da uno a quattro cannoni.\nIl Polsten venne montato come arma antiaerea su parecchi veicoli corazzati basati sulla struttura del carro Mk VIII Cromwell; venne anche installato sui primi modelli del Centurion, non coassialmente al cannone principale, ma su un supporto indipendente, posto sulla sinistra della torretta.\nL'origine del nome non \u00e8 certa, alcuni suggeriscono deriverebbe dalle iniziali delle parole \"Poland\" + \"Sten Company\", anche se lo Sten non fosse prodotto dalla Sten Company, fonti ufficiali inglesi indicherebbero invece che sarebbe un composto tra \"Poland\" e \"Royal Small Arms Factory\" dove venne progettato che aveva sede ad \"Enfield\"."}
{"id": "4377616", "revid": "81195", "url": "https://it.wikipedia.org/wiki?curid=4377616", "title": "Indice di connettivit\u00e0", "text": ""}
{"id": "4377630", "revid": "155634", "url": "https://it.wikipedia.org/wiki?curid=4377630", "title": "Sophie Rodriguez", "text": "Biografia.\nIn Coppa del Mondo di snowboard ha esordito l'8 marzo 2003 a Serre Chevalier salendo sul podio al secondo posto e ha ottenuto la prima vittoria il 13 gennaio 2004 a Kreischberg.\nIn carriera ha preso parte a tre edizioni dei Giochi olimpici invernali, (13\u00aa nell'halfpipe), (5\u00aa nell'halfpipe) e (7\u00aa nell'halfpipe), e a sei dei Campionati mondiali, vincendo una medaglia (bronzo nell'halfpipe a Stoneham 2013).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "4377631", "revid": "110157", "url": "https://it.wikipedia.org/wiki?curid=4377631", "title": "Chiesa dello Spirito Santo (Patern\u00f2)", "text": "La chiesa dello Spirito Santo \u00e8 un luogo di culto cattolico di Patern\u00f2, sede dell'omonima parrocchia.\nStoria.\nIn esecuzione della volont\u00e0 testamentaria la fondazione Opera Michelangelo Virgillito iniziava l'iter procedurale, tramite la Curia Arcivescovile di Catania, per l'assegnazione di un'area edificabile che venne assegnata il 6 aprile del 1994. Pertanto il Comune di Patern\u00f2, concedeva all'arcidiocesi di Catania il diritto di superficie per la realizzazione di un edificio da destinare ad attivit\u00e0 religiose.Dopo diversi anni passati nel prefabbricato del viale Kennedy (oggi chiesa del Sacro Cuore di Ges\u00f9), la parrocchia si apprestava all'arrivo di una nuova sede.\nIl 24 aprile del 1998 il sindaco di Patern\u00f2 Grazia Maria Ligresti rilasciava la concessione per la costruzione della chiesa dello Spirito Santo in favore del presbitero Domenico Evola, legale rappresentante della Curia Arcivescovile di Catania, parroco della parrocchia dello Spirito Santo.\nDopo tanti anni la chiesa viene finalmente ultimata ed inaugurata solennemente l'11 ottobre nell'anno del Grande Giubileo del 2000 dall'arcivescovo Luigi Bommarito.L'anno successivo arriva un altro dono della Fondazione: l'immenso organo, inaugurato dal maestro organista Francesco Finotti.\nDescrizione.\nArchitettura.\nIl complesso parrocchiale dello Spirito Santo si presenta in stile moderno. Esso \u00e8 costituito dalla chiesa, situata al centro, da un lungo portico, lungo il perimetro del complesso, dalla canonica e dal campanile.\nLa chiesa, di forma ellittica, \u00e8 preceduta da un ampio sagrato ed \u00e8, esternamente, priva di elementi decorativi ad eccezione di una fila di aperture quadrate poste nella parte superiore della parete. L'interno della chiesa presenta un deambulatorio separato dall'ambiente centrale da pilastri quadrangolari e sovrastato da una tribuna ad eccezione dell'area fondale; questa, infatti, \u00e8 adibito ad abside ed ospita il presbiterio, rialzato di alcuni gradini rispetto al resto della chiesa. Il presbiterio accoglie l'altare, al centro, la sede, alle sue spalle, l'ambone, sulla sinistra, ed \u00e8 dominato da un crocifisso scolpito. In un locale lungo il deambulatorio, sul fianco destro della chiesa, vi \u00e8 il fonte battesimale, fatto in modo tale da permettere il battesimo sia per infusione, sia per immersione.\nOrgano a canne.\nSulla cantoria in controfacciata, si trova l'organo a canne \"Helios\", costruito nel 2001 dalla ditta organaria tedesca Glatter-G\u00f6tz Orgelbau su progetto di Francesco Finotti.\nLo strumento, a trasmissione mista, meccanica per i manuali e il pedale, elettrica per i registri, ha due tastiere (\"Grand'Organo\", la prima, di 61 note; \"Espressivo\", la seconda, di 73 note) e una pedaliera di 32 note. Le canne sono in totale 1504 e formano 18 registri."}
{"id": "4377635", "revid": "15756", "url": "https://it.wikipedia.org/wiki?curid=4377635", "title": "Test di costituenza", "text": "I test di costituenza sono test utilizzati in linguistica per riconoscere i sintagmi, cio\u00e8 le sequenze di parole che fanno gruppo tra loro e si comportano come unit\u00e0.\nCi sono diversi test per il riconoscimento dei sintagmi:\nI sintagmi, quindi, per essere definiti tali devono superare un test di costituenza, ma \u201csuperare un determinato test \u00e8 una condizione sufficiente, ma non necessaria di costituenza\u201d, dunque, per stabilire se un gruppo di parole \u00e8 un sintagma, pu\u00f2 essere necessario fare ricorso ai diversi criteri.\nTest di mobilit\u00e0 o spostamento.\nUn sintagma \u00e8 tale se pu\u00f2 occupare diverse posizioni all'interno di un enunciato (nei limiti di rigidit\u00e0 o libert\u00e0 di ordine dei costituenti in una determinata lingua) e se le parole che lo costituiscono si muovono insieme nella frase.\nEsempio:\n (a) Francesca e Alessio partiranno \"il prossimo mese\".\nIn questo caso la sequenza di parole \u201c\"il prossimo mese\"\u201d pu\u00f2 essere spostata dalla posizione finale a quella iniziale:\n (a') \"Il prossimo mese\" Francesca e Alessio partiranno.\nDunque, il gruppo di parole \u201c\"il prossimo mese\"\u201d \u00e8 un sintagma (nominale) perch\u00e9, se separiamo \u201cmese\u201d dal suo modificatore \u201cprossimo\u201d, si ottengono frasi agrammaticali (indicate convenzionalmente con l'asterisco \"*\") come:\n (a'\u2019) *Il prossimo Francesca e Alessio partiranno mese.\n (a'\u2019') *Partiranno mese Francesca e Alessio il prossimo.\nTesta e modificatore, quindi, devono muoversi congiuntamente all'interno della frase affinch\u00e9 questa risulti grammaticale.\nQueste operazioni di movimento consistono, dunque, in uno spostamento di un elemento che va ad occupare una posizione marcata. La frase dell'esempio (a'), infatti, \u00e8 detta frase marcata, cio\u00e8 presenta una sequenza che non segue il normale modello SVO (soggetto-verbo-oggetto), ma mette in rilievo un costituente frasale;l'attenzione \u00e8 posta su un elemento della frase ed \u00e8 prevista una dislocazione in posizione iniziale di un costituente frasale (focalizzazione); in particolare, la posizione solitamente occupata dal tema viene in questo caso occupata dal rema.\nPer esempio nella frase:\n (1) Maria vuole regalare una maglietta di Topolino a sua sorella.\n\u00c8 possibile usare la focalizzazione per verificare quali sono i costituenti:\n -Una maglietta di Topolino, Maria vuole regalare a sua sorella.\n -Regalare una maglietta di Topolino a sua sorella, vuole Maria.\n - * Una maglietta, Maria vuole a sua sorella di Topolino regalare.\nIl test di mobilit\u00e0 permette, anche, di disambiguare frasi ambigue come:\n (2) Il carabiniere insegue i ladri con il cappello.\n -Con il cappello, il carabiniere insegue i ladri.(non senza il cappello)\n -I ladri, il carabiniere insegue con il cappello.(non altri)\n -I ladri con il cappello, il carabiniere insegue.(non quelli senza cappello)\n - *I ladri con il carabiniere insegue il cappello.\nNell'ultimo esempio la frase risulta agrammaticale perch\u00e9 \u201ci ladri con\u201d non costituisce un sintagma senza \u201cil cappello\u201d.\nTest della sostituibilit\u00e0.\nUn sintagma \u00e8 tale se pu\u00f2 essere sostituito, cio\u00e8 quando una sequenza di parole pu\u00f2 essere sostituita da un pronome personale o altre forme, dette proforme.\nConsiderando la frase:\n (b) \"I due amici\" usciranno a fare la spesa domani.\n\u00e8 possibile sostituire il gruppo di parole \u201c\"i due amici\"\u201d con il pronome personale \u201cloro\u201d e la frase che si ottiene sar\u00e0:\n (b') \"Loro\" usciranno a fare la spesa domani.\nOppure in:\n (3) Lucia vuole dare i croccantini al cane.\n\u00e8 possibile sostituire il gruppo di parole \u201cal cane\u201d con la proforma \u201cgli\u201d e la frase che si ottiene sar\u00e0:\n (3') Lucia vuole dargli i croccantini.\nTest dell'enunciabilit\u00e0 in isolamento.\nUn sintagma \u00e8 tale se pu\u00f2 essere pronunciato in isolamento e costituire da solo un enunciato:\n (c) \"Il corriere\" ha consegnato il pacco.\n (c') (Chi ha consegnato il pacco?) \"Il corriere\".\nLa frase diventa agrammaticale se \u201cil\u201d e \u201ccorriere\u201d sono disgiunti:\n (c'\u2019) (Chi ha consegnato il pacco?) *il, *corriere, *corriere ha...ecc.\nPer individuare i sintagmi in isolamento si usano solitamente le domande \"WH\", poich\u00e9 nelle risposte si avr\u00e0 un sintagma isolato.\nEsempio:\n (4) Luca vuole regalare un cane al suo amico.\n -\"Cosa vuole regalare Luca al suo amico?\" Un cane.\n -\"Cosa vuole Luca?\" Regalare un cane al suo amico.\n -\"Cosa vuole Luca?\" Regalare un cane.\nTest della scissione.\nUn sintagma \u00e8 tale se pu\u00f2 essere fatto oggetto di una frase scissa, cio\u00e8 se separandolo dal resto della proposizione costituisce una frase spezzata in due parti in cui \u00e8 messo in rilievo un costituente frasale.\nDi solito si ha nella prima parte Verbo essere+ elemento (rema) e il tema nella seconda parte; le due frasi sono collegate da un \u201cche\u201d pseudorelativo.\nPer esempio in:\n (d) La mia amica legge gli appunti di linguistica.\nPossiamo isolare con la struttura \u00e8... che la sequenza di parole \u201c\"la mia amica\"\u201d e la frase che otteniamo \u00e8:\n (d') \u00c8 la mia amica che legge gli appunti di linguistica.\nNon \u00e8 possibile isolare, invece, le singole parole che costituiscono il sintagma \u201cla mia amica\u201d poich\u00e9 ne verrebbero fuori frasi agrammaticali:\n (d'\u2019) *\u00c8 amica che la mia legge gli appunti di linguistica.\nOppure:\n (d'\u2019') *\u00c8 la mia che amica legge gli appunti di linguistica.\nTest della coordinabilit\u00e0.\nQuesto criterio permette di riconoscere quali sequenze di parole che fanno parte di una frase coordinata sono sintagmi e cio\u00e8 individuare gruppi di parole che rappresentano sintagmi dello stesso tipo.\nDue o pi\u00f9 sintagmi diversi possono essere considerati dello stesso tipo se coordinabili.\nVale per sintagmi nominali (1), aggettivali (2), verbali (3), ecc:\n (1) Quel bambino e il suo compagno sono stati puniti.\n (2) Ho comprato un dolce fresco e gustoso.\n (3) Studia e lavora con molto impegno.\nInoltre, secondo il criterio di coordinabilit\u00e0, non \u00e8 possibile trovare in rapporto di coordinazione sequenze di parole che non formano sintagmi:\n (f) * L'insegnante di Luca spiega e di Marco interroga.\nTest della non interrompibilit\u00e0.\nUn sintagma \u00e8 tale se costituisce un'unit\u00e0 non interrompibile, cio\u00e8 un costituente. Il criterio della non-interrompibilit\u00e0 consiste, infatti, nell'inserire all'interno di una sequenza di parole unitaria un morfema.\nSe si ottiene una frase agrammaticale allora la sequenza di parole spezzate \u00e8 un sintagma, perch\u00e9 un sintagma non pu\u00f2 essere liberamente interrotto da materiale morfologico.\nPer esempio nella frase:\n (g) Luana ha preparato la torta senza uova.\nSe interrompiamo la sequenza di parole \u201csenza uova\u201d otteniamo una frase agrammaticale:\n (g') *Ha preparato la torta senza Luana uova.\nTest dell'ellissi.\nUn sintagma \u00e8 tale se \u00e8 soggetto a ellissi, cio\u00e8 all'omissione, in una frase, di una sequenza di parole gi\u00e0 presente nell'interpretazione della frase e, quindi, recuperabile dal contesto linguistico:\n (5) Anna \u00e8 una ragazza studiosa, ma anche Federica. (sottinteso: \u00e8 una ragazza studiosa)"}
{"id": "4377637", "revid": "523249", "url": "https://it.wikipedia.org/wiki?curid=4377637", "title": "B Italia", "text": "La B Italia \u00e8 la rappresentativa calcistica Under-21 dei giocatori italiani in squadre di Serie B ed \u00e8 posta sotto l'egida della Lega Nazionale Professionisti B. Precedentemente nota come \"Rappresentativa della Lega Nazionale Professionisti B\", ha adottato la nuova denominazione nel 2011.\nStoria.\nLa nascita.\nLa rappresentativa della Serie B fece il suo esordio il 6 dicembre 1962, allo Stadio della Vittoria di Bari, contro la rappresentativa francese di Seconda Divisione. La gara termin\u00f2 sul risultato di 0-0. Il selezionatore della rappresentativa italiana era Annibale Frossi. La squadra, all'epoca, per\u00f2 non seguiva limite di et\u00e0 per la convocazione dei calciatori, tanto che nella prima gara furono schierati giocatori di una certa esperienza come Guglielmo Burelli o Idilio Cei.\nLa rappresentativa affront\u00f2 sempre, e solo, la selezione francese in altre quattro occasioni tra il 1963 e il 1965, ottenendo due vittorie e due pareggi. In questo periodo la selezione non indossava il tradizionale azzurro ma una divisa di colore rosso con risvolti verdi.\nLa prima vittoria venne ottenuta il 30 marzo 1963, a Nantes, nella seconda uscita della rappresentativa, sempre contro la selezione francese per 1-0, con un gol di Nicola Ciccolo al 34' del secondo tempo. In questa occasione il selezionatore fu Roberto Lerici. La guida della selezione pass\u00f2 poi a Dino Achilli e, dopo solo un incontro a Piero Magni. Nel 1965 il selezionatore fu Paolo Mazza.\nLa rappresentativa Under.\nNel 1966 la selezione pose un limite all'et\u00e0 dei selezionati, 23 anni. A capo della selezione venne posto Paolo Tabanelli. Venne organizzato un triangolare a gennaio e cos\u00ec vennero affrontate, per la prima volta, avversari diversi dalla selezione della D2 francese. Prima la Romania Under 23, sconfitta a Verona per 2-1, poi, il 31 gennaio, la selezione sub\u00ec la prima sconfitta, contro l'Austria Under 23, per 2-1, a Modena. La selezione italiana schierava in porta Dino Zoff. Grazie a questa vittoria e al pareggio 2-2 del 26 gennaio con la Romania, l'Austria si aggiudic\u00f2 il triangolare, ma non ritir\u00f2 la Coppa in quanto sette suoi giocatori superavano il limite d'et\u00e0 imposto.\nDopo una pausa di oltre tre anni la selezione fece la sua riapparizione il 15 aprile 1969, quando, a Bari, sconfisse la Svizzera B per 3-0. Da questa stagione la selezione pose quale limite di et\u00e0 agli under 21.\nNel 1970, contro la Svizzera B, la selezione venne guidata da Ferruccio Valcareggi, e fra i convocati vi erano anche Giuseppe Savoldi e Roberto Bettega. Nel 1971, sempre con Valcareggi in panchina, pass\u00f2 nuovamente agli under 23 (incontro perso contro la Bulgaria B per 0-3), mentre, sporadicamente, vi furono delle selezioni anche Under 25, tra il 1972 e il 1974.\nIl limite dei 23 anni venne mantenuto fino al 1981, quando fu nuovamente selezionata una rappresentativa under 21. Vi fu un ultimo incontro, nel 1982, come under 23 (vittoria contro la Grecia Under 21 per 1-0 a Calcide. Si torn\u00f2 nel 1983, per soli due incontri, nuovamente a una selezione senza limiti d'et\u00e0. Il primo dei due match venne disputato il 5 febbraio a Nairobi, contro i Leopards, squadra campione in carica del Kenya per la prima trasferta extraeuropea della selezione. L'altro venne giocato il 4 maggio a Campobasso contro lo Zagreb.\nDal 1985 Sergio Brighenti sostitu\u00ec Valcareggi alla guida della rappresentativa. L'esordio avvenne il 9 febbraio a Bologna, in un match contro la Cecoslovacchia A, terminato 0-0. Dalla seconda met\u00e0 degli anni ottanta gli incontri della rappresentativa divennero pi\u00f9 frequenti, con una media di 2-3 gare stagione.\nNel 1989 vi fu la prima tourn\u00e9e in Nord America, con le vittorie contro il Canada A per 3-1 a Toronto, e per 6-1 contro i Boston Bolts.\nBrighenti rimase il selezionatore fino al 1991. La selezione pass\u00f2 poi a Marco Tardelli e, in seguito, a Renato Zaccarelli.\nNel 2001 la selezione venne affidata a Gianpiero Marini, ex allenatore dell'Inter.\nB Italia.\nDopo alcune stagioni senza incontri ufficiali e a seguito della nascita della Lega Nazionale Professionisti B, resasi autonoma da quella di A, la rappresentativa \u00e8 stata rilanciata col nome di \"B Italia\". L'idea nasce per continuare il progetto gi\u00e0 avviato dal 2006 al 2007 di una rappresentativa di Serie B e realizzabile dopo la separazione tra A e B; progetto fortemente voluto dal presidente della Lega di B Andrea Abodi con l'intento di valorizzare i giovani militanti nella serie cadetta e di dare visibilit\u00e0 internazionale a tali ragazzi, organizzando competizioni con squadre dello stesso livello.\nLa B Italia esordisce il 30 marzo 2011 imponendosi per 2-0 sulla selezione del campionato serbo di secondo livello.\nDopo aver rassegnato le dimissioni dal ruolo di commissario tecnico della nazionale italiana Under-19, Massimo Piscedda diventa il primo selezionatore della B Italia. Nel luglio 2020 il tecnico viene sollevato dall'incarico dalla Lega di B, lasciando la carica vacante.\nRosa attuale.\nRosa aggiornata al 28 agosto 2021.\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |"}
{"id": "4377644", "revid": "767487", "url": "https://it.wikipedia.org/wiki?curid=4377644", "title": "Mentiras Sinceras", "text": "Calle ilusi\u00f3n \u00e8 il quinto album del cantante spagnolo \u00c1lex Ubago, pubblicato nel 2012 dalla Warner Music e prodotto da Claudio Guidetti.\nDall'album sono state estratte come singoli le canzoni \"Ella vive en mi\", \"Mentiras sinceras\" e \"Estar contigo\".\nTracce.\nTracce Edizioni 2014.\n13. Somos Familia\n14. Due\u00f1os de este mundo (Feat. efecto mariposa)"}
{"id": "4377649", "revid": "773636", "url": "https://it.wikipedia.org/wiki?curid=4377649", "title": "Carlo Bossi", "text": ""}
{"id": "4377651", "revid": "767487", "url": "https://it.wikipedia.org/wiki?curid=4377651", "title": "Puy des Goules", "text": "Il Puy des Goules, chiamato anche Montgoul\u00e8de, \u00e8 un vulcano della catena dei Puys, nel Massiccio Centrale in Francia.\nGeografia.\nIl Puy des Ghouls \u00e8 un ex vulcano effusivo, di tipo stromboliano. Ha un cratere molto regolare, trenta metri di profondit\u00e0, e un'altitudine di 1146 m s.l.m. Sui bordi del cono, in alcuni punti,si possono notare delle scorie rossastre, alle quali tenta di aggrapparsi strenuamente la vegetazione; specialmente sul versante Sud, sferzato dai venti. Si pu\u00f2 ben notare il contrasto tra la vegetazione all'interno del cratere mentre ad ovest, al riparo dal vento, il versante \u00e8 coperto con cespugli. Questa distribuzione della vegetazione \u00e8 diffusa intorno ai crateri dei vulcani di tutta la catena dei Puys."}
{"id": "4377659", "revid": "287204", "url": "https://it.wikipedia.org/wiki?curid=4377659", "title": "Premi BAFTA 1998", "text": "La 51\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1997, ha avuto luogo il 19 aprile 1998."}
{"id": "4377668", "revid": "1543377", "url": "https://it.wikipedia.org/wiki?curid=4377668", "title": "Hesperiphona", "text": "Hesperiphona \u00e8 un genere di uccelli passeriformi della famiglia dei Fringillidi.\nEtimologia.\nIl nome scientifico del genere, \"Hesperiphona\", deriva dall'unione delle parole greche \"\u1f11\u03c3\u03c0\u03b5\u03c1\u03bf\u03c2\" (\"hesperos\", \"sera\") e \"\u03c6\u03c9\u03bd\u03b7\" (\"ph\u014dn\u0113\", \"suono\"), in riferimento all'abitudine del primo esemplare di questa specie osservato da europei di emettere il proprio richiamo sul far della sera.\nDescrizione.\nSi tratta di uccelli di dimensioni medio-piccole (20\u00a0cm circa), che tuttavia sono rispettabili nell'ambito della famiglia di appartenenza, della quale sono fra gli esponenti di taglia maggiore.\nAmbedue le specie mostrano un dimorfismo sessuale abbastanza netto, col maschio pi\u00f9 grosso e colorato rispetto alla femmina.\nBiologia.\nSi tratta di uccelli principalmente granivori, come sta a dimostrare il tozzo e poderoso becco capace di sprigionare una forza impressionante, che viene utilizzata per frantumare i semi di cui questi animali si nutrono.\nTassonomia.\nAl genere vengono ascritte due specie:\nTradizionalmente, il genere veniva accorpato a \"Coccothraustes\", ma recentemente le affinit\u00e0 genetiche e morfologiche fra le due specie di frosoni americani ed il frosone eurasiatico non sono state considerate tali da convincere gli studiosi a mantenerle in un unico genere. Tuttavia, si ritiene che essi, assieme ai frosoni orientali dei generi \"Mycerobas\" ed \"Eophona\", siano gli uccelli pi\u00f9 strettamente imparentati al frosone comune nell'ambito della famiglia dei Fringillidi.\nSi pu\u00f2 dire che le due specie ascritte al genere, siano l'equivalente nordamericano del frosone eurasiatico: esse, infatti, hanno entrambe diffusione limitata al Nord America."}
{"id": "4377679", "revid": "709406", "url": "https://it.wikipedia.org/wiki?curid=4377679", "title": "Mauricio Sperdutti", "text": ""}
{"id": "4377680", "revid": "110157", "url": "https://it.wikipedia.org/wiki?curid=4377680", "title": "Impresa comune europea per il progetto ITER e lo sviluppo dell'energia da fusione", "text": "L'Impresa comune europea per il progetto ITER e lo sviluppo dell'energia da fusione (\"Fusion for Energy\" o F4E) \u00e8 un'agenzia della Comunit\u00e0 europea dell'energia atomica (Euratom), con sede a Barcellona (Spagna).\nL'Impresa comune \"Fusion for Energy\" \u00e8 stata costituita nell'aprile 2007 per una durata di 35 anni, grazie alla Decisione 2007/198 che istituisce Fusion for Energy. Suo scopo fondamentale \u00e8 gestire il contributo europeo a ITER, il progetto internazionale per l'energia da fusione. Uno dei suoi compiti principali \u00e8 di collaborare con l'industria e le organizzazioni di ricerca europee per sviluppare e fornire una serie di componenti di alta tecnologia per il progetto ITER. Grazie all'esperienza collettiva dei partecipanti a \"Fusion for Energy\", l'Europa pu\u00f2 aspirare a diventare uno dei leader mondiali nella costruzione di reattori dimostrativi a fusione.\nPartecipano all'impresa comune i 28 Stati membri dell'Unione europea, l'Euratom (rappresentata dalla Commissione europea) e la Svizzera.\nObiettivi.\nGli obiettivi dell'Impresa comune sono:\nOrganizzazione.\nL'impresa comune ha una struttura dirigenziale cos\u00ec organizzata:\nL'attuale direttore \u00e8 il tedesco Johannes Schwemmer."}
{"id": "4377682", "revid": "446353", "url": "https://it.wikipedia.org/wiki?curid=4377682", "title": "Sala storica della Resistenza (Domodossola)", "text": "La Sala Storica della Resistenza di Domodossola, nota anche come Sala Consiliare, \u00e8 un locale del Municipio di Domodossola, nel quale dal 9 settembre al 22 ottobre 1944 si riun\u00ec la Giunta provvisoria di Governo della Repubblica partigiana dell'Ossola. Adibita a museo nel 1984, con la collaborazione delle associazioni resistenziali, \u00e8 il luogo in cui ancora oggi si riunisce il Consiglio Comunale di Domodossola.\nLa Sala.\nEccezionalmente al posto d'onore, solitamente riservato al Capo dello Stato, vi \u00e8 il ritratto di Ettore Tibaldi, illustre medico che fu chiamato dalle formazioni partigiane a presiedere la Giunta provvisoria di Governo delle Valli Ossolane liberate dall'oppressione nazifascista. Alle pareti della sala sono stati apposti pannelli fotografici con didascalie che ricostruiscono i momenti pi\u00f9 significativi della Resistenza nell'Ossola, dai primi moti di ribellione a Villadossola, fino alla lunga guerriglia sulle montagne, dall'ingresso delle formazioni partigiane nel capoluogo dopo la resa del nazifascisti alla caduta della piccola \"Repubblica\". Vi \u00e8 poi una riproduzione fedele del vecchio tavolo a ferro di cavallo attorno al quale i Commissari di Governo tennero le loro riunioni, sperimentando il primo modello di democrazia durante i quaranta giorni di libert\u00e0. Sottovetro, lungo il tavolo sono state poste copie di documenti di emanazione del Governo del territorio liberato o di fonte fascista e copie di giornali del periodo. Una teca custodisce l'antico gonfalone civico decorato di medaglia d'oro al valore militare per i fatti che la sala ricorda.\nIn occasione del 60\u00ba anniversario della Repubblica dell'Ossola, la Sala \u00e8 stata ristrutturata e la nuova inaugurazione \u00e8 avvenuta il 17 febbraio 2006\nPur rispettando l'originale disposizione di strutture e materiali esposti (immagini, documenti, ecc.) \u00e8 stato deciso di semplificare i testi e di aggiungere nuove fotografie, cos\u00ec come si \u00e8 provveduto a risistemare l'ingresso dotandolo di strumenti multimediali per consentire la visione anche di documenti audiovisivi."}
{"id": "4377683", "revid": "256896", "url": "https://it.wikipedia.org/wiki?curid=4377683", "title": "Comitato Parlamentare di Controllo sui Servizi Segreti", "text": ""}
{"id": "4377686", "revid": "886294", "url": "https://it.wikipedia.org/wiki?curid=4377686", "title": "Henry Seymour", "text": "Biografia.\nFu uno dei nove figli di Sir John Seymour e Margery Wentworth.\nAl tempo della nascita di Henry, la famiglia era residente a Wulfhall, nel Wiltshire, ed era conosciuta soltanto nell'ovest del regno per le sue estese propriet\u00e0 terriere. La sua importanza ed influenza, nate con l'attivit\u00e0 militare di John al servizio di Enrico VII d'Inghilterra, si accrebbero quando Jane, sorella maggiore di Henry, divenne la terza moglie di Enrico VIII e regina d'Inghilterra. Beneficiarono del matrimonio non solo l'altra sorella Elizabeth ma soprattutto i fratelli Thomas ed Edward.\nAnche Henry, il minore dei fratelli Seymour, ottenne titoli e riconoscimenti: nel 1547 divenne cavaliere dell'ordine del bagno e membro del parlamento per il Hampshire; tuttavia, diversamente da loro, non rivel\u00f2 particolari ambizioni politiche, n\u00e9 abilit\u00e0 militari, n\u00e9 svolse un'attiva vita di corte. Il suo nome non viene neanche citato nei diari del nipote Edoardo.\nAnche dopo la morte di Jane e poi quella dello stesso Enrico VIII, la stella dei Seymour rimase a brillare grazie al ruolo di Lord Protettore ricoperto da Edward per il nipotino Edoardo VI d'Inghilterra. La nascita di Edoardo cost\u00f2 la morte a Jane, che nel suo testamento lasci\u00f2 diverse collane di grande valore al fratello minore.\nLa bramosia di potere port\u00f2 la morte ai fratelli Thomas ed Edward, accusati di cospirazione ai danni dei loro rivali e condannati alla pena capitale. La posizione e reputazione di Henry invece risult\u00f2 del tutto salva non avendo voluto in alcun modo far fronte alle richieste del fratello: Edward infatti gli scrisse di prendere l'esercito e correre in suo aiuto. Henry invece, ormai alle dipendenze del nuovo amministratore John Dudley, I duca di Northumberland, non rispose neppure alla lettera. Per il suo gesto Dudley lo premi\u00f2 garantendogli terre in Buckinghamshire e Hampshire.\nDopo la morte dei fratelli l'importanza della famiglia Seymour si ridimension\u00f2 drasticamente fino a quando fu di nuovo al centro dell'attenzione e dello scandalo a causa del matrimonio segreto e senza regio permesso tra Edward Seymour, I conte di Hertford, nipote di Henry, e Catherine Howard, cugina ed erede presunta della sovrana Elisabetta I d'Inghilterra.\nSotto i regni di Maria I d'Inghilterra ed Elisabetta I continu\u00f2 a ricoprire ruoli amministrativi non rilevanti.\nNel 1559 Henry spos\u00f2 Barbara Wolfe da cui ebbe tre figli e sette figlie. Si spense nella propria casa a Winchester il 5 aprile 1578 poco tempo dopo aver fatto testamento ed aver lasciato un cospicuo patrimonio alla famiglia."}
{"id": "4377694", "revid": "28592", "url": "https://it.wikipedia.org/wiki?curid=4377694", "title": "Congregazione degli Oblati", "text": ""}
{"id": "4377697", "revid": "536103", "url": "https://it.wikipedia.org/wiki?curid=4377697", "title": "Ebe (Canova)", "text": "Ebe \u00e8 il nome dato a una serie di sculture realizzate da Antonio Canova dal 1796 al 1817.\nStoria.\nDella statua esistono ben quattro versioni, autografe di Canova, oltre all'originale modello in gesso. La prima fu eseguita nel 1796 su commissione del conte Giuseppe Giacomo Albrizzi e venne inviata a Venezia poco prima della fine dell'anno 1799; successivamente venne ceduta al collezionista veneziano Giuseppe Vivante Albrizzi, il quale la vendette nel 1830 al re di Prussia Federico Guglielmo III. Questa primo esemplare oggi si trova presso l'Alte Nationalgalerie a Berlino. \nLa seconda versione dell\"'Ebe\", invece, fu scolpita su richiesta di Giuseppina Beauharnais, prima moglie di Napoleone; esposta nel Salon di Parigi nel 1808, l'opera entr\u00f2 a far parte delle collezioni imperiali russe nel 1815, ed oggi \u00e8 esposta al Museo dell'Hermitage di San Pietroburgo.\nAmbedue le versioni destarono aspre critiche. A non piacere erano l'impiego del bronzo per la coppa e di una patina rosata applicata per conferire verosimiglianza all'incarnato dell\"'Ebe\", la presenza di una nuvola ai suoi piedi (motivo desunto dal repertorio figurativo barocco e pertanto sentitamente disprezzato) e la mancanza di espressione nel suo volto. Ai diversi detrattori Canova rispose in questo modo:\nNon mancarono, tuttavia, gli entusiasti ammiratori, come Ippolito Pindemonte, che dedic\u00f2 all'opera alcuni versi: \u00abO Canova immortal, che addietro lassi / L'italico scalpello, e il greco arrivi ...\u00bb. \nCanova, in ogni caso, esegu\u00ec altre due versioni dell\"'Ebe\": una fu scolpita nel 1814 e destinata a Lord Cawdor (oggi si trova a Chatsworth, nel Regno Unito), mentre l'altra fu eseguita nel 1817 su commissione della contessa Veronica Zauli Naldi Guarini, la quale intendeva rendere pi\u00f9 sontuosa la propria abitazione a Forl\u00ec. Oggi quest'ultima l'opera \u00e8 esposta all'interno pinacoteca civica situata presso i Musei di San Domenico della citt\u00e0 romagnola. In queste ultime due versioni Ebe non \u00e8 pi\u00f9 sostenuta da una nuvola, bens\u00ec si appoggia a un tronco d'albero, in seguito alle virulente critiche delle quali abbiamo gi\u00e0 parlato. Il modello in gesso, donato da Canova al discepolo Pompeo Marchesi, \u00e8 oggi esposto alla Galleria d'arte moderna di Milano.\nDescrizione.\nIn questo paragrafo tratterremo la descrizione della \"Ebe\" di San Pietroburgo, la seconda in ordine cronologico; d'altronde, le varie redazioni differiscono solo per alcuni piccoli particolari (quali il tronco in luogo della nuvola).\nL'opera raffigura la dea Ebe, figlia di Zeus e di Era e ancella e coppiera delle divinit\u00e0 dell'Olimpo. Ebe \u00e8 raffigurata mentre incede con passo lieve, quasi da danzatrice, immersa in un atteggiamento riverente e silenzioso. Sospesa su una nuvola, la dea presenta una ricercata acconciatura raccolta in un diadema e mossa da un soffio di vento; il suo busto \u00e8 nudo, mentre la parte inferiore del corpo \u00e8 ammantata in un drappo che, con le sue pieghe fitte e complesse, ne esalta il corpo flessuoso.\nRicalcando la composizione di diverse statue ellenistiche, Canova decise di far reggere alla giovane dea un'anfora e una coppa di bronzo, materiale di cui \u00e8 fatto anche il nastro dei capelli: come gi\u00e0 accennato, dopo il completamento dell'opera furono in molti a criticare l'ardita presenza del bronzo, giudicandola un affronto all'idea di purezza, associata all'uso del solo marmo."}
{"id": "4377698", "revid": "1463849", "url": "https://it.wikipedia.org/wiki?curid=4377698", "title": "Le novelle della Pescara", "text": "Le novelle della Pescara \u00e8 un'opera di Gabriele D'Annunzio del 1902, pubblicata dai Fratelli Treves in sei volumi.\nSi tratta di racconti ambientati nell'allora paese di Pescara (divenuto capoluogo di provincia nel 1927 grazie a personalit\u00e0 come lo stesso D'Annunzio) e nella campagna circostante. L'opera nasce come raccolta di canti, con temi diversi, che acquisiscono unitariet\u00e0 proprio in relazione all'elemento caratterizzante che \u00e8 il territorio. I personaggi sono presentati come impulsivi, irruenti e talvolta feroci.\nCome Verga, D'Annunzio si concentra sulle emozioni del popolo e sulle sue rivolte, ma alla descrizione delle rivendicazioni sociali preferisce studiare gli stati d'animo, le energie quasi primordiali che vengono sprigionate nel momento della protesta.\nIndice delle novelle.\nvol. 1\nvol. 2\nvol. 3\nvol. 4\nvol. 5\nvol. 6\nDescrizione delle novelle.\nL'ordine seguente delle novelle \u00e8 preso dalla riedizione dell'opera da parte di Mondadori negli anni '30, ripubblicata nel 1969 nella collana \"Oscar Mondadori\", che per la distribuzione riporta alcune differenze rispetto all'edizione originale.\nNel 1873 Anna si ammala per l'ultima volta, e durante l'orazione nella chiesa, essa cade in estasi mistica. La notizia della vita di rinuce della santa donna si sparge, e preso Anna inizia ad essere venerata, fino alla morte nel 1881.\nNella novella successiva, data la deposizione \"simbolica\" del santo patrono, viene celebrata una festa in onore di San Gonselvo, con offerte da parte del popolo. Un cafone soprannominato \"Ummalid\u00f2\", si inginocchia davanti alla statua, ha una mano molto danneggiata per lo scontro di pochi giorni prima, e dato che \u00e8 perduta, il cafone col coltello se la taglia di netto, e l'offre in dono al santo, gridando \"Sande Gunzelve, a te le offre!\".\nLa genesi.\nLa raccolta \u00e8 il frutto della rielaborazione di prose gi\u00e0 pubblicate da D'Annunzio, come \"Terra vergine\" (1882), \"Il libro delle vergini\" (1884) e \"San Pantaleone\" (1886); in sostanza di si tratta della ripubblicazione di quasi tutte le novenne del \"San Pantaleone\" con alcune correzioni, pi\u00f9 l'aggiunta del racconto iniziale de \"La vergine Orsola\", preso dal \"Libero delle vergini\", e ampiamente rielaborato. L'ispirazione per alcune storie proviene dalla lettura dei massimi autori dell'epoca come Gustave Flaubert per \"La vergine Anna\", ispirata al racconto \"Un coeur simple\", mentre per Guy de Maupassant, d'Annunzio ha rielaborato \"Il traghettatore\" prendendolo da \"L'abandonn\u00e9\", mentre \"Il cerusico di mare\" \u00e8 preso da \"En mer\", mentre il tema burlesco e semi-fantasioso de \"La fattura\" \u00e8 ripreso dal \"Bulfamacco\" di Giovanni Boccaccio.\nIn sostanza l'antologia delle Novelle intende essere una dichiarazione di D'Annunzio di aver concepito un modello da seguire di prosa moderna in forma di racconti bravi, concepiti dalla sapiente mescolanza di naturalismo tratto da Giovanni Verga, e dal classicismo di Giosu\u00e8 Carducci, svuotato per\u00f2 dei temi civili e melancolici delle \"Odi barbare\" o dei \"Juvenilia\".\nIl verismo di D'Annunzio.\nMentre Giovanni Verga nei suoi bozzetti siciliani di \"Vita dei campi\" e \"Novelle rusticane\", intendeva esprimere un programma ben preciso, ossia una sorta di ordine naturale delle cose che determinata il destino le diverse classi sociali della sua Sicilia, per D'Annunzio tutte queste tematiche della forma inerente al soggetto, della tecnica dell'impersonalit\u00e0 e della regressione del narratore non hanno valore. Egli si limita a creare una nuova forma di scrittura che abbia come tema le disgrazie dei contadini, di personaggi in grave situazione economica, di sciancati, ammalati, innamorati e figuri senza scrupoli e malvagi, pi\u00f9 o meno seguendo la linea del Verga sul fatto che nel gruppo dei \"vinti\" chi prova a voler scavalcare il suo stato sociale subisce un destino amaro e tragico, ma D'Annunzio usa lo stile alto di Carducci riguardo alla descrizione della natura e dell'anatomia dei personaggi, per cui prevale la similitudine insieme alla metafora, che quasi sempre abbruttisce ancora di pi\u00f9 la natura dei personaggi miserevoli, e li metamorfizza in forme animalesche con istinti bestiali e triviali.\nMentre Verga intendeva muovere il lettore a piet\u00e0 per i suoi personaggi, descrivendo una condizione s\u00ec storica degli strati pi\u00f9 disastrati dell societ\u00e0 siciliana, ma anche volendo dichiarare una protesta contro il positivismo del nord Italia, che con l'Unit\u00e0 nel 1861 aveva beneficiato della centralizzazione dell'economia, lasciando il sud del Paese i una condizione miserevole, senza insomma che le attese di un benessere collettivo venissero esaudite, e dunque lasciando i poveracci delle novelle verghiane alla loro medesima condizione di subordinati a massari e latifondisti, come se nulla fosse cambiato nel tempo, il D'Annunzio nelle sue novelle non intende proporre un sentimento di protesta, ma anzi si compiace nel descrivere con enfasi e particolare abbondanza di metafore la condizione miserevole dei personaggi, in qualche novelle inserendo anche soggetti di condizione sociale pi\u00f9 elevata o borghese, come ne \"La morte del duca d'Ofena\", o \"La veglia funebre\", senza per\u00f2 esimersi dall'inserire sempre elementi e deittici inerenti alla condizione animalesca congenita del popolo abruzzese: sentimenti di sopraffazione, di omicidio, di lotta, di rubare, pulsioni erotiche, indifferenza della sofferenza del prossimo, istinti vari repressi, superstizione e fanatismo religioso la fanno da padroni nelle novelle dannunziane.\nNon traspare insomma una particolare originalit\u00e0 dai vari racconti, poich\u00e9 la somiglianza delle storie, ad accezione di alcuni pezzi di bravura, sembra fotografare, non senza toni di assoluto compiacimento macabro, la condizione di vita non solo dei cosiddetti \"cafoni\" abruzzesi dello strato pi\u00f9 inferiore della societ\u00e0, ma tutto l'Abruzzo, ossia una terra s\u00ec affascinante e poco conosciuta nei salotti di Roma che d'Annunzio frequentava gi\u00e0 dal 1883, per cui dovette di certo approfittare delle diverse leggende che circolavano tra la gente. Oltre a ci\u00f2 si consideri gi\u00e0 il primo fenomeno del decadentismo prosastico, ossia della ricerca di uno stile elevato e interessato al particolare e all'oscuro, cos\u00ec come l'uso di D'Annunzio della prosa ricca di elementi carducciani, svuotati del loro valore originale, cos\u00ec come il futuro tema del superuomo di Nietzsche unito alla prosa decadentista, e immiserito e privato dei suoi valori filosofici originali, il tutto rivolto al solo fine della celebrazione di s\u00e9 stesso e della propria personalit\u00e0 mediante la prosa e la poesia.Insomma le novelle sembrano trovare, nella rielaborazione finale del 1902, il proprio termine con l'ultimo racconto de \"Il cerusico di mare\", che ripropone s\u00ec le tematiche presenti nelle altre storie, ma la struttura \u00e8 pi\u00f9 sobria e asciutta, quasi a sintetizzare tutto il programma tematico dell'antologia.\nLa rielaborazione di \"Terra vergine\" (1882).\nLa prima raccolta di prose, nuovo esperimento per D'Annunzio nella narrativa, fu \"Terra vergine\", volume pubblicato da Sommaruga editore nel 1882. Si tratta dell'antologia di 9 \"figurine\" abruzzesi che D'Annunzio gi\u00e0 aveva pubblicato tra il 1880 e l'81, con l'aggiunta nell'83 di \"Ecloga fluviale\" e \"Bestiame\". Si tratta dell'esperimento di moderna novellistica abruzzese meglio riuscito e immediatamente conosciuto nel panorama letterario nazionale, bench\u00e9 gi\u00e0 altri autori della regione si fossero cimentati nella narrativa, come Pasquale De Virgiliis o Raffaele d'Ortenzio, con \"I fidanzati abruzzesi\" (rielaborazione del romano manzoniano), mentre Ignazio Cerasoli pubblic\u00f2 il volume delle \"Novelle abruzzesi\" nel 1880.\nL'attenzione di D'Annunzio alla nuova corrente letteraria che si stava formando, ossia il decadentismo, fu in un certo senso determinante, anche perch\u00e9 la raccolta, insieme alle \"Novelle della Pescara\", risulter\u00e0 un perfetto sperimentalismo, una costante prova di esercitazione e di allenamento per il perfezionamento dello stile aulico carducciano, del descrittivismo naturale, per la comunione panica con la natura, per gli improvvisi accessi di follia e di volutt\u00e0 dei personaggi che saranno temi frequentissimi in tutta la grande opera successiva delle poesie, dei romanzi e delle tragedie teatrali. La palestra dannunziana abruzzese inizia dunque con \"Terra vergine\", assumendo un altro aspetto stilistico momentaneamente diverso in \"Il libro delle vergini\", per poi tornare con pi\u00f9 furore verista di stampo verghiano nel \"San Pantaleone\". Nella prima raccolta la natura \u00e8 il vero protagonista, che sembra forgiare il destino dei protagonisti, celebrata continuamente, con incalzante verbosit\u00e0 e descrittivismo dal D'Annunzio, e con la tipica sensualit\u00e0 e vitalit\u00e0 giovanile. La comunione panica avviene mediante la metafora, in ciascuna novella i personaggi sono paragonati oppure narrati almeno in un preciso punto con riferimento all'animale, come al giaguaro, al cane, all'orso, alla capra.\nProprio lo slancio vitale nella sua forma pi\u00f9 grezza, nell'assenza di moralit\u00e0 da cui i personaggi sono completamente sganciati, determina in un certo senso l'originalit\u00e0 della raccolta, pi\u00f9 che l'originalit\u00e0 dei soggetti stessi narrati.\nNel \"Libro delle vergini\" D'Annunzio rielabora la novella iniziale \"Le vergini\", dove l'Orsola delle \"Novelle della Pescara\" \u00e8 la vergine Giuliana. Il soggetto pi\u00f9 o meno rimane inalterato, ma nella rielaborazione del 1902 cambia completamente lo stile, in cui ormai si evince la maturit\u00e0 dannunziana nella resa patetica e tragica della storia, con abbondanza di descrizioni anatomiche, mediche e naturali, nel tratteggiare il momento della malattia e della convalescenza.\nL'Abruzzo secondo D'Annunzio.\nCome lo stesso D'Annunzio scrisse in alcuni articoli dei giornali romani per cui collaborava, l'Abruzzo era sconosciuto, e molte leggende aleggiavano sul conto della regione soprattutto nell'ambiente intellettuale romano. D'Annunzio evidentemente, per alcune novelle con alcune tracce di fantasia e di stregoneria, s'ispir\u00f2 sia a queste leggende, ma anche alla raccolta di storie di Giovanni Pansa, riguardo ai miti e alle leggende della regione, che avevano a che fare con la superstizione, ma anche con il paganesimo. Non ne furono esenti neppure il poeta Gabriele Rossetti oltre un secolo prima, e nemmeno il pittore Francesco Paolo Michetti insieme a Basilio Cascella, che apprezzarono insieme allo stesso D'Annunzio alcuni riti semi-pagani, come la processione dei Serpari di Cocullo in onore di San Domenico abate. Tuttavia le superstizioni spesso e volentieri, nel programma di D'Annunzio della composizione delle novelle, hanno a che fare con il gusto del macabro e dell'orrido, ripreso anche nel romanzo successivo de \"Il trionfo della morte\" (1894), ossia per il rito di esorcismo di un'infante da parte di una strega, o per le connotazioni bestiali e animalesche, di assoluta follia panica collettiva che assumono i pellegrinaggi nei santuari, come nel caso del viaggio verso il santuario dei Miracoli di Casalbordino, descritto sempre da D'Annunzio nel romanzo.\nIndubbiamente D'Annunzio, cos\u00ec anche Michetti, si documentarono su tali pratiche, e riportarono in forma d'arte, non senza, probabilmente, eccessivi tratteggi riguardo allo sfogo delle pulsioni e degli istinti, e ci\u00f2 \u00e8 visibile anche nei vari carteggi, soprattutto riguardo al pellegrinaggio di Casalbordino, di cui ne parl\u00f2 anche il compositore Francesco Paolo Tosti nel 1877, quando ci and\u00f2 con una delle sue amanti romane.Bench\u00e9 documenti e la stessa popolazione della regione, abbiano dato in parte conferma sulla considerazione che D'Annunzio, e anche il teatino Giuseppe Mezzanotte, avessero riguardo agli istinti primordiali, la critica ha riconosciuto molto bene il compiacimento degli stessi verso il gusto dell'esagerazione, ben oltre il verismo di Verga, per non parlare dell'uso del dialetto locale, cosa che lo scrittore siciliano rifiut\u00f2 per le sue opere. Il dialetto venne usato da D'Annunzio invece per comunicar maggior schiettezza dei personaggi e maggior vivacit\u00e0 della storia.\nLo stesso Mezzanotte elabor\u00f2 una teoria del tutto personale, per le sue raccolte di novelle, sostenendo che la \"bestialit\u00e0\" e l'irruenza della popolazione situata sulla fascia teatino-pescarese proverrebbe dal garbino, che agita gli animi e li spinge a nervosismo e ad estrema vitalit\u00e0 e a manifestare pulsioni, piuttosto che usare la ragione. Non a caso anche D'Annunzio nella raccolta poetica \"Canto novo\" (1881), descrivendo i paesaggi campestri tra Pescara e Francavilla al Mare, si avvalse del garbino come giustificazione degli amplessi dei contadini e dell'estrema vitalit\u00e0 dei rapporti suoi con Elda Zucconi.Fatto sta che D'Annunzio si sbilanci\u00f2 molto pi\u00f9 di Mezzanotte, facendo trasparire una grande generalizzazione dell'ambiente abruzzese agli occhi della critica letteraria nazionale, quando invece lo spazio e il tempo dei racconti si concentrano solo s una determinata fascia ristretta dell'Abruzzo, ossia l'area basso Vestina di Spoltore, Cepagatti e Tocco da Casauria, passando poi a Pescara e Castellammare Adriatico (si ricordi che dal 1807 al 1927 erano due comuni autonomi separati dal fiume, l'uno in provincia di Teramo, l'altro in quella di Chieti), e infine l'area sud del chietino, come Ripa Teatina, Francavilla al Mare, Miglianico, Ortona, Orsogna e Tollo.\nNelle novelle, diverse sono le ambientazioni a sfondo abruzzese, per lo pi\u00f9 campagne o piccoli borghi della Val Pescara, tra Chieti e Castellammare. Ovviamente la cittadina principale dove si snodano le storie, descritta con maggior minuzia \u00e8 proprio Pescara, o meglio la parte storica di Porta Nuova, dove nacque D'Annunzio stesso, e la parte pi\u00f9 moderna di Castellammare Adriatico. A giudicare le numerose modifiche urbane che si susseguirono nell'aspetto orografico della citt\u00e0 attuale, unita in un solo comune nel 1927, quando prima ne erano due ben distinti, in due province separate dalla foce del fiume, le novelle pescaresi di D'Annunzio sono di grande utilit\u00e0, e tracciano alcune immagini di una cittadina che alla fine dell'Ottocento, bench\u00e9 in lenta trasformazione, conservava ancora molto della sua storia. Nel rione di D'Annunzio di Porta Nuova si fanno riferimenti alla chiesa di San Cetteo, prima della sua demolizione e ricostruzione in cattedrale nel 1933, alle altre chiese di San Giacomo e del Rosario, di alcuni bastioni della vecchia fortezza spagnola semi-smantellata, come il quartiere dell'Ospedale al bastione di Sant'Agostino, corrispondente all'incrocio odierno di via Orazio-via Conte di Ruvo-viale D'Annunzio, alle casermette che ancora oggi costituiscono al parte rimanente della vecchia fortezza.Mentre parlando di Castellammare, si fa riferimento al ponte di ferro della ferrovia, allora l'unica via di collegamento delle due citt\u00e0, per cui in \"La guerra del ponte\", da un fatto di cronaca veramente accaduto, il poeta narra della lotta molto accesa tra i due comuni; successivamente in altre novelle, come in Veglia funebre\", Castellammare viene presentata come una ridente cittadina costiera molto pi\u00f9 attenta alle esigenza della nuova societ\u00e0 borghese, provvista di moderni stradoni, ossia viale Carducci, Corso Umberto I, Corso Vittorio Emanuele II, Piazza Umberto I, e della nuova stazione ferroviaria, con un'economia fiorente e sempre pi\u00f9 vitale, a differenza della vecchia Pescara, ancora legata fortemente alla vita di citt\u00e0-caserma, dove si viveva ancora di commercio agricolo-pescatorio, quartiere insomma di garzoni, di artigiani semplici, il rione pi\u00f9 popolare vale a dire.\nNon mancano chiari riferimenti, come si \u00e8 detto, alla letteratura internazionale, con materiale di spoglio soprattutto dalle raccolte verghiane, ad esempio nella storia de \"Gli idolatri\" D'Annunzio fa combattere due schiere di fanatici religiosi provenienti da i borghi immaginari di Mascalico e Radusa, ripresi dalle borgate catanesi di Mascal\u00ec e Raddusa, che si fanno la guerra per la supremazia del santo patrono, opponendo San San Pataleone a San Gonselvo; in \"La vergine Orsola\" il veicolo della morbosit\u00e0 che abbruttisce interiormente il personaggio \u00e8 la ricerca di cibo, mentre \u00e8 in punto di morte, a dare una prima lettura analitica del suo istinto di voracit\u00e0, malgrado sia lodata come vergine, tanto che la storia terminer\u00e0 con una fuga d'amore, un aborto, e infine la morte; in \"La veglia funebre\" la vedova e il fratello del morto sentono accendersi nel sangue un desiderio insaziabile di volutt\u00e0, proprio mentre la descrizione si sposta sul cadavere che lentamente si disf\u00e0, e la storia finisce in un amplesso sfacciato proprio nella sala del morto, in \"La morte del duca d'Ofena\", la tensione aumenta lentamente, dal momento che i villani assaltano il palazzo signorile, dandolo alle fiamme e massacrando la servit\u00f9, fino al momento in cui arrivano a giustiziare il duca stesso con il valletto.\nSecondo Giargiulo e Marcazzan, Gabriele d'Annunzio novelliere si sarebbe formato nella prosa e nelle tematiche proprio con i bozzetti di stampo abruzzese, delle novelle-paesaggio, dove lo spazio e il tempo sono fondamentali, seguendo appunto anche la lezione di Mezzanotte, per stabilire e per far comprendere l'istinto per cui le normali pulsioni vitali dell'amore, delle passioni varie fisiologiche, vengono accentuate cos\u00ec tanto da sconfinare nella violenza, nella follia, e nell'omicidio; ma anche se D'Annunzio effettivamente si form\u00f2 con questi topi, che riproporr\u00e0 anche in alcuni brani dei suoi maggiori romanzi, dopo le prose abruzzesi, e la rielaborazione dell'antologia del 1902, non produrr\u00e0 pi\u00f9 nient'altro, se non si considerano le brevi prose autobiografiche de \"Le faville del maglio\" (1924-28)."}
{"id": "4377702", "revid": "2130303", "url": "https://it.wikipedia.org/wiki?curid=4377702", "title": "Chiesa di Santa Maria del Pino (Amalfi)", "text": "La chiesa della Madonna del Carmine, gi\u00e0 chiesa di Santa Maria de Lupino e popolarmente conosciuta col titolo di Santa Maria del Pino, si trova aubicata nella zona meridionale di Pastena, frazione di Amalfi in Via Maestra dei Villaggi, all'incrocio con Via Pedonale per Pogerola.\nLa dedicazione alla Madonna del Pino si deve a una leggenda: si narra infatti che l'edificio fu quasi completamente distrutto da un'alluvione, ma che la statua della Madonna fu ritrovata per miracolo intatta su di un pino.\nOltre alla devozione mariana nella parrocchia \u00e8 molto sentita quella per san Cristoforo e san Giuseppe Moscati.\nStoria.\nLa chiesa fu fondata nel XIII secolo dalla famiglia de Lupino, alla quale si deve l'originaria intitolazione del luogo di culto, ma la prima testimonianza documentata della sua esistenza risale al 1319. Nel XVII secolo fu invece dedicata alla Madonna del Carmine visto il sempre pi\u00f9 crescente culto attribuitole dagli abitanti della zona e proprio in questo periodo fu interessata da diversi interventi. Nel 1823 l'edificio fu quasi totalmente rifatto in chiave neoclassica. \nDalla sua fondazione, fino al 1997 faceva parte della parrocchia di S. Maria in cielo Assunta di Pastena. Dal 30 novembre 1997, per decreto dell'arcivescovo Beniamino Depalma emanato il primo novembre dello stesso anno, la chiesetta fa parte del territorio parrocchiale del duomo di Amalfi.\nDescrizione.\nLa chiesa presenta una facciata con finestrone circolare sulla porta chiusa in alto da un timpano con cornice aggettante munita di dentellature, sulla destra si trova una piccola galleria arcata che funge da cavalcavia pedonale sormontato dal campanile.\nAl suo interno invece si presenta come un piccolo ambiente a navata unica coperto da due volte a crociera con due nicchie al centro delle pareti laterali contenenti, quella di sinistra, la statua lignea di San Giuseppe Moscati del 2012 e quella di destra la statua lignea di San Cristoforo proveniente dalla chiesetta omonima in localit\u00e0 del Cieco. Nella chiesa sono collocati anche una statua di San Pio e due quadri raffiguranti \"Il miracolo della Madonna del Carmine\" e \"San Giuseppe Moscati\".\nNel presbiterio, sopraelevato per mezzo di un gradino e delimitato da una balaustra marmorea risalente al 1909, trova posto l'altare maggiore in marmo intarsiato del 1895 che venne consacrato dal vescovo Enrico de Dominicis. Sull'altare \u00e8 collocato un quadro ottocentesco raffigurante la \"Madonna con Bambino tra angeli\" dipinto dal pittore amalfitano Pietro Volpe racchiuso in una ricca cornice in stucco a effetto marmo, alla sua destra \u00e8 collocata la statua del Sacro Cuore e in uno stipo alla sua sinistra la statua vestita settecentesca di scuola napoletana raffigurante la Madonna del Carmine alla quale, nella notte tra il 25 e il 26 agosto 2014, fu rubata la testa e il Bambino (che era solo una copia dell'originale custodito in chiesa); il simulacro, munito di una nuova testa, \u00e8 tornato alla pubblica venerazione l'11 luglio dell'anno seguente. La chiesa fino al quarto decennio del secolo XIX ospitava un pregevole trittico di scuola senese, in cui vi erano raffigutari la madonna col bambino e un cardellino (originale icona della Madonna del Pino), S. Giovanni Battista e S. Andrea Apostolo. Oggi, \u00e8 custodita nel Palazzo Vescovile di Amalfi."}
{"id": "4377708", "revid": "1543377", "url": "https://it.wikipedia.org/wiki?curid=4377708", "title": "Arco di trionfo di Narva", "text": "La Porta Trionfale di Narva () \u00e8 un arco trionfale di San Pietroburgo, in Russia. Fu costruita tra il 1827 ed il 1834, sulla base del progetto dell'architetto Vasilij Stasov, allo scopo di celebrare la vittoria russa nella Guerra patriottica del 1812 contro le armate guidate da Napoleone Bonaparte. \u00c8 sita nella Piazza Sta\u010dek \"(Piazza degli Scioperi)\", in passato nota col nome di \"Piazza di Narva\".\nStoria e descrizione.\nUn primo arco trionfale in legno e gesso fu costruito nel 1814 allo scopo di celebrare i soldati tornati vittoriosi dal fronte. L'architetto incaricato di progettare tale opera fu l'italiano Giacomo Quarenghi. L'arco avrebbe dovuto rappresentare una risposta all'Arco di Trionfo del Carrousel fatto costruire da Napoleone per celebrare la sua vittoria nella battaglia di Austerlitz. Tuttavia, i materiali utilizzati non garantirono alla struttura la possibilit\u00e0 di sopravvivere all'usura del tempo.\nIl governatore generale della citt\u00e0 Michail Miloradovi\u010d, in accordo con lo zar Nicola I, decise di commissionare a Vasilij Stasov la ricostruzione del monumento in mattoni, bronzo e rame. L'architetto russo mantenne inalterati molti dei dettagli stilistici del progetto originario di Quarenghi e successivamente si occup\u00f2 della progettazione di un altro arco della capitale imperiale, ossia la Arco di trionfo moscovita.\nI lavori di ricostruzione iniziarono il 26 agosto 1827, giorno dell'anniversario della battaglia di Borodino. La struttura fu rivestita di lastre di rame e fu parzialmente decorata da Vasilij Demut-Malinovskij. Le sculture raffiguranti la divinit\u00e0 romana Fama furono realizzate da Stepan Pimenov, mentre la quadriga guidata dalla personificazione della vittoria Nike fu opera di Peter Clodt von J\u00fcrgensburg. Il monumento fu inaugurato il 17 agosto 1834.\nDopo alcuni anni le lastre di rame del monumento finirono per corrompersi. Tra il 1877 ed il 1880 la struttura fu soggetta a un'opera di restauro diretta da Michail Ryllo. Le lastre di rame furono sostituite con del ferro. Il 22 gennaio 1905 (9 gennaio per il calendario giuliano) nei pressi dell'arco si verificarono gli incidenti passati alla storia con il nome di \"Domenica di sangue\".\nNel 1917 il monumento fu danneggiato a causa degli scontri tra operai e soldati. Nel 1924 ebbe inizio un nuovo restauro che fu per\u00f2 interrotto a causa dell'avvio dell'Operazione Barbarossa nel 1941. I bombardamenti colpirono la struttura danneggiandone varie parti durante i mesi dell'assedio di Leningrado. Nel dopoguerra l'arco fu pi\u00f9 volte restaurato (1949-1952, 1978-1980, 2002-2003). Nel 1987 all'interno dell'area superiore dell'arco fu aperto un piccolo museo militare, tuttora attivo."}
{"id": "4377712", "revid": "28592", "url": "https://it.wikipedia.org/wiki?curid=4377712", "title": "Cavalesino", "text": ""}
{"id": "4377713", "revid": "47767", "url": "https://it.wikipedia.org/wiki?curid=4377713", "title": "Narcisse", "text": ""}
{"id": "4377714", "revid": "47767", "url": "https://it.wikipedia.org/wiki?curid=4377714", "title": "Narcissa", "text": ""}
{"id": "4377715", "revid": "47767", "url": "https://it.wikipedia.org/wiki?curid=4377715", "title": "Narc\u00eds", "text": ""}
{"id": "4377716", "revid": "47767", "url": "https://it.wikipedia.org/wiki?curid=4377716", "title": "Narcis", "text": ""}
{"id": "4377717", "revid": "47767", "url": "https://it.wikipedia.org/wiki?curid=4377717", "title": "Narcyz", "text": ""}
{"id": "4377718", "revid": "838137", "url": "https://it.wikipedia.org/wiki?curid=4377718", "title": "Lampada ai vapori di sodio", "text": ""}
{"id": "4377720", "revid": "838137", "url": "https://it.wikipedia.org/wiki?curid=4377720", "title": "Lampade ai vapori di sodio", "text": ""}
{"id": "4377721", "revid": "697352", "url": "https://it.wikipedia.org/wiki?curid=4377721", "title": "Lampada ai vapori di mercurio", "text": ""}
{"id": "4377723", "revid": "697352", "url": "https://it.wikipedia.org/wiki?curid=4377723", "title": "Lampade ai vapori di mercurio", "text": ""}
{"id": "4377725", "revid": "55633367", "url": "https://it.wikipedia.org/wiki?curid=4377725", "title": "Lampade fluorescenti", "text": ""}
{"id": "4377730", "revid": "767487", "url": "https://it.wikipedia.org/wiki?curid=4377730", "title": "Stairway to Hell", "text": "Stairway to Hell \u00e8 un EP del gruppo musicale statunitense Ugly Kid Joe, pubblicato nel 2012. \u00c8 stata la prima registrazione in studio dopo 12 anni dall'album del 1996 \"Motel California\", ed \u00e8 il loro secondo EP.\nI brani.\nDel brano \"Devil's Paradise\" (pubblicato come singolo) \u00e8 stato pubblicato un videoclip il 24 maggio dello stesso anno, anticipando l'uscita dell'EP. Il 12 novembre \u00e8 uscito anche il video di \"I'm Alright\"."}
{"id": "4377737", "revid": "767487", "url": "https://it.wikipedia.org/wiki?curid=4377737", "title": "Achalgasrda kompositoris mogsauroba", "text": "Achalgasrda kompositoris mogsauroba \u00e8 un film del 1986 diretto da Georgi Schengelaja."}
{"id": "4377739", "revid": "88740", "url": "https://it.wikipedia.org/wiki?curid=4377739", "title": "Luis Castillo", "text": ""}
{"id": "4377744", "revid": "3732", "url": "https://it.wikipedia.org/wiki?curid=4377744", "title": "Opere multimediali", "text": "Il recente sviluppo di nuove tecnologie quali l'informatica, i mezzi audiovisivi, i processi di digitalizzazione e gli strumenti di telecomunicazione hanno determinato la nascita di nuovi prodotti definiti col termine di opere multimediali. L'opera multimediale \u00e8 un prodotto al cui interno coesistono e si combinano opere di generi diversi (testo, immagini fisse, immagini in movimento e suoni) tradizionalmente fruite attraverso media differenti.\nGli elementi che contraddistinguono un'opera multimediale sono principalmente tre:\nTali opere assumono un ruolo di grande interesse nelle trattazioni di opere discendenti da apporti creativi di pi\u00f9 persone, in quanto esse riescono grazie alla tecnologia digitale a riunire su uno stesso supporto (CD-rom o memoria del computer) opere di mezzi espressivi diversi, collegandole ed amalgamandole in modo da trattare e rappresentare un dato argomento secondo un progetto unitario.\nI campi della multimedialit\u00e0.\nLa caratteristica pi\u00f9 rilevante delle opere multimediali \u00e8 quella di esporre un determinato argomento con un denso corredo di note formate da testi letterati, illustrazioni e materiali audiovisivi, collegati fra loro attraverso ipertesti.\nCon gli hyperlinks nasce una nuova concezione di fruizione dei testi, non pi\u00f9 lineare e progressiva, ma autonoma e personalizzata, il che rappresenta una grossa innovazione metodologica soprattutto per i testi letterari. Giornali e riviste, ad esempio, prodotti concepiti per un approccio ad accesso casuale, vengono cos\u00ec arricchiti da ulteriori possibilit\u00e0 di presentazioni multimediali e ipertestuali. \nLe applicazioni multimediali hanno trovato una larga diffusione nel settore dei giochi, dei software educativi per ragazzi, dei dizionari e delle enciclopedie, ma anche in applicazioni del tutto moderne come quella del museo virtuale. \nPu\u00f2 essere considerata un tipo particolare di opera multimediale - seppur nell'accezione molto ampia che se ne \u00e8 sopra fornita -, costituita da grafica, testi e immagini combinati tra loro, anche un sito web.\nInquadramento giuridico dell'opera multimediale.\nLa struttura complessa di un'opera multimediale rende spesse volte il nostro Diritto d'autore italiano insufficiente, da solo, a regolarne l'intera tutela. \nCome \u00e8 noto, la tecnologia digitale, che organizza in un unico prodotto una pi\u00f9 estesa gamma di modalit\u00e0 espressive, d\u00e0 all'opera una modalit\u00e0 espressiva assolutamente immateriale, in quanto adotta un linguaggio di compilazione di tipo binario, fatto quindi di codici elettronici e non di supporti espressivi fisici. Per questo motivo, le categorie in cui sono tradizionalmente divise le opere dell'ingegno di carattere creativo - letteratura, musica, arti figurative, etc. - perdono, di fronte al fenomeno multimediale, il loro significato originario per assumere connotazioni nuove e peculiari. \nNon pare esservi dubbio, comunque, a prescindere da una precisa definizione in senso giuridico, che l'opera multimediale debba essere tutelata dalla legge sul diritto d'autore, il cui l'art. 1 di tale L. 518/92 afferma: \"Sono protette ai sensi di questa legge le opere dell'ingegno di carattere creativo che appartengono alla letteratura, alla musica, alle arti figurative, all'architettura, al teatro ed alla cinematografia qualunque ne sia il modo o la forma di espressione\".\nIl dibattito attualmente in corso riguarda piuttosto la possibilit\u00e0 e l'opportunit\u00e0 di dare una collocazione precisa, all'interno del panorama giuridico, a questa categoria di opere, nonch\u00e9 di stabilire una tutela specifica che vada ad essa accordata.\nLa dottrina giuridica si \u00e8 sforzata, nel tempo, di ricondurre l'opera multimediale a generi di opere diversi fra loro al fine di estendervi la tutela per queste ultime positivamente prevista, ma essa sfugge a ogni sistema di classificazione, e il quesito di fondo, pertanto, rimane invariato: la multimedialit\u00e0 rappresenta una nuova categoria di opere, o costituisce piuttosto l'ennesimo strumento di veicolazione di opere che gi\u00e0 conosciamo?\nL'identificazione dell'autore.\nL'opera multimediale, inoltre, porta a una nuova concezione della nozione di \u201cautore\u201d: chi \u00e8 infatti l'autore di un'opera multimediale? Il progettista, il grafico, l'assemblatore finale, o tutti in eguali proporzioni? In genere la legge determina tali diritti per quelle opere dell'ingegno che in qualche modo riesce a classificare, ma come ci si pone quando i contributi sono indistinguibili e l'effetto artistico \u00e8 unitario? La figura dell'autore in senso tradizionale perde consistenza, si presenta con tratti sempre pi\u00f9 confusi o sfumati, e il dibattito si complica ulteriormente se consideriamo che al giorno d'oggi chiunque pu\u00f2 intervenire su un'opera preesistente, rielaborandola e presentandola in forme e modalit\u00e0 diverse.\nL'acquisizione dei diritti sui singoli elaborati.\nUno dei maggiori problemi concernenti alla tutela di queste opere riguarda la difficolt\u00e0 nell'ottenere il consenso da tutti gli autori delle parti necessarie a comporre un mosaico multimediale (sempre che sia possibile reperirli tutti), nonch\u00e9 nell'utilizzare materiale che sia sicuramente in pubblico dominio in tutti i paesi in cui l'opera verr\u00e0 commercializzata.\nNella maggioranza dei casi l'editore si trova a dover acquisire i diritti necessari da terzi, e a trattare con decine o addirittura centinaia di soggetti diversi. Alcune soluzioni proposte dagli organismi internazionali in questo ambito, come ad esempio uno sportello unico che possa rilasciare autorizzazioni multiple, non hanno ancora portato a risultati concreti, n\u00e9 fatto chiarezza definitiva sull'interpretazione del copyright nella nuova era digitale. \nIl problema si complica ancora considerando che su molti materiali incorporati nell'opera multimediale possono sussistere altri diritti che si sovrappongono a quelli d'autore, cio\u00e8 i diritti connessi.\nRiconducibilit\u00e0 dell'opera multimediale agli schemi dell'opera complessa.\nLa risoluzione del problema dell'acquisizione dei diritti, per\u00f2, dipende anche dalla possibilit\u00e0 di far rientrare l'opera in una delle fattispecie di opere complesse previste dalla legge. Questo non pu\u00f2 che essere valutato in concreto in relazione alle caratteristiche delle singole opere. Nel complesso, in attesa di una legislazione autonoma in campo giuridico, non pare vi siano difficolt\u00e0 a far risalire le opere multimediali agli schemi dell'opera collettiva o dell'opera composta. L'opera multimediale, infatti, pu\u00f2 essere considerata come \u201copera collettiva\u201d ex art.3 della legge sul diritto d'autore in quanto data \"\u201cdalla riunione di opere o di parti di opere che hanno carattere di creazione autonoma, come risultato della scelta e del coordinamento di un determinato fine\u201d\", oppure ex art. 10 della medesima normativa, come \"\u201copera creata con il contributo indistinguibile ed inscindibile di pi\u00f9 persone\u201d\".\nSecondo alcuni all'opera multimediale sarebbe applicabile anche la disciplina comunitaria sulle banche dati, le quali possono essere costituite in forma multimediale. La soluzione negativa sembra per\u00f2 preferibile, stante anche l'indiretto riconoscimento dell'autonomia di tali opere, come risulta dalla \u201ccitazione\u201d contenuta negli artt. 171-ter e 181-bis della l.d.a., come modificata dalla L. 248/2000."}
{"id": "4377746", "revid": "767487", "url": "https://it.wikipedia.org/wiki?curid=4377746", "title": "Vinterborn", "text": "Vinterborn (\"Vinterb\u00f8rn\") \u00e8 un film del 1978 diretto da Astrid Henning-Jensen."}
{"id": "4377748", "revid": "1305772", "url": "https://it.wikipedia.org/wiki?curid=4377748", "title": "Ram\u00f3n Ram\u00edrez (disambigua)", "text": ""}
{"id": "4377750", "revid": "767487", "url": "https://it.wikipedia.org/wiki?curid=4377750", "title": "Devil's Paradise", "text": "Devil's Paradise \u00e8 un singolo del gruppo musicale statunitense Ugly Kid Joe, pubblicato nel 2012.\nVideo.\nIl videoclip \u00e8 stato pubblicato il 24 maggio 2012."}
{"id": "4377753", "revid": "767487", "url": "https://it.wikipedia.org/wiki?curid=4377753", "title": "Advantage", "text": "Advantage (\"Avantazh \") \u00e8 un film del 1977 diretto da Georgi Djulgerov."}
{"id": "4377763", "revid": "767487", "url": "https://it.wikipedia.org/wiki?curid=4377763", "title": "Edward Seymour di Berry Pomeroy", "text": "Biografia.\nEra il secondo figlio di Edward Seymour, I duca di Somerset e della prima moglie Catherine Fillol. \nDopo la morte di sua madre, nel 1535 il padre si rispos\u00f2 con Ann Stanhope da cui ebbe altri dieci figli. Probabilmente influenzato dalla seconda moglie, Edward dichiar\u00f2 bastardi i due figli del primo matrimonio per sospetto adulterio di Catherine. Titoli e propriet\u00e0 sarebbero cos\u00ec passati direttamente ai figli nati dal secondo matrimonio. Edward tuttavia benefici\u00f2 di alcune nomine concessegli dal padre, divenuto sempre pi\u00f9 potente ed influente con la nomina a Protettore del regno per conto del nipote Edoardo VI d'Inghilterra.\nFu alto Sceriffo di Devon e fu fatto cavaliere dal padre sul campo di battaglia di Pinkie Cleugh. Ricevette inoltre la propriet\u00e0 di Berry Pomeroy, incluso il castello, nel Devon, nel 1553. \nSpos\u00f2 Margaret Walsh, figlia di John Welsh, nel 1563 da cui ebbe un solo figlio Sir Edward Seymour, I Baronetto.\nLa bramosia di potere del padre e dello zio Thomas Seymour non tocc\u00f2 Edward, dichiarato irrimediabilmente illegittimo, n\u00e9 il giovane rimase coinvolto negli intrighi orditi dai Seymour contro i propri nemici politici e che causarono la loro condanna a morte per tradimento.\nDopo l'esecuzione del padre, l'importanza dei Seymour si attenu\u00f2 e beni e titoli vennero confiscati. Il fratellastro di Edward, suo omonimo (Edward Seymour, I conte di Hertford), riusc\u00ec in parte a recuperare le ricchezze della famiglia ma provoc\u00f2 le ira della sovrana Elisabetta I d'Inghilterra quando spos\u00f2 segretamente la sua presunta erede al trono Catherine Howard.\nLa linea secondaria dei Seymour nata da Edward benefici\u00f2 dei diritti nobiliari negatigli secoli prima quando l'ultimo discendente di Ann Stanhope, Algernon, mor\u00ec nel 1750 senza figli. Il titolo di duca di Somerset pass\u00f2 quindi ai discendenti di Catherine Fillol ed \u00e8 ancora oggi appannaggio di detti eredi."}
{"id": "4377764", "revid": "486946", "url": "https://it.wikipedia.org/wiki?curid=4377764", "title": "W ciemno\u015bci", "text": ""}
{"id": "4377766", "revid": "287204", "url": "https://it.wikipedia.org/wiki?curid=4377766", "title": "Bernard Pollard", "text": "Carriera professionistica.\nKansas City Chiefs.\nPollard fu scelto nel secondo giro del Draft 2006 dai Kansas City Chiefs. Nella sua stagione da rookie gioc\u00f2 soprattutto negli special team, terminando con soli 10 tackle. Pollard divenne titolare nella stagione 2007 bloccando ben tre punt, classificandosi secondo nella storia della franchigia dei Chiefs dietro il membro della Hall of Fame della squadra Albert Lewis (nel periodo 1983\u20131993) che ne fece registrare 10. Pollard fu il leader di Kansas City con 98 tackle nel 2008 (84 solitari), oltre un intercetto, 4 passaggi deviati, 2 fumble forzati e 3 fumble recuperati.\nIl 5 settembre 2009 i Chiefs svincolarono Pollard.\nHouston Texans.\nPollard firm\u00f2 con gli Houston Texans il 24 settembre 2009. Nel suo primo anno a Houston mise a referto l'allora primato in carriera di 102 tackle (81 solitari), 1,5 sack, 4 intercetti e segn\u00f2 due touchdown difensivi. L'anno sal\u00ec a 111 tackle e forz\u00f2 quattro fumble.\nBaltimore Ravens.\nIl 3 agosto 2011, Pollard firm\u00f2 un contratto biennale coi Baltimore Ravens. Con la difesa dei Ravens nel 2011 fece registrare 75 tackle, 2 sack, 3 fumble forzati e un intercetto. L'8 maggio 2012 i Ravens fecero firmare a Pollard un'estensione contrattuale di tre anni. La sua stagione regolare 2012 termin\u00f2 con 98 tackle, 2 sack, 1 intercetto e 6 passaggi deviati. Nei playoff i Ravens eliminarono nell'ordine Indianapolis Colts, Denver Broncos e New England Patriots, qualificandosi per il Super Bowl XLVII contro i San Francisco 49ers. Il 3 febbraio 2013, part\u00ec come titolare nel Super Bowl contribuendo con 2 tackle alla vittoria dei Ravens per 34-31, laureandosi per la prima volta campione NFL. A fine anno fu classificato al numero 87 nella classifica dei migliori cento giocatori della stagione.\nIl 13 marzo 2013, Pollard fu svincolato dai Ravens.\nTennessee Titans.\nIl 21 marzo 2013, Pollard firm\u00f2 un contratto con i Tennessee Titans. Il primo intercetto con la nuova maglia lo mise a segno nella settimana 2 contro i Texans. La sua annata si concluse con 99 tackle e 3 intercetti.\nIl 3 marzo 2014, Pollard firm\u00f2 un rinnovo contrattuale biennale con i Titans del valore di 6,4 milioni di dollari."}
{"id": "4377770", "revid": "106486461", "url": "https://it.wikipedia.org/wiki?curid=4377770", "title": "Personaggi di Sket Dance", "text": "Questa \u00e8 la lista dei personaggi presenti nel manga e nel relativo adattamento animato \"Sket Dance\" di Kenta Shinohara.\nPersonaggi principali.\nBossun.\n, soprannominato , \u00e8 il fondatore dello \"Sket Dan\" ed \u00e8 dotato del potere speciale della \"concentrazione\": infatti, una volta indossati i suoi occhialini di Popman, entra in uno stato di profonda concentrazione nella quale riesce a dimostrare una memoria uditiva quasi perfetta. \u00c8 particolarmente dotato nelle belle arti, compresi disegno, origami, musica e artigianato. \nIl giorno del suo quindicesimo compleanno scopre che la donna che l'ha cresciuto in realt\u00e0 non \u00e8 sua madre poich\u00e9 i veri genitori sono morti il giorno della sua nascita a causa di due incidenti stradali diversiLa madre adottiva era la migliore amica dei suoi genitori, e si sente responsabile della morte di Haru, sua madre, perch\u00e9 era alla guida dell'auto in cui lei si trovava il giorno dell'incidente. Yusuke la considera la sua unica madre e tratta anche sua figlia Rumi come una vera sorella. \nDue anni dopo, il giorno del suo diciassettesimo compleanno, scoprir\u00e0 che lui e Sasuke Tsubaki sono gemelli. Da questo momento in poi il rapporto tra i due cambier\u00e0 in maniera lenta, ma costante. \nHimeko.\n, soprannominata , \u00e8 la specialista del combattimento del gruppo ed attuale vicepresidente dello \"Sket Dan\". In passato era la pi\u00f9 forte teppista della sua zona, tanto da guadagnarsi l'appellativo di (principessa demone), ma si \u00e8 ravveduta, e, come dice lei stessa, \u00e8 da tanto che non fa pi\u00f9 a botte seriamente. Sa cucinare molto bene, come dimostra durante la finale del Gachinko Vivage Battle, e inoltre \u00e8 lei che pulisce e tiene in ordine la sede del club. Porta con s\u00e9 sempre una mazza da hockey su prato che usa durante le risse. Per lungo tempo la suddetta mazza \u00e8 la sua adorata \"Cyclone\", di colore rosa, ma dopo averla rotta picchiando dei delinquenti che stavano infastidendo uno studente del suo Liceo, compra una nuova mazza con l'aiuto di Bossun e Switch: la \"Flagrance\", di colore blu. Ama le caramelle Pelocan che porta con s\u00e9 in ogni occasione.\nInizialmente vive ad Osaka ma, a causa del lavoro del padre, si trasferisce a Tokyo. Qui fatica a trovarsi degli amici ma grazie alla sua bravura nell'hockey su prato riesce a stringere amicizia con Arisa Kano, chiamata anche A-chan, una ragazza di buona famiglia. Un giorno, convinta che A-chan sia minacciata da delle teppiste, si fa picchiare per difenderla, solo per scoprire che in realt\u00e0 \u00e8 la stessa A-chan che paga le ragazze per difenderla. Ella infatti soffre un disturbo post-traumatico: vittima per lungo tempo di bullismo, si \u00e8 convinta di aver bisogno di \"guardie del corpo\" per poter avere una normale vita scolastica. \nHimeko sentendosi tradita massacra di botte con la mazza da hockey l'intero gruppo di teppiste. Da l\u00ec inizia a non fidarsi pi\u00f9 di nessuno e a isolarsi sempre di pi\u00f9 all'interno della sua classe, continuando a rimanere involontariamente coinvolta in risse, finch\u00e9, durante le scuole superiori, non stringe amicizia con Chiaki Takahashi e Bossun, che lei reputa i suoi salvatori..\nAl secondo anno rincontra una pentita e molto cambiata Arisa, e la perdona. La migliore amica di Himeko \u00e8 proprio Chiaki, mentre ha un forte sentimento di gratitudine verso Bossun che finisce presto per diventare qualcosa di pi\u00f9. Sar\u00e0 amore?\nSwitch.\n, soprannominato , \u00e8 il cervello e segretario del gruppo. Parla solo tramite un sintetizzatore vocale programmato anni prima dal fratello minore e poi completato da lui stesso, e grazie ai suoi contatti ha informazioni su praticamente chiunque. \u00c8 un grande appassionato di anime, manga e videogiochi, di cui colleziona anche action figures. Come mostra durante il Gachinko Vivage Battle, \u00e8 ambidestro, riuscendo a manovrare le pistole con entrambe le mani, ma ha una pessima mira. Ha una grande creativit\u00e0 che lo porta a costruire molto spesso invenzioni strambe e inutili.\nAnni prima si era innamorato della stessa ragazza di suo fratello e, in un momento di gelosia, aveva litigato con lui e l'aveva lasciato solo.Poich\u00e9 poco dopo ci fu un incidente e il fratellino perse la vita Switch ha finito per ritenersi l'unico colpevole dell'accaduto: entra cos\u00ec in uno stato di mutismo e arriva a cambiare anche il suo look, utilizzando i vecchi occhiali del fratello e tagliandosi i capelli in maniera tale da assomigliargli il pi\u00f9 possibile, terrorizzato dall'idea di dimenticarsi di lui e del male che gli ha fatto con il suo egoismo.\nLitiga costantemente con la sua amica-nemica Reiko Yuuki, una coetanea dall'aspetto ben poco rassicurante appassionata all'inverosimile di occulto. Momoka gli si dichiara, ma viene respinta, poich\u00e9 Switch non vuole assolutamente innamorarsi una seconda volta.\nAssociazione Studentesca.\nS\u014djir\u014d Agata.\n \u00e8 alunno del terzo anno del Kaimei Gakuen ed il presidente dell'Associazione Studentesca, nonostante ci\u00f2 affider\u00e0 tutte le mansioni del suo gruppo a Tsubaki. Ha la capacit\u00e0 di leggere e capire le persone in modo tale da poterle manipolare a suo piacimento, ed \u00e8 proprio grazie a questa abilit\u00e0 che riesce ad assicurarsi la fedelt\u00e0 di persone come Tsubaki e Daisy. \u00c8 molto pigro e dimentica facilmente le cose che non gli interessano. Nonostante ci\u00f2 ha un QI pari a circa 160. \u00c8 iperprotettivo verso la sua sorellina Saaya, come mostrato quando crede che lei e Tsubaki abbiano una relazione di tipo amoroso. Lascia, poco prima degli esami di fine anno, l'incarico di presidente dell'associazione studentesca affidando l'incarico a Tsubaki. Proprio durante il suo ultimo giorno da presidente lavora moltissimo per cercare di lasciare un buon ricordo di lui agli altri membri dell'associazione i quali lo ringrazieranno tramite una serie di giochi creati ad hoc da Bossun.\nSasuke Tsubaki.\n \u00e8 il vicepresidente dell'Associazione Studentesca. \u00c8 stacanovista, pignolo e tiene esageratamente al rispetto del regole. \u00c8 molto bravo negli sport, soprattutto nel pugilato e nel kend..\nCome Bossun, scopre la verit\u00e0 riguardo ai suoi genitori e sull'identit\u00e0 del fratello durante il suo diciassettesimo compleanno. Proprio questo evento far\u00e0 in modo che il rapporto tra i due cambi radicalmente: infatti i due gemelli pian piano supereranno la freddezza e la rivalit\u00e0 che c'era tra loro e si avvicineranno sempre di pi\u00f9. \nA differenza del fratello, \u00e8 completamente negato per il disegno e ha un senso dell'estetico praticamente inesistente: infatti il presidente Agata lo prende spesso e volentieri in giro per le sue magliette artigianali, che di solito raffigurano solo ideogrammi di pessimo gusto.\nDiventa il presidente dell'Associazione Studentesca in seguito alle dimissioni di Agata.\nMimori Uny\u016b.\n \u00e8 la tesoriera dell'Associazione Studentesca. Poich\u00e9 viene da una famiglia molto ricca, non ha alcun senso del denaro, sperperandolo in parecchie occasioni. \u00c8 una ragazza molto carina, riuscendo a conquistare tutti con la sua schiettezza e dolcezza. Talvolta \u00e8 anche chiamata \"Mimorin\". Dopo la promozione di Tsubaki da vicepresidente a presidente dell'associazione diventer\u00e0 lei il nuovo vicepresidente. \nKikuno Asahina.\n, chiamata anche , \u00e8 il segretario dell'Associazione Studentesca. Indossa gli occhiali e porta i capelli sempre raccolti in una coda di cavallo. Ha sempre un comportamento molto calmo e composto, creando intorno a s\u00e9 un'aura intimidatoria. \u00c8, infatti, famosissima per la sua lingua velenosa e le frasi taglienti con cui si rivolge a chiunque. Tende sempre a non appoggiarsi sull'aiuto degli altri, cercando sempre di fare tutto da sola. Questo atteggiamento la porter\u00e0 ad avere un brutto scontro con dei teppisti, dal quale la salvano solo l'intervento di Tsubaki e Bossun. \nDopo questo momento inizia a fare pi\u00f9 affidamento sui suoi amici. \nMichiru Shinba.\n si occupa degli affari generali dell'Associazione Studentesca. \u00c8 molto abile nella cucina, come dimostra durante il Gachinko Vivage Battle dove riesce a conquistare la giuria cuocendo una pietanza semplice come l'omelette, ma resiste pochissimo all'alcool: infatti gli basta anche solo inalare un po' di vapore generato dal sak\u00e8 per farlo ubriacare. \u00c8 un gran narcisista ed \u00e8 anche molto popolare con le ragazze, le quali hanno creato un gruppo chiamato \"Shinbine\". Poich\u00e9 \u00e8 un alunno del terzo anno, lascia, insieme ad Agata, l'incarico nell'Associazione Studentesca, lasciando il suo posto al primino Kiri Kato. \nUsami Hani.\n entra a far parte dell'Associazione Studentesca dopo le dimissioni di Shinba e Agata, con il ruolo di tesoriera. \u00c8 la quarta di cinque sorelle ed ha sempre frequentato scuole femminili, dall'asilo fino alle scuole medie. Proprio per questo si trova a disagio in presenza dei ragazzi, mentre parla tranquillamente con le donna. Se viene anche solo sfiorata da un ragazzo, per\u00f2, cambia personalit\u00e0, diventando pi\u00f9 sexy e disponibile verso gli uomini e sviluppando un totale odio verso le donne. Questa sua seconda personalit\u00e0 si fa chiamare Bunny. Ritorna ad essere Usami quando viene toccata da una ragazza.\nKiri Kat\u014d.\n \u00e8 il nuovo addetto agli Affari Generali dell'Associazione Studentesca dopo che Michiru Shinba si dimette. Frequenta il primo ed \u00e8 discendente di un ninja. Sulle prime non si fida di nessuno, ma con il tempo sviluppa una forte affezione per Tsubaki, al punto da servirlo sempre e comunque.\nProfessori.\nTetsuji Ch\u016bma.\n \u00e8 il coordinatore della classe 2-C (la classe di Bossun, Himeko e Switch) ed anche il professore responsabile del club Sket Dan. Tende sempre a creare in maniera completamente casuale intrugli e pozioni dagli effetti bizzarri i quali si ripercuotono sempre in maniera negativa sugli sfortunati membri dello Sket Dan. Non ha molto senso di responsabilit\u00e0 ed \u00e8 poco affidabile ad eccezione di alcuni casi in cui sono coinvolte persone a lui vicine. \u00c8 divorziato ed ha una figlia, Suzu. Grazie a quest'ultima, che vorrebbe tanto vedere il padre risposato, si fidanza con Remi Misora. \nRemi Misora.\n \u00e8 una professoressa del Kaimei Gakuen. Prima di intraprendere la carriera da insegnante lavorava in uno show televisivo per bambini dove veniva chiamata \"la sorellona delle canzoncine\". Ha un grande entusiasmo per il suo lavoro, pregio che le permette di soppiantare in parte la sua sbadataggine. Inizia a provare dei forti sentimenti per il professor Chu dopo che quest'ultimo la salva da un molestatore. Inoltre grazie all'intervento di Suzu e dello Sket Dan riesce ad ottenere una proposta di matrimonio dal professore, proposta a cui per\u00f2 lei risponde negativamente poich\u00e9 non si sono frequentati abbastanza. Dopo questo comunque si fidanzeranno ed usciranno insieme.\nKunio Yamanobe.\n \u00e8 un insegnante di geografia del Kaimei Gakuen. Cresciuto in Cina, ha la passione per giochi sconosciuti insegnatigli dal suo vecchio maestro, il Maestro Wong, come il Genesis e l'Hyperion. Indossa sempre degli occhiali da sole ed una fascia per capelli.\nJunichi Son.\n, chiamato anche affettuosamente J-Son dagli studenti, \u00e8 il professore di Fai-da-te del Kaimei Gakuen ed \u00e8 il responsabile della classe 2-B. La sua faccia, a causa della presenza di nei perfettamente simmetrici, assomiglia molto ad una maschera da hockey. Il suo aspetto non gradevole, unito al suo atteggiamento nervoso, lo fa assomigliare ad un serial-killer da film horror. Proprio a causa di questo non riesce a trovare moglie, pur partecipando a parecchi appuntamenti combinati, finendo sempre per terrorizzare la possibile consorte. Nonostante dica di non essere un amante dei film horror, riesce ad imitare perfettamente i suoni di un film horror giapponese. \nAltri personaggi.\nChiaki Takahashi.\n, chiamata anche Capitano poich\u00e9 capitano del club di softball femminile della scuola, \u00e8 una studentessa del secondo anno del Kaimei Gakuen e molto amica dei membri dello Sket Dan. \u00c8 una gran mangiona, riuscendo a mangiare praticamente di tutto eccetto le uova sode. \nShinz\u014d Takemitsu.\n \u00e8 un alunno frequentante il secondo anno del Kaimei Gakuen e capitano del club di kendo. A causa della grande influenza del padre, attore di drama televisivi per lo pi\u00f9 incentrati sui samurai, vive e si comporta come un samurai, come l'indossare sempre un kimono, il portare i capelli lunghi e la barba incolta e l'avere con s\u00e9 sempre la riproduzione di una spada e di un pugnale. Nonostante ci\u00f2 per\u00f2 far\u00e0 utilizzo di oggetti che non si addicono ad un samurai, come il suo cellulare e, soprattutto, le mentine Friske: queste ultime gli garantiscono per alcuni minuti una concentrazione superiore al normale salvo poi spomparlo dopo che l'effetto svanisce. \nMoe Yabasawa.\n \u00e8 un'alunna del Kaimei Gakuen. \u00c8 una ragazza grassa, porta gli occhiali ed ha una caratteristica bocca a forma di 3; nonostante il suo aspetto, \u00e8 il capitano del club delle cheerleader della scuola ed \u00e8 riconosciuta come un'ottima cantante. Esclama sempre la parola \"problema\" in una conversazione (Yabas nell'originale giapponese). Possiede una scimmia bianca pervertita, Yeti, che causa sempre enormi problemi allo Sket Dan. \nRoman Saotome.\n \u00e8 un'alunna del Kaimei Gakuen ed aspirante mangaka nonostante sia completamente negata per il disegno. Frequenta il club di ricerca sui manga, all'interno del quale \u00e8 una senpai ammirata per il suo duro lavoro (soprattutto dopo essere stata pubblicata con una storia autoconclusiva su una rivista shojo). Ha una cotta per Bossun, che chiama con l'appellativo \"Mio principe\". Ha una passione per gli shojo anni '80 ed ha un'abilit\u00e0 particolare, che lei stessa chiama \"Filtro della romantica e giovane fanciulla\", che le permette di vedere il mondo circostante come se fosse in un manga shojo di vecchia data. \nReiko Yuuki.\n \u00e8 un'alunna del Kaimei Gakuen con una passione per il soprannaturale e membro del club di occulto. A causa delle diverse opinioni sulla scienza e sull'occulto, lei e Switch si scontrano spesso sull'argomento, anche se in realt\u00e0 sono buoni amici. Il suo look, in sintonia con la sua passione, la fa assomigliare molto ad un fantasma: porta infatti una postura ingobbita, non usa trucco apparendo pallida ed emana sempre un'aura oscura intorno a s\u00e9. Nonostante ci\u00f2 Switch dimostra che anche lei, con il giusto make-up, pu\u00f2 apparire carina. A causa della sua passione viene circuita da una falsa indovina ma lo Sket Dan e Tsubaki dimostreranno che in realt\u00e0 l'indovina \u00e8 solo una ciarlatana aiutando Reiko e tutti gli altri clienti della truffatrice. In quest'occasione si comprende quanto in realt\u00e0 i membri dello Sket Dan siano affezionati a lei. \nKiyoshi Date.\n \u00e8 un ragazzo visual kei che frequenta il Kaimei Gakuen. Porta i capelli tinti, fa uso massiccio di trucco ed ha una maniera di esprimersi abbastanza criptica rendendo cos\u00ec impossibile fare una normale conversazione. Durante il Kaimei Rock Festival si scopre essere un bravo cantante (infatti il suo gruppo vincer\u00e0 anche il premio come miglior band), lavoro che vuole continuare in futuro.\nMomoka Kibitsu.\n \u00e8 una studentessa della Nikko High School e una idol. Prima di conoscere lo Sket Dan era una teppista che imitava la famosa Onihime ma, dopo aver conosciuto personalmente Himeko, cambia radicalmente smettendo di fare la teppista insieme al suo gruppo. Dopo aver aiutato i tre protagonisti in uno spettacolo di burattini viene scoperta prima come doppiatrice, poi da attrice ed infine da cantante. Sembra provare sentimenti per Switch.\nSaaya Agata.\n \u00e8 una studentessa del secondo anno del Kaimei Gakuen ed \u00e8 la sorella minore di Sojiro Agata. \u00c8 una tsundere, mostrando il suo lato pi\u00f9 dolce con le ragazze e quello pi\u00f9 scontroso con i ragazzi, ma sotto consiglio di Chiaki andr\u00e0 dallo Sket Dan per cercare di limare il suo carattere e diventare meno scontrosa. Durante il periodo passato con loro inizia a sviluppare dei forti sentimenti verso Bossun. \nAkitoshi Daemon.\n \u00e8 un alunno del Kaimei Gakuen e membro del Club di ricerca sui quiz, facendosi chiamare col nome di Enigman. \u00c8 un ragazzo bello e popolare ma \u00e8 completamente impacciato quando si tratta di questioni amorose ed \u00e8 timido e insicuro. Il suo atteggiamento cambia completamente quando indossa la maschera, diventando sicuro di s\u00e9 ed un maniaco dei quiz. \u00c8 innamorato di Quecchon, la sua assistente nel Club di ricerca sui quiz, ma questa non ricambia il sentimento del ragazzo."}
{"id": "4377772", "revid": "357661", "url": "https://it.wikipedia.org/wiki?curid=4377772", "title": "Palazzo Tartagni Marvelli", "text": "Palazzo Tartagni Marvelli \u00e8 un palazzo storico della citt\u00e0 di Forl\u00ec posto in corso Garibaldi 173.\nDescrizione.\nLa facciata settecentesca \u00e8 monumentale ed \u00e8 caratterizzata da decorazioni e strutture architettoniche riferibili alla Scuola bolognese.\nL'edificio risulta incompiuto: infatti, come si evidenzia dai documenti presenti nell'Archivio della Biblioteca comunale di Forl\u00ec in cui \u00e8 conservato il progetto globale, si evidenzia che la struttura attuale \u00e8 diversa da quella del progetto originario, che non fu mai portata a termine per via del declino economico dei marchesi Tartagni Marvelli risalente all'inizio del XIX secolo.\nA lato del palazzo \u00e8 presente una torre, mozza o incompiuta, del XIV secolo.\nNel 1817 da famiglia Tartagni Marvelli don\u00f2 il proprio patrimonio al Collegio dei Gesuiti di Forl\u00ec, che convert\u00ec il palazzo in istituto per l'educazione dei giovani.\nTrovandosi nella zona della citt\u00e0 che a lungo ospit\u00f2 gli uffici e le strutture dell'Esercito Italiano, prima di diventare sede della Polizia di Stato palazzo Tartagni Marvelli fu anche sede del genio militare.\n\u00c8 attualmente sede della Questura."}
{"id": "4377773", "revid": "287204", "url": "https://it.wikipedia.org/wiki?curid=4377773", "title": "Asni\u00e8res Volley 92", "text": "L'Asni\u00e8res Volley 92 \u00e8 una societ\u00e0 pallavolistica maschile francese con sede ad Asni\u00e8res-sur-Seine: milita nel campionato di Ligue B.\nStoria della societ\u00e0.\nLa societ\u00e0 \u00e8 stata fondata nel 1948 con il nome di \"Asni\u00e8res Sports\", polisportiva di cui faceva parte: promossa quasi subito nel massimo campionato francese, vinse il primo titolo nazionale nella stagione 1964-65, bissato poi nell'annata seguente. Dopo un periodo di alterne fortune, il club ritorna alla ribalta nel alla fine degli anni settanta, quando tra il 1979 ed il 1984 conquista altri tre scudetti, oltre a diversi secondi posti e alla vittoria della prima edizione della Coppa di Francia.\nNel 1992 la societ\u00e0 muta il nome in \"Asni\u00e8res Volley 92\", entrando a far parte del gruppo formato dal Paris Saint-Germain Football Club e da Canal+: sotto la nuova gestione il club vince nuovamente il campionato 1992-93 e la Coppa di Francia 1993-94, ma a seguito di alcuni problemi societari, viene retrocessa in terza divisione, per tornare a disputare il massimo campionato nella stagione 1998-99.\nDopo diversi problemi societari che portano la societ\u00e0 a disputare nuovamente il campionato cadetto, l'Asni\u00e8res Volley 92 conquista la promozione per disputare il campionato di Pro A 2006-07: dopo due annete, retrocede nuovamente in Pro B."}
{"id": "4377774", "revid": "767487", "url": "https://it.wikipedia.org/wiki?curid=4377774", "title": "Gran Gal\u00e0", "text": "Gran Gal\u00e0 \u00e8 il quinto album di studio del gruppo ska punk italiano Talco, pubblicato il 20 agosto 2012 dalla Destiny Records.\nA fine agosto 2012 il gruppo ha annunciato che dopo \"La Cretina Commedia\" sarebbe uscito un nuovo album in studio intitolato \"Gran Gal\u00e0\" sotto l'etichetta \"Destiny Record\" in uscita il 9 novembre, con uno \"speciale regalo\" per ogni preordine effettuato dal loro sito ufficiale. Il 19 ottobre 2012 viene pubblicato su YouTube il video del primo singolo, \"Danza dell'autunno rosa\". In seguito, il 2 dicembre dello stesso anno viene pubblicato un altro video, del brano \"San Maritan\""}
{"id": "4377783", "revid": "124963230", "url": "https://it.wikipedia.org/wiki?curid=4377783", "title": "Sonic e gli Anelli Segreti", "text": ", \u00e8 un videogioco della serie \"Sonic\", ambientato nel mondo delle \"mille e una notte\".\n\u00c8 il quindicesimo titolo principale della serie e il primo gioco di Sonic a uscire su Wii.\nNel 2009, \u00e8 stato pubblicato il seguito \"Sonic e il Cavaliere Nero\", sempre su Wii. I due giochi formano la duologia \"Storybook.\"\n\u00c8 stato depennato nel 2010, in seguito alla decisione di SEGA di rimuovere tutti i titoli Sonic con punteggi misti su Metacritic dai negozi, al fine di aumentare il valore del marchio, dopo recensioni positive per \"Sonic the Hedgehog 4 Episodio 1\" e \"Sonic Colours\".\nTrama.\nTutto inizia con Sonic the Hedgehog che si sveglia in casa sua perch\u00e9 sentiva una voce provenire da un ring apparso accanto a lui. Appena lo prende, appare Shahra, una dolce genio dell'anello, che gli comunica che uno spirito malvagio chiamato Erazor Djinn stava assorbendo il potere delle \"Mille e una notte\" per conquistare il mondo reale.\nSonic decide subito di fermarlo e, grazie a Shahra, entra nel mondo delle fiabe arabe dove quasi subito incontra Erazor Djinn che lancia una specie di \"Fiamma del Giuramento\" contro Shahra, ma Sonic si fa colpire al suo posto e cos\u00ec \u00e8 costretto a prendere i Sette Anelli Mondiali (Seven World Rings), anelli colorati pieni di sentimenti e di emozioni, e portarli a lui prima che la fiamma si spenga, altrimenti morir\u00e0. Sonic inizia a raccoglierli e quando trovano Erazor nel suo rifugio, Shahra, non avendo scelta, consegna gli Anelli a Erazor, ma Sonic tenta di fermarla e alla fine lei si sacrifica per salvarlo, morendo. \nErazor Djinn assorbe parte del potere degli Anelli e diventa Alf-Layla-wa-Layla dicendo: \"Io sono le Mille e una notte...\". Infuriato, Sonic assorbe l'energia degli altri anelli, quelli della rabbia (rosso), dell'odio (verde) e della tristezza (viola), i sentimenti che provava in quel momento, e si trasforma cos\u00ec in Dark Spine Sonic, la trasformazione con la quale affronta Erazor Djinn.\nDopo averlo sconfitto, Sonic tira fuori la lampada di Erazor (lui era il genio della lampada diventato malvagio) e lo costringe a esaudire i suoi tre desideri: far tornare Shahra in vita, riportare le \"Mille e una notte\" allo stato normale e che Erazor non possa pi\u00f9 uscire dalla lampada. Dopo di ci\u00f2, Sonic saluta Shahra e torna nel suo mondo. Tutto si conclude con il titolo di \"Aladino e la Lampada Magica\" che cambia nome in \"Sonic e gli Anelli Segreti\".\nSviluppo.\nOriginariamente fu annunciato con il titolo \"Sonic Wild Fire\".\nAccoglienza.\n\"Sonic e gli Anelli Segreti\" ha ricevuto recensioni miste, ma perlopi\u00f9 positive. Venne particolarmente apprezzata la grafica e il gioco stesso fu definito migliore di quelli usciti prima di allora, ma vennero criticati i controlli, il design di alcuni livelli, come ad esempio il posizionamento degli ostacoli, un livello di difficolt\u00e0 inconsistente, il sistema di missioni e i momenti in cui Sonic si fermava e doveva andare dall'altra parte.\nCome per altri giochi, \"Sonic e gli Anelli Segreti\", seppure ritenuto migliore di quelli precedenti, non riusc\u00ec a soddisfare pienamente le aspettative del debutto di Sonic sulla Wii, cos\u00ec, nel 2010, venne depennato nel tentativo di rialzare il valore della serie. Marco Esposto di IGN lo trov\u00f2 come un titolo che si faceva ben volere grazie a un approccio nuovo e interessante, che rendeva giustizia allo stile di gioco della serie, con una realizzazione tecnica apprezzabile e in generale l'atmosfera che funzionava bene.\nIl gioco \u00e8 stato un ottimo successo per SEGA, con 3 milioni di copie vendute finora."}
{"id": "4377784", "revid": "125609485", "url": "https://it.wikipedia.org/wiki?curid=4377784", "title": "Hrvatski Nogometni Klub Hajduk Split 2011-2012", "text": "Questa voce raccoglie le informazioni riguardanti l'Hrvatski Nogometni Klub Hajduk Split nelle competizioni ufficiali della stagione 2011-2012."}
{"id": "4377785", "revid": "729019", "url": "https://it.wikipedia.org/wiki?curid=4377785", "title": "Castello di Sanluri", "text": "Il castello di Sanluri, detto anche di Eleonora d'Arborea, \u00e8 un edificio fortificato militare di et\u00e0 giudicale. Il suo stato di conservazione \u00e8 ottimo, anche perch\u00e9 ha sempre mantenuto la sua funzione abitativa, arrivando ad ospitare oggi il Museo risorgimentale Duca d'Aosta. Rivest\u00ec un'importante rilevanza storica in quanto era una delle roccaforti di controllo del confine del giudicato di Cagliari con il giudicato d'Arborea. Nelle vicinanze si combatt\u00e9 la battaglia di Sanluri.\nNon \u00e8 documentato se Eleonora d'Arborea vi soggiorn\u00f2, anche se viene mostrata una presunta sedia appartenuta alla giudicessa, ma il maniero \u00e8 sempre stato conosciuto con il suo nome.\nStoria.\nIl castello fu edificato, tra il 1188 e il 1195, per volere del giudice Pietro I di Arborea (+1206).Il suo scopo era difensivo, ma anche residenziale.\nGli storici Raimondo Carta Raspi e Foiso Fois affermavano, come voleva la tradizione, che la fortezza fosse nel giudicato di Cagliari, presso il confine con quello di Arborea. Le ricerche e gli studi dell'attuale proprietario, il conte Alberto di Villasanta, dal 2005 hanno esposto, invece, un'altra pi\u00f9 verosimile e ponderata testimonianza.\nIl borgo di Sanluri era ubicato strategicamente tra i giudicati di Cagliari e di Arborea, ai limiti del Campidano di Cagliari, sotto le alture della Marmilla: fu, dunque, ritenuto un sito idoneo per la costruzione di un castello, onde poter vigilare sulla frontiera, lungo l'arteria pi\u00f9 importante della Sardegna che, da Cagliari, conduceva a Sassari e Torres. \nIl mastio del maniero fu realizzato in forma rettangolare, ripartito in tre piani, con due torrette quadrangolari: la cinta muraria aveva mediamente uno spessore di due metri e fu innalzata, sotto la direzione dell'architetto Berengario Roich, su richiesta del re Pietro IV d'Aragona.\nIl conte di Villasanta, residente nel castello, ha sostenuto che la rocca non pu\u00f2 essere stata eretta dai giudici di Cagliari poich\u00e9 il suo obiettivo naturale era di avviare un combattimento verso sud e ci\u00f2 veniva chiaramente dimostrato dalle varie opere a ridosso della parete meridionale. E neppure agli aragonesi poteva interessare di edificare la fortezza, dato che diversamente la avrebbero orientata rivolgendo verso l'esterno delle mura il maschio, le torri, i merli.Soltanto il giudicato di Arborea, pertanto, poteva avere avuto l'interesse di erigere la rocca per salvaguardarsi da un'aggressione di Cagliari.Fu il giudice di Arborea Pietro I di Arborea (1185-1195) che concretizz\u00f2 il progetto della costruzione, contro Guglielmo I Salusio IV, sovrano di Cagliari (1188-1214), tra il 1188 e il 1195. Gli aragonesi, come anzidetto, assemblarono il palazzo nella corte.\nTra l'11 ed il 15 luglio del 1355 vi fu firmata la Pace di Sanluri\nIn seguito alla battaglia di Sanluri del 30 giugno 1409, avendo il re di Aragona conquistato ormai l'intera isola e sconfitto Guglielmo III di Narbona, ultimo erede diretto di Mariano IV di Arborea, la fortezza perse ogni ruolo e significato militare.\nIl castello acquis\u00ec un'unica destinazione residenziale e fu venduto ai De Sena (con il rango di viscontea), agli Henriquez, ai Castelv\u00ec,agli Aymerich di Laconi e, infine, nel 1924, ai di Villa Santa, conti dal 1946.\nIl polo museale.\nQuesti lo restaurarono e, oltre all'appartamento signorile, adibirono alcuni saloni a polo museale; vi sono una sala per il Museo delle ceroplastiche, il pi\u00f9 importante in Europa poich\u00e9 vede oltre quattrocento sculture e ritratti in ceroplastica, alcuni pezzi sono rarissimi, databili dal Cinquecento all'Ottocento con le firme di autori quali Ammannati, Susini, Zumbo, Giambologna, Piamontini e Mazzafirri, e due saloni, \"delle Milizie\" e \"di Giustizia\", che ospitano il Museo risorgimentale Duca d'Aosta, il quale conserva, tra i numerosi cimeli patriottici, la bandiera tricolore che il 3 novembre 1918 garr\u00ec per prima nella Trieste appena riconquistata dall'Italia dopo la vittoria nella prima guerra mondiale e il documento originale del Bollettino della Vittoria. Le altre sale del castello ospitano i suoi arredi originali; vi sono lo \"studio\" del conte Villa Santa, dove \u00e8 conservato il suo epistolario con il principe di Montenevoso il generale Gabriele d'Annunzio, il \"salotto napoleonico\", dove si conservano diverse sciabole, documenti e arredi appartenuti alla famiglia imperiale di Bonaparte e la \"camera dei Doria\", dove si pu\u00f2 ammirare un ricco letto del Settecento."}
{"id": "4377795", "revid": "729019", "url": "https://it.wikipedia.org/wiki?curid=4377795", "title": "Eric Matlock", "text": "Attualmente, combatte nella Ohio Valley Wrestling come Rudy Switchblade.\nTitoli e riconoscimenti.\nEmpire Wrestling Federation\nOhio Championship Wrestling\nUnited States Wrestling Organisation\nOhio Valley Wrestling"}
{"id": "4377800", "revid": "767487", "url": "https://it.wikipedia.org/wiki?curid=4377800", "title": "Nikos M\u012blas", "text": "Carriera.\nCon il Panathinaikos ha vinto tre volte il campionato greco (1950, 1951 e 1954). Con la maglia della ha collezionato 8 presenze e 5 punti tra il 1949 e il 1952, vincendo la medaglia di bronzo agli Europei 1949; ha disputato inoltre gli Europei 1951 e le Olimpiadi del 1952.\nDa allenatore ha guidato l'AEK Atene alla conquista della Coppa delle Coppe 1967-1968 e di 2 campionati (1968 e 1970). Nel 1961 e nel 1962 aveva vinto il titolo greco alla guida del Panathinaikos."}
{"id": "4377801", "revid": "729019", "url": "https://it.wikipedia.org/wiki?curid=4377801", "title": "Campionati del mondo di snowboard 2013 - Slopestyle femminile", "text": "La gara di slopestyle femminile ai campionati del mondo di snowboard 2013 si \u00e8 svolta a Stoneham il 17 e il 18 gennaio 2013, con la partecipazione di 37 atlete da 16 nazioni.\nRisultati.\nFinale.\nLe atlete compiono due run; per la classifica vale il punteggio migliore."}
{"id": "4377804", "revid": "1748167", "url": "https://it.wikipedia.org/wiki?curid=4377804", "title": "Toni Orlandi", "text": "Biografia.\nHa dato la voce a molti attori famosi tra i quali James Cromwell, Philip Baker Hall, Brian Cox, Christopher Plummer, Dennis Farina, Jeffrey Tambor, Donald Pleasence e molti altri.\nA volte viene accreditato come Tony Orlandi."}
{"id": "4377807", "revid": "380654", "url": "https://it.wikipedia.org/wiki?curid=4377807", "title": "Tony Orlandi", "text": ""}
{"id": "4377810", "revid": "1566286", "url": "https://it.wikipedia.org/wiki?curid=4377810", "title": "Marc Norman", "text": "Laureato all'Universit\u00e0 della California, Berkeley, inizia come fattorino in bicicletta per la Universal Studios, per poi diventare sceneggiatore televisivo e cinematografico, e cimentarsi anche come scrittore e regista. Una sua sceneggiatura riscritta da Tom Stoppard ha vinto il premio Oscar alla migliore sceneggiatura originale della 71\u00aa edizione del 1999, per il film \"Shakespeare in Love\"."}
{"id": "4377821", "revid": "767487", "url": "https://it.wikipedia.org/wiki?curid=4377821", "title": "Medaglia commemorativa della Crociera aerea del Decennale", "text": "La medaglia commemorativa della Crociera aerea del Decennale fu istituita nel Regno d'Italia con Regio decreto n. 1748 del 1933 allo scopo di accordare uno speciale ed onorifico distintivo a ricordo dell'impresa. La medaglia \u00e8 stata abolita nel 2010 \nConferimento.\nLa medaglia fu conferita dal Capo del Governo Primo Ministro Segretario di Stato a coloro che avevano partecipato alla Crociera aerea del Decennale assumendo responsabilit\u00e0 per il disimpegno delle proprie mansioni oltre che in volo anche nelle basi ed a bordo delle navi, nonch\u00e9 a quanti avevano acquisito particolari benemerenze nella preparazione ed attuazione della Crociera.\nLa medaglia fu concessa alla memoria di coloro che avevano perduto la vita nel corso della Crociera stessa.\nInsegne.\nLa medaglia, in bronzo, ha il diametro di 32 millimetri e reca:\nLa medaglia andava portata sulla sinistra del petto con un nastro di colore rosso scarlatto. \nIl nastrino poteva essere portato sul petto in luogo della medaglia."}
{"id": "4377823", "revid": "183694", "url": "https://it.wikipedia.org/wiki?curid=4377823", "title": "Trasporti in Europa", "text": "I trasporti in Europa sono un insieme di principali linee di mezzi di trasporto che prevedono per il movimento di oltre 700 milioni di persone e le relative merci.\nLa geografia politica dell'Europa divide il continente in pi\u00f9 di 50 Stati sovrani e territori. Questa frammentazione, con maggiore movimento di persone a partire dalla rivoluzione industriale, ha portato ad un elevato livello di cooperazione tra i paesi europei in via di sviluppo e manutenzione di reti di trasporto. Organizzazioni sovranazionali e intergovernative, come l'Unione europea (UE), del Consiglio d'Europa e l'Organizzazione per la sicurezza e la cooperazione in Europa hanno portato allo sviluppo di norme internazionali e degli accordi che permettono alle persone e alle merci di attraversare le frontiere d'Europa, in gran parte con livelli unici di libert\u00e0 e semplicit\u00e0.\nI trasporti di tipo aereo, ferroviario, stradale e navale sono diffusi e importanti in tutta Europa. Il vecchio continente era il primo continente per quanto riguarda le ferrovie e il primo al mondo e autostrade, ed al giorno d'oggi ospita alcuni dei porti pi\u00f9 trafficati del mondo e vari aeroporti internazionali.\nLo spazio Schengen consente di evitare i controlli alle frontiere per gli spostamenti tra 25 paesi europei.\nIl trasporto di merci ha un alto livello di compatibilit\u00e0 intermodale e lo spazio economico europeo consente la libera circolazione delle merci in 30 stati."}
{"id": "4377837", "revid": "757396", "url": "https://it.wikipedia.org/wiki?curid=4377837", "title": "Chris Johnson (cestista 1990)", "text": ""}
{"id": "4377840", "revid": "1573940", "url": "https://it.wikipedia.org/wiki?curid=4377840", "title": "Hesperiphona vespertina", "text": "Il frosone vespertino americano (\"Hesperiphona vespertina\" ()) \u00e8 un uccello passeriforme della famiglia dei Fringillidi.\nTassonomia.\nIn passato la specie era ascritta al genere \"Coccothraustes\", che condivideva col frosone eurasiarico con il nome di \"Coccothraustes vespertinus\": pur continuando ad essere ritenuta ad esso affine, attualmente essa viene classificata in un genere a s\u00e9 stante assieme all'affine frosone dal cappuccio (\"Hesperiphona abeillei\").\nSe ne distinguono tre sottospecie:\nDistribuzione e habitat.\nLa specie \u00e8 diffusa in una grossa porzione del Nord America che comprende larga parte del Canada, e le aree costiere nord-orientale e occidentale degli USA, a sud fino al Messico centro-occidentale. Negli ultimi anni, le popolazioni settentrionali di frosone vespertino hanno espanso il suo areale in direttrice sud-est, probabilmente grazie alle piantagioni di acero americano ed altri alberi dei cui semi si nutre che sono sorte in territori precedentemente spogli da alberi e grazie alle mangiatoie poste all'aperto dai privati cittadini per nutrire gli uccelli di piccola taglia durante l'inverno.\nL'habitat prediletto del frosone vespertino sono le aree boschive miste o di conifere: pu\u00f2 spostarsi di bosco in bosco a seconda della stagionalit\u00e0 di maturazione dei semi delle varie piante.\nNon \u00e8 invece una specie tendenzialmente migratrice, a meno che non venga costretto a ci\u00f2 dalle temperature rigide o dalla scarsit\u00e0 di cibo: in tal caso pu\u00f2 spingersi a sud fino a raggiungere gli Stati Uniti meridionali. Sono stati registrati anche due casi di esemplari spintisi accidentalmente fino alle isole britanniche.\nDescrizione.\nDimensioni.\nMisura dai 16 ai 22\u00a0cm di lunghezza, per un'apertura alare che va dai 30 ai 36\u00a0cm ed un peso che varia fra i 39 e i 73\u00a0g.\nAspetto.\nL'aspetto \u00e8 massiccio, con grossa testa e coda piuttosto corta. Il becco \u00e8 robusto e conico, meno tozzo che nel frosone eurasiatico.\nLa specie presenta un dicromatismo sessuale piuttosto netto: nel maschio la colorazione di fondo \u00e8 bruno-giallastro, con tendenza a scurirsi fino a diventare marrone su dorso, collo, guance, gola e nuca ed a schiarirsi sul basso ventre e sul sottocoda, dove diviene quasi giallo. Gialla \u00e8 anche una striscia a forma di \"V\" che sovrasta gli occhi come un unico sopracciglio, mentre la calotta cranica \u00e8 ricoperta di penne nere. Nere sono anche la mascherina che va dall'occhio al becco, la coda e il bordo delle ali, sulle quali \u00e8 presente una banda bianca.\nLa colorazione della femmina \u00e8 invece pi\u00f9 dimessa: manca quasi completamente il marrone ed il piumaggio \u00e8 grigio-brunastro sulla parte dorsale del corpo e quasi \"beige\" sul ventre, mentre il disegno bianco e nero sulle ali ed il nero della coda rimangono invariati: la mascherina nera \u00e8 appena accennata (nella sottospecie nominale \u00e8 addirittura assente), mentre sulla nuca \u00e8 presente una banda giallastra a forma di mezzaluna che prosegue fino alle spalle.\nIn ambedue i sessi il becco \u00e8 di color avorio, gli occhi grandi e rotondi di colore bruno scuro, le zampe di colore carnicino chiaro con quattro dita, di cui tre rivolte in avanti ed uno rivolto all'indietro.\nBiologia.\nSi tratta di uccelli diurni, tendenzialmente solitari, che tuttavia non hanno problemi a riunirsi in gruppetti, specialmente attorno alle fonti di cibo quando questo viene a scarseggiare. Durante il periodo riproduttivo, tuttavia, le coppie mostrano una spiccata territorialit\u00e0 e non esitano ad attaccare eventuali intrusi conspecifici.\nAlimentazione.\nIl frosone vespertino ha una dieta essenzialmente granivora: esso si nutre di semi di ogni tipo, del cui involucro riesce ad avere facilmente ragione grazie al grosso becco e alla poderosa muscolatura che ad esso \u00e8 associata. Pi\u00f9 raramente pu\u00f2 essere osservato nutrirsi anche di altro materiale vegetale (come bacche e frutti), o addirittura invertebrati: questo avviene soprattutto durante la stagione degli amori, quando questi uccelli necessitano di cibo molto nutriente per affrontare gli sforzi riproduttivi e per nutrire la prole.\nRiproduzione.\nLa stagione riproduttiva comincia in marzo-aprile: il maschio corteggia la femmina inseguendola insistentemente fino a che ella non acconsente all'accoppiamento.\nIl nido ha una forma a coppa e viene costruito con rametti e altro materiale vegetale, mentre internamente esso \u00e8 foderato di pelo e fili d'erba: generalmente esso viene posizionato a qualche metro d'altezza, nel fitto della vegetazione, con particolare preferenza per le biforcazioni dei rami.\nIn esso vengono deposte in genere 3 uova, la cui cova \u00e8 appannaggio quasi esclusivo della femmina: esse schiudono dopo 13 giorni circa, ed i piccoli vengono nutriti da ambedue i genitori (ma anche qui \u00e8 soprattutto la femmina ad occuparsi di loro). Sebbene siano in grado di lasciare il nido dopo a due settimane dalla schiusa, generalmente i genitori si prendono cura di essi per almeno altre due settimane. Generalmente viene portata avanti un'unica covata l'anno, mentre in annate particolarmente miti \u00e8 possibile che ne vengano portate due.\nAnche il frosone vespertino \u00e8 monogamo, tuttavia il regime di coppia non \u00e8 cos\u00ec rigido come nel suo parente eurasiatico ed in particolare i maschi possono accoppiarsi con pi\u00f9 femmine.\nIn cattivit\u00e0, i frosoni vespertini possono vivere fino a 17 anni: in natura, tuttavia, \u00e8 piuttosto raro che essi riescano a sopravvivere per pi\u00f9 di una singola stagione riproduttiva, e questo vale in particolare per i maschi"}
{"id": "4377842", "revid": "599013", "url": "https://it.wikipedia.org/wiki?curid=4377842", "title": "K\u014dstas Papad\u012bmas", "text": "Carriera.\nCon il Panellinios ha vinto il campionato greco nel 1953, nel 1955 e nel 1957.\nCon la ha collezionato 17 presenze e 104 punti tra il 1951 e il 1955. Ha disputato le Olimpiadi del 1952 (19\u00ba posto) e ha vinto il bronzo ai Giochi del Mediterraneo del 1955."}
{"id": "4377847", "revid": "122315", "url": "https://it.wikipedia.org/wiki?curid=4377847", "title": "Coccothraustes vespertinus", "text": ""}
{"id": "4377850", "revid": "1342115", "url": "https://it.wikipedia.org/wiki?curid=4377850", "title": "Domenico Bova", "text": "Biografia.\nDiplomato ragioniere, \u00e8 funzionario di partito. Dal 1993 al 1995 \u00e8 sindaco del comune di Roccella Ionica.\nViene eletto per la prima volta deputato della Repubblica Italiana alle Elezioni politiche italiane del 1994 nel collegio uninominale di Siderno tra le file dei Progressisti. Viene poi confermato alla Camera, sempre nel collegio di Siderno, nelle due successive elezioni politiche del 1996 e 2001 tra le file de L'Ulivo. Termina il proprio mandato parlamentare nel 2006."}
{"id": "4377852", "revid": "287204", "url": "https://it.wikipedia.org/wiki?curid=4377852", "title": "Campionato italiano di hockey su ghiaccio 1969-1970", "text": "Il Campionato italiano di hockey su ghiaccio 1969-70 \u00e8 stata la 36\u00aa edizione della manifestazione.\nSerie A.\nFormazioni.\nSono quattro le iscritte al campionato, le stesse compagini iscritte anche l'anno precedente: SG Cortina, HC Gardena, Diavoli Milano e HC Bolzano.\nCampionato.\nClassifica.\n La Sportivi Ghiaccio Cortina vince il suo undicesimo scudetto.\nFormazione Campione d'Italia: Francesco Alver\u00e0 \u2013 Enrico Benedetti \u2013 Paolo Bernardi \u2013 Franco Costantini \u2013 Giulio Costantini \u2013 Alberto Da Rin \u2013 Gianfranco Da Rin \u2013 Bruno Frison \u2013 Bruno Ghedina \u2013 Giuseppe Lorenzi \u2013 Mario Lacedelli \u2013 Giovanni Mastel \u2013 Claudio Pompanin \u2013 Ruggero Savaris \u2013 Jack Siemon \u2013 Giulio Verocai."}
{"id": "4377858", "revid": "767487", "url": "https://it.wikipedia.org/wiki?curid=4377858", "title": "Camada negra", "text": "Camada negra \u00e8 un film spagnolo del 1977 diretto da Manuel Guti\u00e9rrez Arag\u00f3n."}
{"id": "4377859", "revid": "287204", "url": "https://it.wikipedia.org/wiki?curid=4377859", "title": "Campionato italiano di hockey su ghiaccio 1970-1971", "text": "Il Campionato italiano di hockey su ghiaccio 1970-71 \u00e8 stata la 37\u00aa edizione della manifestazione.\nSerie A.\nFormazioni.\nDalle quattro formazioni iscritte negli ultimi campionati le squadre salgono a sei: non vi sono pi\u00f9 i Diavoli Milano mentre, a SG Cortina, HC Gardena e HC Bolzano si aggiungono tre formazioni venete: Alleghe Hockey, Asiago Hockey ed HC Auronzo.\nCampionato.\nClassifica.\n La Sportivi Ghiaccio Cortina vince il suo dodicesimo scudetto.\nFormazione Campione d'Italia: Enrico Benedetti \u2013 Paolo Bernardi \u2013 Silvio Bernardi \u2013 Franco Costantini \u2013 Giulio Costantini \u2013 Alberto Da Rin \u2013 Gianfranco Da Rin \u2013 Renato Franceschi \u2013 Bruno Frison \u2013 Bruno Ghedina \u2013 Antonio Huber \u2013 Mario Lacedelli \u2013 Renato Lacedelli \u2013 Giuseppe Lorenzi \u2013 Giovanni Mastel \u2013 Lorenzo Menardi \u2013 Fabio Polloni \u2013 Ruggero Savaris \u2013 Jack Siemon \u2013 Giulio Verocai."}
{"id": "4377860", "revid": "599013", "url": "https://it.wikipedia.org/wiki?curid=4377860", "title": "Palazzo Acconci", "text": "Palazzo Acconci, chiamato anche \"palazzo Acconci Zampighi Galletti\", in memoria dei passati proprietari, \u00e8 un palazzo cinquecentesco di Forl\u00ec, situato in corso Garibaldi 149.\nStoria.\nLa costruzione dell'edificio venne avviata agli inizi del XVI secolo e fu inizialmente dimora della famiglia Acconci. Pass\u00f2 poi di mano ai Torelli, ai Pulucci, Guarini, Reggiani, quindi, nel 1905, agli Zampighi Galletti. Il terremoto del 1870 provoc\u00f2 il crollo di un'ala del palazzo, che venne ricostruita.\nIl palazzo \u00e8 stato nel 2007 oggetto di lavori di restauro su progetto dell'architetto cesenate Giovanni Bendandi.\nDescrizione.\nLa facciata presenta un portale in pietra d'Istria. A lato del portone si apre una stanza di forma quadrata, con soffitto coperto da una volta ad ombrello, che possa aver ricoperto la funzione di tribunale amministrativo del giurista Girolamo Acconci, morto nel 1591.\nIl cortile interno cinquecentesco presenta un pozzo al centro e un portico con capitelli corinzi, opera del ferrarese Rocco Poltri.\nI restauri moderni hanno permesso di recuperare al pianterreno il ciclo di affreschi, opera dell'artista forlivese Livio Agresti (\"Imprese di Giulio Cesare\" alle pareti e le \"Sibille\" sul soffitto)."}
{"id": "4377861", "revid": "729019", "url": "https://it.wikipedia.org/wiki?curid=4377861", "title": "Luigi Sementa", "text": "Biografia.\nCarriera militare.\nAvviatosi giovanissimo alla vita delle armi, \u00e8 stato allievo del corso 1973-1977 della Scuola militare Nunziatella di Napoli. Ammesso successivamente all'Accademia Militare di Modena, vi ha conseguito nel 1979 il grado di sottotenente, con il quale si \u00e8 avviato alla frequenza della Scuola di Applicazione dell'Arma dei Carabinieri dal 1979 al 1981.\nPromosso al grado di tenente, fu assegnato il 1\u00ba settembre 1981 all'8\u00ba Battaglione Carabinieri \"Lazio\" ove resse, in periodi diversi, i comandi della 1\u00aa e della 2\u00aa compagnia \"antiterrorismo-antidirottamento-antisabotaggio\" (rispettivamente preposte alla sicurezza degli Aeroporti di \"Roma Ciampino\" e \"Roma Fiumicino\") e della compagnia \"blindo cingolata\" . Pass\u00f2 quindi alla Compagnia Carabinieri di Roma-Montesacro il 6 febbraio successivo,con l'incarico di costituire il Nucleo Vigilanza Esterna Istituti di Prevenzione e Pena di Rebibbia, che comand\u00f2 fino al 13 giugno dello stesso anno. In questo periodo, collabor\u00f2 con la 1\u00aa sezione del Reparto Operativo di Roma in funzione di sostegno informativo nell'ambito del processo a carico di alcuni appartenenti alle Brigate Rosse, imputati del sequestro e del successivo omicidio del presidente della Democrazia Cristiana Aldo Moro. A seguito del rinvenimento in un covo della colonna romana delle Brigate Rosse di sue foto e notizie dettagliate su spostamenti ed orari praticati, dal 14 giugno 1982 venne assegnato, per tutelarne l'incolumit\u00e0 quale Capo Ufficio O.A.I.O. all'11\u00aa Brigata Meccanizzata.\nCon l'escalation dei sequestri di persona ad opera delle 'ndrine calabresi, avendo dimostrato la capacit\u00e0 di pianificare e condurre reparti inquadrati nell'azione di contrasto, il 17 febbraio 1983 fu trasferito al comando del nucleo operativo e radiomobile della Compagnia Carabinieri di Reggio Calabria, dove rimase fino al 20 settembre 1984. In questo periodo si distinse per coraggio e determinazione nella lotta alla malavita locale, tanto da essere additato dai capi clan delle cosche locali con l'appellativo \"il tenente d'azione\" o \"il tenente dei Reali\". Solo alcuni mesi dopo il trasferimento, mentre era fuori servizio nella frazione marina di Catona, si trov\u00f2 casualmente ad assistere ad un omicidio. Prontamente intervenuto nonostante fosse in inferiorit\u00e0 numerica, ingaggi\u00f2 conflitto a fuoco (il secondo dei tre sostenuti durante la sua carriera) con i due killer, ferendoli ed arrestandoli. Entrambi decedevano nei giorni a seguire per le gravi ferite riportate nel corso della sparatoria. Per il valore dimostrato, ricevette dalle mani del Presidente della repubblica Sandro Pertini la Medaglia d'argento al valor militare, nel corso di una cerimonia avvenuta a Piazza di Siena a Roma il 5 giugno 1984.\nPromosso capitano, il 21 settembre 1984 fu trasferito presso il Reparto Operativo del Gruppo Carabinieri Napoli I, Nucleo Operativo, dove assunse il comando della 2\u00aa sezione fino al 13 settembre 1988. In questo periodo si occup\u00f2 di numerosi fatti di cronaca, tra cui su tutti l'omicidio del giornalista Giancarlo Siani. Nuovamente trasferito a Molfetta, comand\u00f2 la locale Compagnia Carabinieri fino al 14 marzo 1990.\nAl termine dell'esperienza pugliese, fu trasferito a Napoli il 15 marzo 1990, dove istitu\u00ec l'Ufficio dell'Alto Commissario per il Coordinamento della lotta contro la delinquenza mafiosa, rimanendovi quale funzionario fino al 29 luglio 1992. Risultato vincitore di concorso, terzo su 80 parigrado partecipanti, fu nominato il 30 luglio 1992 Capo Sezione del settore Investigazioni Giudiziarie del Centro Operativo di Napoli della Direzione Investigativa Antimafia, e vi rimase fino al 10 settembre 2000, assumendo successivamente la responsabilit\u00e0 dell'intero settore, e conseguendo nel frattempo l'avanzamento prima al grado di maggiore e quindi a quello di tenente colonnello. In questo periodo consegu\u00ec risultati investigativi di rilievo, partecipando tra l'altro alla cattura, nel 1998, del boss della Camorra Francesco Schiavone, detto \"Sandokan\", leader assoluto del clan dei Casalesi..\nDal settembre 2000 al settembre 2002 resse con il grado di tenente colonnello il Comando Provinciale dei Carabinieri di Benevento. Successivamente e fino al settembre 2006 comand\u00f2 il Reparto Operativo del Comando Provinciale di Napoli, con sede nella storica caserma \"Pastrengo\", avendo alle proprie dipendenze il nucleo operativo, il nucleo radiomobile, il nucleo informativo e la centrale operativa. Tale incarico fu assolto fino alla promozione al grado superiore di colonnello. Dal settembre 2006 e fino al 31 agosto del 2008,ebbe l'incarico di Comandante della Scuola Allievi Carabinieri di Benevento.\nSi fregia del brevetto di paracadutista e di quello di comandante di unit\u00e0 corazzate. Da Ufficiale Superiore coordin\u00f2 l'attivit\u00e0 di addestramento nei \"combattimenti in ambienti ristretti \" dei distaccamenti operativi degli incursori del 9\u00ba Reggimento d'assalto paracadutisti \" Col Moschin \" della Brigata Paracadutisti \" Folgore \" .\nCarriera civile.\nSegnalato successivamente dal Comando Generale dell'Arma dei Carabinieri al sindaco pro-tempore di Napoli, Rosa Russo Iervolino, assunse il 1\u00ba settembre 2008 il comando della polizia municipale del capoluogo che, con un organico di circa 2300 unit\u00e0, ha retto fino al 21 luglio 2012.\nIn questo periodo, si \u00e8 segnalato per una costante attivit\u00e0 di contrasto all'illegalit\u00e0, condotta spesso in primissima persona, e diretta soprattutto al contrasto del commercio ambulante abusivo e dei parcheggiatori senza titolo. Contro questi ultimi, in particolare, aveva costituito un reparto ad hoc, che fungesse da continuo operatore di disturbo dell'attivit\u00e0, attraverso la sanzione dei clienti. Si \u00e8 inoltre impegnato in programmi di educazione stradale, diretti a contenere l'incidentalit\u00e0 in particolare dei giovanissimi, nel contrasto delle truffe, tra cui una sulle case famiglia, del valore di diverse decine di milioni di euro, della diffusione di alcool e droga tra i giovanissimi, delle attivit\u00e0 illegali svolte nei campi rom.\nIl 5 dicembre 2008 prende a schiaffi un giornalista che aveva convocato nel Comando della Polizia Municipale, mentre aveva il ruolo di Comandante.\nPer questo episodio fu querelato e dovette risarcire il giornalista picchiato.\nCessato dall'incarico con la motivazione della necessit\u00e0 per il Comune di Napoli di non avere pi\u00f9 consulenti esterni, e nonostante avesse offerto di svolgere il proprio compito gratuitamente; \u00e8 stato richiamato dal presidente dell'VIII Municipalit\u00e0 di Napoli, Angelo Pisani, con l'incarico di esperto per la sicurezza a Scampia, incarico che svolge attualmente senza percepire alcun compenso. In questa veste, \u00e8 impegnato a costruire una rete sociale sul territorio, con l'ausilio delle locali scuole e chiese, al fine di intercettare ed incanalare positivamente gli adolescenti, bacino privilegiato di reclutamento per le attivit\u00e0 criminali."}
{"id": "4377862", "revid": "1543377", "url": "https://it.wikipedia.org/wiki?curid=4377862", "title": "Sto dnej posle detstva", "text": "Sto dney posle detstva (\"\u0421\u0442\u043e \u0434\u043d\u0435\u0439 \u043f\u043e\u0441\u043b\u0435 \u0434\u0435\u0442\u0441\u0442\u0432\u0430\" - in italiano \"Cento giorni dopo l'infanzia\") \u00e8 un film del 1975 diretto da Sergey Solovyov.\n\u00c8 un film drammatico sovietico a sfondo romantico con Boris Tokarev, Tatyana Drubich, Irina Malysheva e Yuri Agilin. Il film partecip\u00f2 al Festival internazionale del cinema di Berlino del 1975 e Solowjow vinse l'Orso d'argento per il miglior regista.\nProduzione.\nIl film, diretto da Sergey Solovyov su una sceneggiatura di Aleksandr Aleksandrov e Sergey Solovyov, fu prodotto dalla Mosfil'm.\nDistribuzione.\nIl film fu distribuito in Unione Sovietica nel dicembre del 1975. \u00c8 stato distribuito all'estero anche con il titolo \"One Hundred Days After Childhood\".\nAltre distribuzioni:"}
{"id": "4377864", "revid": "144796", "url": "https://it.wikipedia.org/wiki?curid=4377864", "title": "Sennar (sultanato)", "text": ""}
{"id": "4377867", "revid": "466539", "url": "https://it.wikipedia.org/wiki?curid=4377867", "title": "Australian Open 2013 - Doppio ragazzi", "text": "Liam Broady e Joshua Ward-Hibbert erano i detentori del titolo ma non hanno preso parte alla competizione.\nJay Andrijic e Bradley Mousley hanno sconfitto in finale Maximilian Marterer e Lucas Miedler per 6-3, 7-63."}
{"id": "4377871", "revid": "767487", "url": "https://it.wikipedia.org/wiki?curid=4377871", "title": "La tardona", "text": "La tardona (\"La Vieille Fille\") \u00e8 un film del 1972 diretto da Jean-Pierre Blanc.\nTrama.\nGabriel, un uomo di mezza et\u00e0 in transito per una cittadina marittima della costa mediterranea francese, \u00e8 costretto ad alloggiare presso un locale alberghetto, a causa di un guasto alla sua auto. Si \u00e8 in piena estate, per cui l'inconveniente si trasforma per lui in una vacanza non programmata. Tra i clienti dell'hotel c'\u00e8 Muriel, una piacevole donna single non proprio nel fiore degli anni, per la quale Gabriel inizia a nutrire una profonda simpatia, mentre lei a causa della sua timidezza, sembra invece respingerlo. Tra incontri con personaggi al limite del caricaturale ed il grottesco, cameriere frivole e incompetenti, pasti non proprio esaltanti, chiacchierate a ruota libera, si crea poco a poco tra i due una gradevole sintonia, fino ad un congedo foriero di futuri sviluppi, allorch\u00e9 lei ripartendo per Parigi dalla stazione ferroviaria, gli dona un taccuino su cui aveva scritto il proprio indirizzo.\nProduzione.\nCo-produzione italo-francese realizzata da Lira Films, Pegaso Cinematografica e Praesidens, il film venne girato completamente in Francia, a Cassis, nel dipartimento delle Bocche del Rodano.\nDistribuzione.\nIl film venne distribuito nelle sale cinematografiche francesi il 5 gennaio 1972, riscuotendo un buon successo di pubblico e di critica.\nIn Italia usc\u00ec il 14 agosto dello stesso anno.\nVenne presentato al Festival di Berlino (dove vinse l'Orso d'argento per la miglior regia) nel giugno 1972 ed al Chicago International Film Festival (dove fu premiato per la miglior opera prima) nel novembre 1972."}
{"id": "4377872", "revid": "633110", "url": "https://it.wikipedia.org/wiki?curid=4377872", "title": "Spaccamela (granata)", "text": "La bomba a mano lenticolare Spaccamela era una granata italiana prodotta in due versioni differenti, Spaccamela offensiva e Spaccamela difensiva ed impiegata durante la Grande Guerra. Prende il nome dal progettista Pio Spaccamela.\nTecnica.\nIl corpo bomba ha forma lenticolare, come per la lenticolare Minucciani, ed \u00e8 formata da due gusci in lamiera ferrosa. Sul guscio superiore \u00e8 impressa la scritta \"OSP\" (Offensiva Spaccamela Pio) sulla \"offensiva\" o \"SP\" sulla \"difensiva\". Esso ha peso e dimensioni diverse nelle due versioni: nella \"offensiva\" ha un diametro di 70\u00a0mm e pesa 120 grammi senza la carica di esplosivo, mentre nella \"difensiva\" i due valori salgono a 90\u201395\u00a0mm e 320-325 grammi. La carica \u00e8 indifferentemente in gelatina, cheddite o sabulite. Superiormente il corpo bomba presenta il foro di caricamento, chiuso da un tappo in ottone o in ferro, avvitato o ad incastro tramite dentini. La cassula, in ottone o ferro, \u00e8 fissata al corpo bomba da due ribattini e porta la capsula a percussione dell'innesco al fulminato di mercurio, protetta da un copripercussore metallico, e l'innesco della miccia. La miccia dalla cassula si porta al tappo del corpo bomba, protetta da un coprimiccia in lamiera dello stesso materiale della cassula. Essa funge da ritardo pirico ed \u00e8 calcolata per bruciare in 8 secondi dall'innesco. Per l'uso si sollevava il copripercussore e lo si batteva su una superficie dura, provocando cos\u00ec l'innesco della miccia. Il lancio era effettuato a 35 metri, con raggio letale di 10 metri."}
{"id": "4377874", "revid": "729019", "url": "https://it.wikipedia.org/wiki?curid=4377874", "title": "Stazione di Minami-Chitose", "text": "La \u00e8 la principale stazione della citt\u00e0 di Chitose situata lungo la linea Chitose. Dalla stazione si separa la diramazione della linea Chitose per l'Aeroporto di Shin-Chitose.\nStruttura.\nLa stazione \u00e8 dotata di 4 binari con due piattaforme a isola centrali."}
{"id": "4377875", "revid": "767487", "url": "https://it.wikipedia.org/wiki?curid=4377875", "title": "Frapp\u00e9 alla menta", "text": "Frapp\u00e9 alla menta (\"Peppermint Frapp\u00e9\") \u00e8 un film del 1967 diretto da Carlos Saura. L\u2019opera, come si legge nel finale della pellicola, \u00e8 dedicata all\u2019amico Luis Bu\u00f1uel. Geraldine Chaplin interpreta due donne diverse. Bu\u00f1uel, esattamente dieci anni dopo, in Quell\u2019oscuro oggetto del desiderio, assegner\u00e0 a due attrici diverse, Carole Bouquet e Angela Molina, l\u2019interpretazione della stessa donna, Conchita.\nTrama.\nJuli\u00e1n , apatico medico scapolo di mezza et\u00e0, lavora nel proprio studio coadiuvato da un\u2019infermiera di disarmante ingenuit\u00e0, Ana, che peraltro non \u00e8 incoraggiata in alcun modo ad essere pi\u00f9 spontanea. Juli\u00e1n mette invece tutta la propria passione in attivit\u00e0 al limite del patologico, strappando pagine di riviste con belle ragazze e componendo collage mettendo in rilievo dettagli per lui attraenti. Svolge questa sua passione nella stanza attigua lo studio medico vero e proprio, uno spazio ludico su misura dove si intravedono tra l\u2019altro la biblioteca, un bel tavolo da biliardo, un altare con relativa pala d\u2019altare a soggetto Mariano dove Juli\u00e1n accende ritualmente un cero, altre opere d\u2019arte a soggetto profano, un giradischi per diffondere musica classica. L\u2019incontro con l\u2019amico d\u2019infanzia Pablo a casa della di lui madre, dopo anni di separazione dovuti a diverse strade intraprese nella vita, sconvolge la routine su cui Juli\u00e1n coltivava le proprie abitudini. Pablo \u00e8 travolgente, vitale, soprattutto ha una moglie giovane e bellissima, Elena, che lo turba reinserendolo in percorsi onirici e mnemonici giovanili e infantili esaltanti verso il sesso femminile. Rivive una scena dove Elena suona enfaticamente il tamburo e, quando si trova a tu per tu con la ragazza, cerca di ricordarle quel momento di invasata festa collettiva a Calanda in occasione del Venerd\u00ec Santo, ma lei \u00e8 ambiguamente evasiva. Di fronte all\u2019 impossibilit\u00e0 di conquistare la ragazza di cui oramai si \u00e8 perduto, e che nonostante i suoi modi anticonformisti resta fedele a Pablo, Juli\u00e1n si rende conto della incredibile somiglianza di Elena ed Ana, in apparenza diversissime, ma soltanto per carattere e look. Valorizza cos\u00ec la giovane trasformandola in una raffinata donna sensuale rendendola di fatto simile ad Elena. Mentre la coppia Elena Pablo esaurisce la propria carica vitale e, con la complicit\u00e0 di Juli\u00e1n, trova la morte precipitando in uno strapiombo meta preferita di suicidi, Ana si trasforma letteralmente in Elena nel finale del film suonando il tamburo come a Calanda."}
{"id": "4377877", "revid": "288300", "url": "https://it.wikipedia.org/wiki?curid=4377877", "title": "Mauro Abel Formica", "text": ""}
{"id": "4377881", "revid": "287204", "url": "https://it.wikipedia.org/wiki?curid=4377881", "title": "Campionato italiano di hockey su ghiaccio 1971-1972", "text": "Il Campionato italiano di hockey su ghiaccio 1971-72 \u00e8 stata la 38\u00aa edizione della manifestazione.\nSerie A.\nFormazioni.\nLe squadre iscritte salgono da sei ad otto, col ritorno dei Diavoli Milano e con l'iscrizione in serie A dell'HC Merano. Le due nuove squadre affiancano SG Cortina, HC Gardena, HC Bolzano, Alleghe Hockey, Asiago Hockey ed HC Auronzo.\nFormula.\nIl torneo adotta per questa stagione una nuova formula, con un primo girone dove si affrontano tutte le iscritte al campionato. Al termine di tale girone, le prime quattro classificate accedono ad un ulteriore girone dove si sfideranno per la conquista del titolo, le ultime quattro invece ad un secondo girone senza nulla in palio.\nCampionato.\nSecondo Girone.\n La Sportivi Ghiaccio Cortina vince il suo tredicesimo scudetto.\nFormazione Campione d'Italia: Enrico Benedetti \u2013 Paolo Bernardin \u2013 Silvio Bernardi \u2013 Franco Costantini \u2013 Giulio Costantini \u2013 Alberto Da Rin \u2013 Gianfranco Da Rin \u2013 Renato Franceschi \u2013 Bruno Frison \u2013 Bruno Ghedina \u2013 Antonio Huber \u2013 Mario Lacedelli \u2013 Renato Lacedelli \u2013 Bruno Lorenzi \u2013 Giovanni Mastel \u2013 Fabio Polloni \u2013 Ruggero Savaris \u2013 Jack Siemon \u2013 Giulio Verocai."}
{"id": "4377883", "revid": "767487", "url": "https://it.wikipedia.org/wiki?curid=4377883", "title": "Il risveglio dei topi", "text": "Il risveglio dei topi (\"Budjenje pacova\") \u00e8 un film del 1967 diretto da \u017divojin Pavlovi\u0107.\nPavlovic vinse l'Orso d'argento al Festival internazionale del cinema di Berlino."}
{"id": "4377884", "revid": "2194347", "url": "https://it.wikipedia.org/wiki?curid=4377884", "title": "Sultanato del Darfur", "text": "Il Sultanato del Darfur fu uno stato pre-coloniale dell'Africa orientale, corrispondente all'attuale Sudan occidentale. Fu indipendente dal 1603 al 24 ottobre 1874.\nStoria.\nLe origini.\nIl Darfur \u00e8 composto in gran parte da pianure semiaride che non possono supportare una popolazione numerosa. L'unica eccezione di quest'area \u00e8 rappresentata dalle montagne di Jebel Marra. Fu alla base di questi monti che si svilupparono una serie di insediamenti che governarono poi l'intera regione. Il popolo Daju e dal XIV secolo dei migranti Tunjur furono la prima potenza nel Darfur. La transizione del potere dai Daju ai Tunjur venne facilitata attraverso matrimoni tra casate.\nDall'unione tra un membro del popolo Tunjur ed una donna del popolo Fur nacque il sultano Dali, figura mitica e celebrata dagli storici del Darfur. Dali divise il paese in province e fu il primo a stabilire un codice penale che, sotto il titolo di \"Kitab Dali\" o Libro di Dali, \u00e8 ancora oggi conservato e differisce in alcuni aspetti dalla legge del corano. Suo nipote Sulayman, solitamente distinto dall'epiteto fur di \"Solon\", che vuol dire appunto \"l'Arabo\" o \"il Rosso\", regn\u00f2 dal 1603 al 1637, e fu un grande guerriero e devoto musulmano. Sulayman Solon \u00e8 considerato il fondatore della dinastia Keira e del sultanato del Darfur.\nL'islam e la prosperit\u00e0 del Darfur.\nI Tunjur introdussero l'islam nel Darfur attraverso la loro esperienza negli imperi musulmani di Kanem e Ouaddai. Il nipote di Solimano, Ahmed Bukr (c.1682-c.1722), fece dell'islam la religione ufficiale di stato ed increment\u00f2 la prosperit\u00e0 del paese incoraggiando l'immigrazione di popolazioni provenienti dall'Impero Bornu e dal Regno di Baguirmi. Il suo governo estese i confini dello stato ad est del Nilo e sino alle sponde dell'Atbara.\nLa guerra civile (1722-1786).\nLa morte di Bukr diede vita ad un lungo conflitto di successione. Sul letto di morte, Bukr aveva stabilito che ciascuno dei suoi figli avrebbe governato il paese a turno. Al posto per\u00f2 di risolvere il problema, queste continue rotazioni portarono ben presto allo scoppio di una vera e propria guerra civile che perdur\u00f2 sino al 1785/6. Per questi conflitti interni il Darfur entr\u00f2 in declino per importanza ed inizi\u00f2 delle guerre col Regno di Sennar e con l'Impero Ouaddai.\nMohammed II Tairab.\nUno dei monarchi pi\u00f9 capaci durante questo periodo fu il sultano Mohammed Terab, uno dei figli di Ahmad Bukr. Egli guid\u00f2 un gran numero di campagne vittoriose e nel 1785/6 fu a capo dell'esercito contro Funj, ma non si spinse oltre Omdurman. Qui egli venne fermato dal Nilo e non trov\u00f2 motivazioni ulteriori per spingere la sua armata ad attraversare il fiume. Pur dovendo in parte diminuire la grandezza iniziale del suo progetto, Terab rimase ad Omdurman per diversi mesi ed il suo esercito incominci\u00f2 a sentirsi insoddisfatto. Secondo diversi storici Terab venne infine avvelenato da sua moglie su istigazione dei capi del suo popolo, insoddisfatti della sua condotta, e l'esercito fece quindi ritorno nel Darfur. Dopo la sua morte, malgrado egli avesse nominato suo erede il figlio, il trono pass\u00f2 a suo fratello Abd al-Rahman.\nAbd-er-Rahman il Giusto.\nAbd-er-Rahman stabil\u00ec la nuova capitale a Al Fashir, citt\u00e0 il cui nome significava appunto \"la capitale\", nel 1790. La capitale era originariamente posta a Kobb, insediamento che venne spopolato per popolare la nuova sede del sultano locale. Durante il regno di Abd-er-Rahman, soprannominato \"el-Rashid\" ovvero \"il Giusto\", Napoleone Bonaparte intraprese la sua campagna di conquista in Egitto. Nel 1799 Abd-er-Rahman scrisse per congratularsi col generale francese nella sconfitta dei mamelucchi. Bonaparte rispose chiedendo al sultano di inviargli una carovana di 2000 schiavi neri di sedici anni, forti e vigorosi, con la promessa di vedere riconosciuta la propria indipendenza e la protezione da attacchi futuri.\nMohammed-el-Fadhl.\nMohammed-el-Fadhl, figlio di Abd-er-Rahman, fu il successore del padre ma per un certo periodo di tempo fu sotto il controllo dell'energico eunuco Mohammed Kurra, del quale poi si sbarazz\u00f2 rendendosi indipendente, e facendo proseguire il proprio regno sino al 1838, quando egli mor\u00ec di lebbra. Mohammed durante il proprio periodo di governo decise di devolvere i propri sforzi ad assoggettare le trib\u00f9 arabe semi-indipendenti che vivevano nei suoi domini tra cui i Rizeigat, schiavizzandoli. Nel 1821 egli perse la provincia di Kordofan a favore degli egiziani di Mehemet Ali, che stavano pianificando di conquistare tutto il Sudan. Gli egiziani avevano come primo obiettivo la conquista di tutto il Darfur ma le difficolt\u00e0 riscontrare in quell'area del Nilo li forz\u00f2 ad abbandonare quest'idea. Al-Fadl mor\u00ec nel 1838 e suo figlio Mohammed Hassan, venne nominato quale suo successore. Hassan venne descritto come un uomo religioso ma avaro. Nel 1856 egli divenne cieco e per il resto del suo regno fu sua sorella Zamzam a governare \"de facto\" il sultanato in suo nome.\nLa fine del sultanato.\nNel 1856 un uomo d'affari originario di Khartoum, al-Zubayr Rahma, inizi\u00f2 delle operazioni nelle terre del sud del Darfur. Egli inizi\u00f2 a stabilire stazioni commerciali difese ed armate e ben presto fu in grado di ridurre l'economia locale e tutto lo stato sotto il proprio governo. Quest'area, conosciuta col nome di Bahr el Ghazal, \u00e8 stata per lungo tempo fonte di guadagno sicuro per il commercio del Darfur verso l'Egitto ed il Nord Africa, specialmente per il commercio di schiavi e di avorio. I nativi di Bahr el Ghazal pagavano tributi al Darfur, e queste erano le entrate principali vendute poi dai darfuriani ai mercanti egiziani lungo la strada per Asy\u016b\u1e6d. Al-Zubayr riusc\u00ec a dirigere nuovamente questo fiume di beni verso Khartoum e verso il Nilo.\nIl sultano Hassan mor\u00ec nel 1873 e la successione pass\u00f2 al suo figlio minore Ibrahim, che si trov\u00f2 ben presto in conflitto con al-Zubayr. Dopo alcuni conflitti iniziali con gli egiziani, Al-Zubayr divenne loro alleato ed in cooperazione essi decisero di conquistare il Darfur. La guerra ebbe come risultato la distruzione totale del regno. Ibrahim venne ucciso in battaglia nell'autunno del 1874 e suo zio Hassab Alla, che aveva cercato di mantenere l'indipendenza del paese, venne catturato nel 1875 dalle truppe del chediv\u00e8 egiziano, e deportato al Cairo con la sua famiglia.\nL'effimera rinascita.\nDopo le guerre mahdiste e in seguito alla crisi di Fashoda cui segu\u00ec l'entente cordiale, l'accordo di confine tra Francia e Gran Bretagna lasci\u00f2 il Darfur come stato cuscinetto (che altrimenti sarebbe stato diviso a met\u00e0), dal 1899.\nFormalmente suddito ottomano (cos\u00ec come formalmente lo erano ancora l'Egitto ed il Sudan, pur essendo di fatto protettorati britannici), il Darfur si alline\u00f2 ad esso e agli Imperi Centrali durante la prima guerra mondiale, venendo immediatamente occupato dalle truppe britanniche nel 1916 e quindi accorpato al Sudan anglo-egiziano."}
{"id": "4377885", "revid": "647919", "url": "https://it.wikipedia.org/wiki?curid=4377885", "title": "Halftrack", "text": ""}
{"id": "4377886", "revid": "729019", "url": "https://it.wikipedia.org/wiki?curid=4377886", "title": "Stazione di Aeroporto Shin-Chitose", "text": "La \u00e8 la stazione servente lo scalo aeroportuale di Shin-Chitose, l'aeroporto internazionale della citt\u00e0 di Sapporo, sull'isola di Hokkaid\u014d in Giappone. Si trova sotto il comune di Chitose, ed \u00e8 il capolinea della diramazione per l'aeroporto della linea Chitose.\nStruttura.\nLa stazione \u00e8 dotata di 1 binari sotterranei con un marciapiede centrale."}
{"id": "4377887", "revid": "74801", "url": "https://it.wikipedia.org/wiki?curid=4377887", "title": "Anna Seymour", "text": "Biografia.\nEra la figlia maggiore di Edward Seymour, I duca di Somerset e della seconda moglie Anne Stanhope.\nCome le sorelle Lady Margaret Seymour e Lady Jane Seymour fu scrittrice e appassionata di letteratura. Per volere di loro padre, protagonista della scena politica con la nomina a Lord Protettore per il nipote Edoardo VI d'Inghilterra, le sorelle ricevettero un'educazione umanistica diretta ad un loro futuro ruolo come principesse o degne consorti della pi\u00f9 alta nobilt\u00e0 inglese. Negli ambiziosi piani politici del duca infatti le figlie giocavano un ruolo rilevante: Jane sarebbe stata destinata infatti a sposare Edoardo VI, se gli intrighi paterni non fossero stati svelati e il duca condannato a morte per tradimento nel 1552.\nIl 3 giugno 1550 Anna venne data in sposa a John Dudley, figlio maggiore del principale consigliere del re John Dudley, I duca di Northumberland. Edoardo VI risultava naturalmente presente ai festeggiamenti nuziali. L'unione avrebbe dovuto sancire la pace tra i padri degli sposi che erano stati fino ad allora rivali politici.\nDopo il tentativo fallito nel 1553 di rendere Jane Grey regina d'Inghilterra, il marito di Anna, divenuto conte di Warwick, fu coinvolto nell'intrigo ed imprigionato nella Torre di Londra. Mor\u00ec nell'ottobre 1554 dopo alcuni giorni dal rilascio a causa delle condizioni malsane patite durante la prigionia.\nUn anno dopo Anna si rispos\u00f2 con Sir Edward Unton (1534\u20131582), un membro del parlamento.\nLa coppia ebbe sette figli tra cui.\nDal 1566 Anna inizi\u00f2 a soffrire di ricorrenti disordini mentali e nel 1582 fu dichiarata insana di mente. Alcune sue terre vennero assegnate a Robert Dudley, I conte di Leicester, suo cognato. Suo figlio Henry invece prese la sua custodia legale fino alla morte avvenuta nel 1588.\nNon esistono ritratti di Anna Seymour tuttavia il figlio Henry, che commission\u00f2 nel 1596 un suo ritratto memoriale, fece rappresentare sua madre da giovane. L'opera \u00e8 attualmente conservata presso il National Gallery di Londra."}
{"id": "4377889", "revid": "767487", "url": "https://it.wikipedia.org/wiki?curid=4377889", "title": "Giovani prede", "text": "Giovani prede (\"Mikres Afrodites\") \u00e8 un film del 1963 diretto da Nikos Koundouros."}
{"id": "4377892", "revid": "767487", "url": "https://it.wikipedia.org/wiki?curid=4377892", "title": "Das Wunder des Malachias", "text": "Das Wunder des Malachias \u00e8 un film del 1961 diretto da Bernhard Wicki, tratto dal romanzo \"Il miracolo di padre Malachia\" di Bruce Marshall.\nTrama.\nVicino alla chiesa di una prospera citt\u00e0 industriale tedesca occidentale vi \u00e8 il \"Bar Eden\", un night club di dubbia reputazione. Padre Malachia, un innocente monaco cattolico, prega Dio che faccia chiudere il locale, e la preghiera viene esaudita con un miracolo: il \"Bar Eden\" e tutti gli avventori spariscono dalla citt\u00e0 per riapparire su un'isoletta nel Mare del Nord.\nIl miracolo richiama l'attenzione dei media, dei politici e degli scienziati i quali si affannano a trovare spiegazioni razionali dell'evento. Le gerarchie della Chiesa cattolica sono riluttanti a parlare ufficialmente di \"miracolo\". Nel frattempo, i credenti giungono da tutto il mondo per visitare i luoghi del miracolo: si diffondono tentativi di sfruttamento economico dell'intervento divino. Padre Malachia, che ha trascorso gran parte della sua vita in un monastero, si sente impotente di fronte agli eccessi della societ\u00e0 moderna, si pente di aver chiesto un miracolo a Dio, lo prega per un secondo miracolo, che verr\u00e0 anch'esso esaudito col riportare il \"Bar Eden\" nella sede di origine."}
{"id": "4377893", "revid": "287204", "url": "https://it.wikipedia.org/wiki?curid=4377893", "title": "Campionato italiano di hockey su ghiaccio 1972-1973", "text": "Il Campionato italiano di hockey su ghiaccio 1972-73 \u00e8 stata la 39\u00aa edizione della manifestazione.\nSerie A.\nFormazioni.\nLe squadre iscritte sono le stesse del campionato precedente: Diavoli Milano, HC Merano, SG Cortina, HC Gardena, HC Bolzano, Alleghe Hockey, Asiago Hockey ed HC Auronzo ma con l'aggiunta dell'HC Brunico.\nFormula.\nAnche la formula rimane invariata rispetto alla stagione precedente: vi \u00e8 un primo girone dove si affrontano tutte le iscritte al torneo. Al termine di tale girone, le prime quattro classificate accedono ad un ulteriore girone dove si sfideranno per la conquista del titolo, le ultime cinque invece ad un secondo girone senza nulla in palio.\nCampionato.\nGirone finale.\nSpareggio scudetto.\nHC Bolzano - SG Cortina 5-4\n L'Hockey Club Bolzano vince il suo secondo scudetto.\nFormazione Campione d'Italia: Robert Baumgartner \u2013 Giancarlo Benvenuti \u2013 Rolando Benvenuti \u2013 Roman Blaas \u2013 Franco Gallo \u2013 Robert Gamper \u2013 Giorgio Gasser \u2013 Giovanni Gasser \u2013 Hubert Gasser \u2013 Martin Innerebner \u2013 Thomas Mair \u2013 Gerard Morin \u2013 Gino Pasqualotto \u2013 Raimondo Refatti \u2013 G\u00fcnther Schrott \u2013 Herbert Strohmaier \u2013 Romeo Tigliani \u2013 Arnaldo Vattai.\nAllenatori: Gerard Morin \u2013 Gino Camin."}
{"id": "4377895", "revid": "716642", "url": "https://it.wikipedia.org/wiki?curid=4377895", "title": "Shimelis Bekele", "text": "Caratteristiche tecniche.\nConsiderato uno dei migliori prospetti del calcio etiope, Bekele \u00e8 un trequartista in possesso di ottime doti tecniche, a cui abbina una notevole velocit\u00e0 in progressione, in grado di agire da esterno lungo la fascia.\nCarriera.\nClub.\nMuove i suoi primi passi nelle giovanili dell'Awassa City, prima di passare al Saint-George nel 2011, con cui vince il campionato. Nel 2013 firma un triennale con l', in Libia. Dopo una breve parentesi in Sudan all', il 7 settembre 2014 si accorda per tre stagioni con il , in Egitto. Il 15 giugno 2016 segna una tripletta contro il Misr Lel Makasa. Il 13 gennaio 2019 lascia il Petrojet - di cui \u00e8 stato capitano - firmando un accordo valido fino al 2023 con il . Il 3 settembre 2021 viene tesserato dall'.\nNazionale.\nEsordisce in nazionale il 18 agosto 2010 contro il Kenya in amichevole. Il 2 gennaio 2013 viene selezionato dal CT Bishaw per la Coppa d'Africa 2013. Esordisce nella competizione il 21 gennaio contro lo Zambia, lasciando il terreno di gioco al 40' al posto di Zerihun Tadele, subentrato per sopperire all'espulsione del portiere titolare Jemal Tassew. Successivamente viene convocato anche per la Coppa d'Africa 2021.\nStatistiche.\nPresenze e reti nei club.\n\"Statistiche aggiornate al 3 settembre 2021.\""}
{"id": "4377897", "revid": "309289", "url": "https://it.wikipedia.org/wiki?curid=4377897", "title": "Taskan", "text": "Il Taskan () \u00e8 un fiume della Russia siberiana orientale, affluente di sinistra della Kolyma. Scorre nei \"rajon\" Susumanskij e Jagodninskij dell'Oblast' di Magadan.\nIl fiume \u00e8 stato mappato per la prima volta nel 1891 dall'esploratore dell'estremo nord Jan \u010cerskij.\nDescrizione.\nHa origine a sud-est del monte \u0160ogu\u010dan sul versante nord-orientale della catena montuosa dei monti \u010cerskij e scorre per quasi tutto il suo percorso lungo il loro pedemonte nord-orientale, con direzione mediamente sud-orientale; sfocia da destra nella Kolyma nel suo alto corso, 1\u00a0754 chilometri a monte dalla foce. Il fiume attraversa zone remote a causa del clima rigidissimo: gli unici centri abitati di qualche rilievo incontrati nel suo basso corso sono i villaggi di Taskan ed \u0116l'gen.\nI principali affluenti sono Sudar e Taskan\u010dik dalla sinistra idrografica, At-Jurjach, Chatynnach, Mylga e Tirechtjach dalla destra.\nIl fiume, analogamente a tutti i fiumi del bacino, \u00e8 gelato in un periodo che va in media da ottobre a fine maggio."}
{"id": "4377898", "revid": "309289", "url": "https://it.wikipedia.org/wiki?curid=4377898", "title": "Kedon", "text": "Il Kedon () \u00e8 un fiume dell'estremo oriente russo, affluente di sinistra dell'Omolon (bacino idrografico della Kolyma). Scorre nel Severo-\u0116venskij rajon dell'Oblast' di Magadan.\nNasce dai monti Mol'katy, nel versante settentrionale dell'altopiano della Kolyma, e scorre con direzione mediamente settentrionale su tutto il percorso, attraversando una vasta regione montagnosa (monti del Kedon) e pressoch\u00e9 disabitata; sfocia da sinistra nel medio corso dell'Omolon. I maggiori affluenti sono Levyj Kedon e Omku\u010dan dalla sinistra idrografica, Novaja e Burga\u010dan dalla destra.\nIl fiume, analogamente a tutti i fiumi del bacino, \u00e8 gelato in un periodo che va in media da ottobre a fine maggio."}
{"id": "4377899", "revid": "309289", "url": "https://it.wikipedia.org/wiki?curid=4377899", "title": "Bachap\u010da", "text": "La Bachap\u010da (; anche \"Bochap\u010da\") \u00e8 un fiume dell'estremo oriente russo (oblast' di Magadan), affluente di destra della Kolyma.\nHa origine dal lago Solne\u010dnoe, a un'altitudine di 753\u00a0m sul livello del mare, nei rilievi che separano il bacino della Kolyma da quelli dei fiumi diretti al mare di Ochotsk. Scorre in una regione montuosa pressoch\u00e9 disabitata, con direzione mediamente settentrionale, fino a sfociare nella Kolyma da destra, nel suo alto corso (a 1\u00a0839\u00a0km di distanza dalla sua foce), dopo un corso di 291 chilometri (secondo altre fonti 212), a valle dell'insediamento di Sinegor'e e a 12 km dalla diga della centrale idroelettrica di Kolyma. I suoi maggiori affluenti sono Nerega, Umara, Maltan e Cholotkan dalla destra idrografica, Bol'\u0161oj Mandy\u010dan e Buk\u0117s\u010d\u0117n dalla sinistra.\nIl fiume, analogamente a tutti i fiumi del bacino, \u00e8 gelato in un periodo che va in media da ottobre a fine maggio. Nel bacino non esiste una popolazione permanente."}
{"id": "4377900", "revid": "1305772", "url": "https://it.wikipedia.org/wiki?curid=4377900", "title": "Debin", "text": ""}
{"id": "4377901", "revid": "80339", "url": "https://it.wikipedia.org/wiki?curid=4377901", "title": "Kamenka (affluente della Kolyma)", "text": "La Kamenka () \u00e8 un fiume della Russia siberiana orientale, affluente di destra della Kolyma. Scorre nell'\"ulus\" Srednekolymskij della Sacha-Jakuzia.\nIl fiume ha origine dalla confluenza dei fiumi Levaja Kamenka e Pravaja Kamenka (rispettivamente Kamenka di sinistra e Kamenka di destra) e scorre nella parte centrale dell'altopiano degli Jukagiri, una vasta area rilevata compresa tra l'alto corso della Kolyma e il corso del suo affluente Omolon. Ha una lunghezza di 80\u00a0km (279\u00a0km la lunghezza calcolata dalla sorgente della Levaja Kamenka). Sfocia da destra nella Kolyma nel suo medio corso, 749 chilometri a monte della foce. I principali affluenti sono Ujankan, Orakul, Meund\u017ea-Don.\nIl fiume, analogamente a tutti i fiumi del bacino, \u00e8 gelato in un periodo che va in media da ottobre a fine maggio."}
{"id": "4377903", "revid": "767487", "url": "https://it.wikipedia.org/wiki?curid=4377903", "title": "Storia di un amore puro", "text": "Storia di un amore puro (\"Jun'ai monogatari\") \u00e8 un film del 1957 diretto da Tadashi Imai.\nFu presentato all'ottavo Festival internazionale del cinema di Berlino, dove Imai ha vinto l'orso d'argento per il miglior regista."}
{"id": "4377904", "revid": "767487", "url": "https://it.wikipedia.org/wiki?curid=4377904", "title": "Vladim\u012bros Vallas", "text": "Carriera.\nNel 1936 fu tra i fondatori dello Sporting Atene, squadra in cui ha giocato e allenato, e di cui \u00e8 stato presidente.\nHa allenato la in due periodi: dal novembre 1946 al marzo 1947, e dal maggio 1951 al luglio 1952. Ha guidato la squadra agli Europei 1951, ai Giochi del Mediterraneo 1951 ed alle Olimpiadi del 1952.\nDal 1975 al 1977 ha ricoperto l'incarico di presidente della Federazione cestistica della Grecia (di cui era stato dirigente negli anni precedenti), ed \u00e8 stato dirigente FIBA."}
{"id": "4377911", "revid": "80339", "url": "https://it.wikipedia.org/wiki?curid=4377911", "title": "Seymchan", "text": ""}
{"id": "4377912", "revid": "287204", "url": "https://it.wikipedia.org/wiki?curid=4377912", "title": "Sejmcan", "text": ""}
{"id": "4377915", "revid": "729019", "url": "https://it.wikipedia.org/wiki?curid=4377915", "title": "Stazione di Bibi", "text": "La \u00e8 una stazione della citt\u00e0 di Chitose situata lungo la linea Chitose. La stazione \u00e8 attiva come fermata impresenziata.\nStruttura.\nLa stazione \u00e8 dotata di 2 binari con due piattaforme laterali."}
{"id": "4377916", "revid": "767487", "url": "https://it.wikipedia.org/wiki?curid=4377916", "title": "The Song of Sparrows", "text": "The Song of Sparrows (\"Avaze gonjeshk-ha\") \u00e8 un film del 2008 diretto da Majid Majidi."}
{"id": "4377919", "revid": "309289", "url": "https://it.wikipedia.org/wiki?curid=4377919", "title": "Gi\u017eiga (fiume)", "text": "La Gi\u017eiga () \u00e8 un fiume dell'estremo oriente russo (oblast' di Magadan), tributario del golfo di \u0160elichov (mare di Ochotsk).\nHa origine dalla sezione centrale del vasto altopiano della Kolyma. Scorre dapprima in un contesto montagnoso e quasi spopolato lungo il versante meridionale dell'altopiano, con direzione mediamente orientale; successivamente, nel suo medio corso, entra in una regione pianeggiante (che prende il nome di bassopiano della Gi\u017eiga) e volge il suo corso verso sud. Sfocia all'estremit\u00e0 nordorientale dell'insenatura alla quale d\u00e0 il nome (baia della Gi\u017eiga, parte del pi\u00f9 ampio golfo di \u0160elichov), a pochi chilometri di distanza dalla foce del fiume Avekova.\nI suoi maggiori affluenti sono: Irby\u010dan, Achaveem e \u010c\u00ebrnaja dalla sinistra idrografica; Turom\u010da dalla destra.\nCome tutti i corsi d'acqua della zona, a causa del clima molto rigido il fiume \u00e8 ghiacciato per lunghi periodi ogni anno, mediamente dall'autunno alla fine della primavera."}
{"id": "4377920", "revid": "309289", "url": "https://it.wikipedia.org/wiki?curid=4377920", "title": "Jama (fiume)", "text": "La Jama (; conosciuta nell'alto corso con il nome di \"Majmand\u017ea\") \u00e8 un fiume dell'estremo oriente russo (oblast' di Magadan), tributario del golfo di \u0160elichov (mare di Ochotsk).\nNasce dal versante meridionale dei monti della \"Majmand\u017ea\" e scorre con direzione mediamente sudorientale, dapprima in ambiente montuoso, successivamente percorrendo la pianura costiera del mare di Ochotsk. Sfocia all'estremit\u00e0 sud-occidentale del golfo di \u0160elichov, a nord della penisola P'jagina, in una piccola insenatura, la baia Perevolo\u010dnyj (\u041f\u0435\u0440\u0435\u0432\u043e\u043b\u043e\u0447\u043d\u044b\u0439 \u0437\u0430\u043b\u0438\u0432), interna al golfo della Jama, presso l'insediamento di \"Jamsk\", dopo un corso di 285 chilometri (secondo altre fonti, 316).\nI suoi maggiori affluenti sono \"Tob\", \"Alut\" e \"Chalan\u010diga\", provenienti dalla destra idrografica."}
{"id": "4377922", "revid": "729019", "url": "https://it.wikipedia.org/wiki?curid=4377922", "title": "Stazione di Uenae", "text": "La \u00e8 una stazione della citt\u00e0 di Tomakomai situata lungo la linea Chitose. La stazione \u00e8 attiva come fermata impresenziata.\nStruttura.\nLa stazione \u00e8 dotata di 2 binari con un marciapiede centrale."}
{"id": "4377923", "revid": "287204", "url": "https://it.wikipedia.org/wiki?curid=4377923", "title": "Campionato italiano di hockey su ghiaccio 1973-1974", "text": "Il Campionato italiano di hockey su ghiaccio 1973-74 \u00e8 stata la 40\u00aa edizione della manifestazione.\nSerie A.\nFormazioni.\nLe squadre iscritte al torneo diventano 10. Oltre alle nove iscritte nel campionato precedente (Diavoli Milano, HC Merano, SG Cortina, HC Gardena, HC Bolzano, Alleghe Hockey, Asiago Hockey, HC Auronzo, HC Brunico) si aggiunge il Latemar Bolzano.\nFormula.\nLa formula ricalca quella delle ultime due stagioni: vi \u00e8 un primo girone dove si affrontano tutte le iscritte al torneo. Al termine di tale girone, le prime sei classificate (a differenza degli anni precedenti dove si classificavano solo le prime quattro) accedono ad un ulteriore girone dove si sfideranno per la conquista del titolo, le ultime quattro invece ad un secondo girone senza nulla in palio.\nCampionato.\nSecondo Girone.\n La Sportivi Ghiaccio Cortina vince il suo quattordicesimo scudetto.\nFormazione Campione d'Italia: Enrico Benedetti \u2013 Paolo Bernardi \u2013 Giulio Costantini \u2013 Giovanni Da Deppo \u2013 Alberto Da Rin \u2013 Ferdinando Da Rin \u2013 Gianfranco Da Rin \u2013 Sergio Fiorese \u2013 Renato Franceschi \u2013 Aldo Lacedelli \u2013 Marco Lacedelli \u2013 Mario Lacedelli \u2013 Renato Lacedelli \u2013 Giuseppe Lorenzi \u2013 Sergio Manaigo \u2013 Giovanni Mastel \u2013 Fabrizio Menardi \u2013 Fabio Polloni \u2013 Vincenzo Polloni \u2013 Ruggero Savaris \u2013 Giorgio Triches \u2013 Giulio Verocai.\nSerie B.\nFormazioni.\nSono 6 le squadre iscritte: Valpellice, Como, Torino, Turbine Milano, Val Biois e Camporovere."}
{"id": "4377924", "revid": "729019", "url": "https://it.wikipedia.org/wiki?curid=4377924", "title": "Campionati del mondo di snowboard 2013 - Big Air maschile", "text": "La gara di big air maschile ai campionati del mondo di snowboard 2013 si \u00e8 svolta a Qu\u00e9bec il 18 e il 19 gennaio 2013, con la partecipazione di 37 atleti da 14 nazioni.\nRisultati.\nQualificazione.\nGli atleti sono stati divisi in 2 gruppi. I primi 3 classificati di ogni gruppo si sono qualificati per la finale, altri 11 atleti sono stati ammessi alla semifinale.\nSemifinale.\nI primi 6 atleti si sono qualificati per la finale.\nFinale.\nGli atleti compiono tre run; per la classifica vale la somma dei 2 punteggi migliori."}
{"id": "4377926", "revid": "729019", "url": "https://it.wikipedia.org/wiki?curid=4377926", "title": "Battaglia di Guayabos", "text": "La battaglia di Guayabos fu uno scontro bellico combattuto il 10 gennaio 1815 tra un esercito allestito dal Direttorio, che aveva preso il potere a Buenos Aires, e le milizie della Provincia Orientale che appoggiavano il \"caudillo\" federalista Jos\u00e9 Gervasio Artigas, guidate nell'occasione da Fructuoso Rivera.\nLa battaglia fu combattuta nei pressi del torrente Guayabos, nell'attuale dipartimento di Salto, in Uruguay, e vide la vittoria dell'esercito orientale. Lo scontro costrinse le autorit\u00e0 di Buenos Aires, gi\u00e0 impegnate in altri teatri bellici nella lotta per l'indipendenza, ad abbandonare il territorio ad oriente del fiume Uruguay; l'influenza delle idee federaliste di Artigas sulle altre province argentine, inoltre, innesc\u00f2 nella zona del R\u00edo de la Plata un lunghissimo periodo di guerra civile.\nContesto storico.\nIl contrasto tra i capi dell'esercito inviato dal Triumvirato di Buenos Aires e Artigas portarono quest'ultimo il 20 gennaio 1814 ad abbandonare l'assedio di Montevideo, dove si erano asserragliati gli elementi fedeli alla Corona spagnola. Il ritiro fu visto come un atto di guerra dal governo di Buenos Aires; il nuovo Direttore Supremo, Gervasio Antonio de Posadas, lo dichiar\u00f2 traditore e pose su di lui una taglia. Artigas si trov\u00f2 cos\u00ec costretto a ritirarsi vicino alle rive del fiume Uruguay, dove riusc\u00ec ad accogliere elementi provenienti dalle vicine province, che si aggiunsero alle sue truppe orientali; allo stesso tempo rifiut\u00f2 di accordarsi con i realisti.\nLa sconfitta della squadra navale spagnola posta a difesa di Montevideo fu un colpo fatale per la citt\u00e0, che si arrese all'esercito del generale Carlos Mar\u00eda de Alvear il 23 giugno. Artigas invi\u00f2 il suo luogotenente Fernando Otorgu\u00e9s a chiedere la consegna della piazza alle truppe orientali; dopo aver finto di voler trattare pacificamente, tuttavia, Alvear attacc\u00f2 di sorpresa l'accampamento del contingente orientale, posto nella localit\u00e0 di Las Piedras, la notte del 25 giugno, costringendolo alla fuga.\nNei mesi seguenti Alvear continu\u00f2 a trattare con gli emissari di Artigas, preparandosi per\u00f2 segretamente ad un'azione militare. Fingendo di imbarcare una parte della guarnigione per Buenos Aires, il generale sbarc\u00f2 invece a Colonia del Sacramento proprio mentre arrivava, spedito dal Direttorio, la divisione del colonnello Manuel Dorrego, deciso ad impedire il ricongiungimento tra Otorgu\u00e9s e il \"caudillo\" orientale.\nIl 6 ottobre 1814 Dorrego attacc\u00f2 le truppe di Otorgu\u00e9s a Marmaraj\u00e1, costringendolo a fuggire in Brasile dopo aver lasciato sul campo 70 morti. Dopo questa vittoria, il colonnello concentr\u00f2 le sue forze contro il contingente del comandante orientale Fructuoso Rivera, che inizi\u00f2 una graduale ritirata verso il fiume Uruguay, dove era accampato Artigas, che gli mand\u00f2 un consistente rinforzo. Dopo aver perso alcuni uomini in uno scontro Dorrego decise di ritirarsi a Colonia.\nLa battaglia.\nRicevuti i rinforzi dal generale Soler, posto da Alvear come nuovo governatore di Montevideo, Dorrego ricominci\u00f2 la sua marcia contro il quartier generale degli orientali, disturbato dalle azioni di guerriglia del capitano Lavalleja, a cui Rivera aveva dato il compito di controllare il colonnello nemico. All'inizio di gennaio del 1815 arriv\u00f2 alla confluenza dei torrenti Guayabos e Arerungu\u00e1, da dove si era allontanato Artigas, lasciando sul posto la divisione di Rivera.\nIl 10 gennaio i due eserciti si scontrarono. All'attacco di Dorrego a mezzogiorno Rivera simul\u00f2 una sconfitta, ritirandosi in direzione di una conca, ai margini della quale la cavalleria orientale si era nascosta rimanendo pronta al contrattacco. Dopo quattro ore e mezza di combattimento il colonnello dell'esercito nazionale riusc\u00ec a fuggire con appena 20 persone al suo seguito; il resto delle sue truppe fu ucciso, catturato o si disperse.\nConseguenze.\nCon il grosso dell'esercito impegnato in altri fronti, le autorit\u00e0 di Buenos Aires non poterono reagire alla sconfitta. Il 25 febbraio la guarnigione dell'esercito nazionale abbandon\u00f2 Montevideo, che fu occupata due giorni pi\u00f9 tardi dalle truppe orientali. L'influenza delle idee federaliste di Artigas, nel frattempo, contagi\u00f2 le province di Entre R\u00edos, Corrientes, Santa Fe e C\u00f3rdoba. Il successo del \"caudillo\" della Provincia Orientale permise la creazione con tali province della \"Liga Federal\" o \"Liga de los Pueblos Libres\" (in italiano \"Lega dei Popoli Liberi\"), che le ripetute spedizioni inviate dal potere centralista di Buenos Aires non riuscirono a piegare, e che pochi anni dopo sanc\u00ec la sconfitta definitiva del Direttorio nella battaglia di Cepeda.\nIl re del Portogallo Giovanni VI, esiliato in quegli anni in Brasile, approfitt\u00f2 della debolezza delle truppe difensive per invadere nel 1816 la \"Banda Oriental\", contando sulla complicit\u00e0 di Buenos Aires. Artigas fu cos\u00ec costretto a fuggire da Montevideo per intraprendere una continua serie di azioni di guerriglia nell'interno; perse cos\u00ec ascendente nei confronti dei suoi stessi alleati Estanislao L\u00f3pez e Francisco Ram\u00edrez. La sconfitta militare contro quest'ultimo lo costrinse infine all'esilio in Paraguay."}
{"id": "4377927", "revid": "1573940", "url": "https://it.wikipedia.org/wiki?curid=4377927", "title": "P\u00eb\u0161a", "text": "La P\u00eb\u0161a (; anche \"T\u00eb\u0161a\") \u00e8 un fiume della Russia europea settentrionale (oblast' di Arcangelo e Circondario Autonomo dei Nenec), tributario del golfo di \u010c\u00eb\u0161a (mare di Barents).\nHa origine da alcuni bassi rilievi sul versante occidentale dei monti Timani, una catena di rilievi collinari (a dispetto del nome) della Russia settentrionale; scorre in una regione prevalentemente piatta e paludosa, quasi completamente disabitata, mantenendo direzione mediamente settentrionale o nordoccidentale su tutto il percorso. Sfocia nel golfo di \u010c\u00eb\u0161a, vasta insenatura del mare di Barents, alcuni chilometri a valle dell'insediamento di \"Ni\u017enjaja P\u00eb\u0161a\", l'unico insediamento urbano di qualche rilievo che il fiume incontra in tutto il suo corso.\nLe acque del fiume sono gelate in superficie per lunghi periodi ogni anno, mediamente da novembre a maggio analogamente a tutti i corsi d'acqua della zona."}
{"id": "4377928", "revid": "1573940", "url": "https://it.wikipedia.org/wiki?curid=4377928", "title": "Indiga (fiume)", "text": "La Indiga () \u00e8 un fiume della Russia europea settentrionale (Circondario Autonomo dei Nenec), tributario del mare di Barents.\nHa origine da alcuni bassi rilievi sul versante nordiorientale dei monti Timani, una catena di rilievi collinari della Russia settentrionale; scorre in una regione prevalentemente piatta e paludosa, quasi completamente disabitata, mantenendo direzione mediamente nordoccidentale su tutto il percorso. Sfocia nella piccola baia omonima, (parte del pi\u00f9 ampio golfo di \u010c\u00eb\u0161a, vasta insenatura del mare di Barents), nei pressi dell'insediamento di \"Indiga\", l'unico insediamento urbano di qualche rilievo che il fiume incontra in tutto il suo corso.\nLe acque del fiume sono gelate in superficie per lunghi periodi ogni anno, dall'autunno alla tarda primavera."}
{"id": "4377929", "revid": "1573940", "url": "https://it.wikipedia.org/wiki?curid=4377929", "title": "Kojda (fiume)", "text": "La Kojda () \u00e8 un fiume della Russia europea settentrionale (oblast' di Arcangelo), tributario del mar Bianco.\nNasce e scorre nella regione dell'altopiano del Mar Bianco e del Kuloj. Fluisce dapprima con direzione mediamente settentrionale, successivamente orientale; compie poi un'altra ampia svolta verso nord, mantenendo poi questa direzione fino alla foce nel mar Bianco, in un'ampia insenatura chiamata \"baia del Mezen\"' (dal nome del principale fiume che vi sfocia). Il maggiore affluente della Kojda \u00e8 la \"Otoma\", proveniente dalla destra idrografica.\nIl fiume non incontra alcun insediamento urbano di qualche rilievo in tutto il suo corso, ad eccezione dell'abitato di \"Kojda\" presso la foce. Le acque del fiume sono gelate in superficie per lunghi periodi ogni anno, dall'autunno alla tarda primavera."}
{"id": "4377930", "revid": "1573940", "url": "https://it.wikipedia.org/wiki?curid=4377930", "title": "Megra (tributario del Mar Bianco)", "text": "La Megra () \u00e8 un fiume della Russia europea settentrionale (oblast' di Arcangelo), tributario del mar Bianco.\nNasce e scorre nella regione dell'altopiano del Mar Bianco e del Kuloj. Fluisce con direzione mediamente nordoccidentale, attraversando la parte occidentale dell'altopiano, senza incontrare alcun centro urbano di rilievo; sfocia nella parte settentrionale del mar Bianco. I maggiori affluente della Megra sono la \"Verchotina\" e la \"\u010c\u00ebrnaja\", provenienti dalla sinistra idrografica.\nLe acque del fiume sono gelate in superficie per lunghi periodi ogni anno, dall'autunno alla tarda primavera."}
{"id": "4377931", "revid": "1573940", "url": "https://it.wikipedia.org/wiki?curid=4377931", "title": "Zolotica", "text": "La Zolotica () \u00e8 un fiume della Russia europea settentrionale (oblast' di Arcangelo), tributario del mar Bianco. Il fiume \u00e8 noto anche con i nomi di \"Zolotnica\" o \"Zimnjaja Zolotica\" (in russo \"Zolotica d'inverno\").\nNasce e scorre nella parte occidentale dell'altopiano del Mar Bianco e del Kuloj, una regione di rilievi collinari situata nella parte settentrionale della oblast' di Arcangelo; scorre dapprima con direzione settentrionale, successivamente orientale, per poi assumere definitivamente una direzione mediamente nordoccidentale fino alla foce, nella parte settentrionale del mar Bianco.\nLe acque del fiume sono gelate in superficie per lunghi periodi ogni anno, dall'autunno alla tarda primavera. L'unico centro urbano di qualche rilevanza toccato dal fiume in tutto il suo corso \u00e8 \"Ni\u017enjaja Zolotica\", posto presso la foce."}
{"id": "4377934", "revid": "767487", "url": "https://it.wikipedia.org/wiki?curid=4377934", "title": "Campionato italiano di hockey su ghiaccio 1974-1975", "text": "Il Campionato italiano di hockey su ghiaccio 1974-75 \u00e8 stata la 41\u00aa edizione della manifestazione.\nSerie A.\nFormazioni.\nLe squadre iscritte al torneo sono le stesse 10 iscritte l'anno precedente, ossia: Diavoli Milano, HC Merano, SG Cortina, HC Gardena, HC Bolzano, Alleghe Hockey, Asiago Hockey, HC Auronzo, HC Brunico e Latemar Bolzano.\nFormula.\nAnche la formula ricalca quella adottata l'ultima stagione: vi \u00e8 un primo girone dove si affrontano tutte le iscritte al torneo. Al termine di tale girone, le prime sei classificate accedono ad un ulteriore girone dove si sfideranno per la conquista del titolo, le ultime quattro invece ad un secondo girone senza nulla in palio.\nCampionato.\nSecondo Girone.\n La Sportivi Ghiaccio Cortina vince il suo quindicesimo scudetto, l'ultimo di una lunga serie prima di tornare a vincerlo dopo 32 anni, nella stagione 2006/07.\nFormazione Campione d'Italia: Joe Bertagna \u2013 Giulio Costantini \u2013 Alberto Da Rin \u2013 Gianfranco Da Rin \u2013 Paul Giandomenico \u2013 Bruno Ghedina \u2013 Antonio Huber \u2013 Marco Lacedelli \u2013 Renato Lacedelli \u2013 Sergio Manaigo \u2013 Giovanni Mastel \u2013 Federico Menardi \u2013 Fabio Polloni \u2013 Ruggero Savaris \u2013 Giulio Verocai.\nAllenatore: Anton Hauckvic.\nSerie B.\nFormazioni.\nLe squadre iscritte al torneo sono 13, divise in tre gironi: "}
{"id": "4377936", "revid": "1494169", "url": "https://it.wikipedia.org/wiki?curid=4377936", "title": "Megra", "text": ""}
{"id": "4377938", "revid": "3115", "url": "https://it.wikipedia.org/wiki?curid=4377938", "title": "Gabinetto fotografico nazionale", "text": "Il Gabinetto Fotografico Nazionale (GFN) svolse le funzioni di Ente Fotografico dello Stato italiano dalla sua costituzione fino al 1975. Si trova a Roma, in via San Michele 18, nel complesso monumentale di San Michele a Ripa Grande, all'interno dell'Istituto centrale per il Catalogo e la Documentazione.\nStoria.\nEbbe sede a Roma in via in Miranda \u00abin un vecchio convento a ridosso della Basilica dei SS. Cosma e Damiano\u00bb e nacque per la riproduzione dei monumenti e delle opere d'arte con la moderna tecnica fotografica. A tal fine fu chiamato ad organizzarlo e dirigerlo colui che ne era stato convinto ideatore, l'ingegner Giovanni Gargiolli, in precedenza attivo alla Calcografia.\nRispetto alle grandi case fotografiche dell'epoca (Alinari, Brogi, Anderson), \u00abil nuovo ufficio poteva lavorare con assoluto disinteresse. (\u2026) L'altro vantaggio era quello di essere dentro l'amministrazione stessa delle belle arti, cio\u00e8 dentro il lavoro di inventario e catalogazione che era allora agli inizi\u00bb.\nIl GFN aveva inoltre anche funzioni commerciali, vale a dire \u00abla vendita del materiale fotografico di propria edizione: Gargiolli comp\u00ec in quegli anni un notevole sforzo per inserire il GFN nel ristretto novero delle grandi case produttrici di immagini artistiche\u00bb.\nTale sforzo fu coronato da successo: una recente indagine compiuta su un campione di oltre 235.000 foto pubblicate sulle maggiori opere editoriali del Novecento colloca il GFN al quinto posto tra i maggiori fornitori di illustrazioni di libri d'arte, architettura, archeologia, geografia.\nLe fotografie del GFN, secondo l'impostazione data dal suo fondatore e primo direttore, non venivano mai ritoccate a differenza di quelle della concorrenza, ci\u00f2 che le rendeva particolarmente adatte all'opera di catalogazione delle opere d'arte, iniziatasi in quegli anni con esiti altalenanti, incompleti, talvolta contraddittori.\nCol passare degli anni e l'avvicendarsi di vari direttori (tra cui personaggi quali Carlo Bertelli e Oreste Ferrari), il GFN venne assumendo anche il ruolo di acquisizione di importanti collezioni fotografiche, sottraendole cos\u00ec alla dispersione. \u00c8 il caso, ad esempio, delle fotografie di Ignazio Cugnoni, Giacomo Pozzi-Bellini, Enrico Valenziani, Francesco Chigi, Mario Nunes Vais, Luciano Morpurgo, Francesco Paolo Michetti, Edoardo Gioja ed altri.\nNel 1975, con la costituzione del Ministero per i Beni Culturali e Ambientali da parte di Giovanni Spadolini il GFN venne trasformato nel laboratorio per la fotografia e il rilievo dell'Istituto Centrale per il Catalogo e la Documentazione (D.P.R. 3.12.1975, n\u00b0 805), tuttora attivo."}
{"id": "4377939", "revid": "729019", "url": "https://it.wikipedia.org/wiki?curid=4377939", "title": "Stazione di Numanohata", "text": "La \u00e8 una stazione della citt\u00e0 di Tomakomai situata lungo la linea Chitose. Fino al 1943 la stazione era anche capolinea della linea Tomiuchi, che arrivava a Hidaka, soppressa in quell'anno.\nStruttura.\nLa stazione \u00e8 dotata di 3 binari con due marciapiedi centrali."}
{"id": "4377941", "revid": "183114", "url": "https://it.wikipedia.org/wiki?curid=4377941", "title": "Istituto di Studi Superiori Pratici e di Perfezionamento", "text": ""}
{"id": "4377943", "revid": "144796", "url": "https://it.wikipedia.org/wiki?curid=4377943", "title": "Khediv\u00e9", "text": ""}
{"id": "4377944", "revid": "1442080", "url": "https://it.wikipedia.org/wiki?curid=4377944", "title": "Terapontidae", "text": "I Terapontidae sono una famiglia di pesci ossei appartenenti all'ordine Perciformes.\nDistribuzione e habitat.\nL'areale di questa famiglia \u00e8 limitato all'Oceano Indiano e l'Oceano pacifico occidentale; sono particolarmente comuni nelle acque dell'Oceania. Due specie: \"Terapon puta\" e \"Pelates quadrilineatus\" sono presenti e comuni nel mar Mediterraneo orientale, ove sono penetrati dal mar Rosso in seguito alla migrazione lessepsiana. Un esemplare di \"Terapon therapes\", probabilmente introdotto accidentalmente, \u00e8 stato catturato nel 2008 nelle acque slovene del mar Adriatico settentrionale.\nSi tratta di specie costiere, spesso eurialine, frequenti in lagune, estuari ed altri ambienti ad acque salmastre. Diverse specie vivono solo in acqua dolce.\nDescrizione.\nQuesti pesci hanno un aspetto che pu\u00f2 ricordare gli sparidi o i percidi. Di solito hanno corpo ovale abbastanza alto e compresso (ma alcune specie sono longilinee). Le pinne sono abbastanza grandi: la pinna dorsale, unica, possiede una parte anteriore dotata di forti spine, anche la pinna anale porta tre raggi spinori robusti. La pinna caudale pu\u00f2 essere tronca o arrotondata.\nLa colorazione \u00e8 varia ma in genere chiara con macchie o strisce scure. Molto spesso (ad es. nei membri del genere \"Terapon\") il colore \u00e8 argentero con strisce nere longitudinali.\nSono pesci di piccole dimensioni, raramente superiori ai 30\u00a0cm.\nBiologia.\nAlimentazione.\nVi sono specie carnivore che cacciano pesci, specie che si nutrono di invertebrati bentonici e specie vegetariane che brucano le alghe.\nPesca.\nHanno uno scarsissimo interesse per la pesca.\nSpecie.\nLa famiglia comprende le seguenti specie:"}
{"id": "4377947", "revid": "767487", "url": "https://it.wikipedia.org/wiki?curid=4377947", "title": "Vodla", "text": "La Vodla () \u00e8 un fiume della Russia europea nordoccidentale (Repubblica di Carelia), tributario del lago Onega (bacino idrografico dello Svir').\nHa origine dalla confluenza di due rami sorgentizi \"Suchaja Vodla\" e \"Vama\", entrambi emissari del lago Vodlozero. Scorre dapprima verso est, piegando dopo poco a sud mantenendo questa direzione per alcune decine di chilometri; tocca il villaggio di \"Vodla\", passato il quale il fiume assume direzione sudoccidentale. Il fiume tocca successivamente l'insediamento di \"Krivcy\", a valle del quale assume direzione mediamente occidentale; passa per la citt\u00e0 di \"Pudo\u017e\" e sfocia nel lago Onega presso l'insediamento di \"\u0160al'skij\".\nI maggiori affluenti ricevuti dalla Vodla sono \"Netoma\", \"Koloda\" e \"Somba\", tutti provenienti dalla sinistra idrografica; il maggiore immissario del lago Vodlozero, da cui ha origine il fiume, \u00e8 invece la Ileksa.\nLa Vodla, analogamente a tutti gli altri fiumi della zona, \u00e8 gelata per lunghi periodi ogni anno, mediamente dal tardo autunno alla primavera."}
{"id": "4377948", "revid": "1573940", "url": "https://it.wikipedia.org/wiki?curid=4377948", "title": "Ileksa", "text": "La Ileksa (; anche \"Iloksa\") \u00e8 un fiume della Russia europea nordoccidentale (Repubblica di Carelia e oblast' di Arcangelo), tributario del lago Vodlozero (bacino idrografico della Vodla).\nNasce dal piccolo lago \"Kalga\u010dinskij\", posto nel versante meridionale delle alture Vetreny Pojas, catena di modesti rilievi collinari della Russia settentrionale; scorre mantenendo su tutto il percorso direzione mediamente meridionale, attraversando una regione quasi disabitata caratterizzata dall'alternanza fra bassi rilievi collinari di origine morenica e ampie zone pianeggianti, paludose e punteggiate di laghi. Sfocia nel lago Vodlozero, del quale \u00e8 il principale immissario; dal Vodlozero esce poi il fiume Vodla, che porta le sue acque al lago Onega.\nIl maggiore affluente \u00e8 la \"\u010cusreka\", confluente dalla sinistra idrografica; fra i numerosi specchi d'acqua attraversati dal fiume, il maggiore \u00e8 il lago \"Monastyrskoe\".\nLa Ileksa, analogamente a tutti gli altri fiumi della zona, \u00e8 gelata per lunghi periodi ogni anno, mediamente dal tardo autunno alla primavera."}
{"id": "4377949", "revid": "1573940", "url": "https://it.wikipedia.org/wiki?curid=4377949", "title": "Andoma", "text": "La Andoma () \u00e8 un fiume della Russia europea nordoccidentale (oblast' di Vologda), tributario del lago Onega (bacino idrografico dello Svir').\nNasce dal versante meridionale delle alture omonime (\"alture dell'Andoma\"), emissario del piccolo lago \"Groptozero\". Scorre con direzione dapprima meridionale, successivamente mediamente occidentale, senza toccare centri urbani di rilievo, in una regione di bassi rilievi morenici e ricca di laghi e paludi. Sfocia nella parte sudorientale del lago Onega presso l'insediamento di \"Ol'kovo\". Il principale affluente \u00e8 la \"Samina\", proveniente dalla destra idrografica.\nLa Andoma \u00e8 gelata, mediamente, da novembre/dicembre a fine aprile; nei rimanenti mesi viene utilizzata per il trasporto del legname (fluitazione). Nel basso corso \u00e8 inoltre navigabile."}
{"id": "4377950", "revid": "1573940", "url": "https://it.wikipedia.org/wiki?curid=4377950", "title": "Suna (fiume)", "text": "La Suna () \u00e8 un fiume della Russia europea nordoccidentale (Repubblica di Carelia), tributario del lago Onega (bacino idrografico dello Svir').\nHa origine dalle alture della Carelia occidentale, emissario del lago \"Kivijarvi\". Scorre con direzione mediamente sudorientale, attraversando una regione di basse colline e ricca di laghi; sfocia nel lago Onega nella sua sezione nordoccidentale, in una insenatura conosciuta come \"baia di Kondopoga\" dal nome del maggiore centro urbano lungo le sponde. Il maggiore affluente della Suna \u00e8 il \"Sem\u010d'\", confluente dalla sinistra idrografica.\nLa Suna attraversa molti laghi nei suoi 280 chilometri di percorso, fra i quali i maggiori sono \"Roik-Navolok\", \"Gimol'skoe\", \"Sund\", \"Kudomgubskoe\"; passa inoltre per circa 50 tra rapide e cascate, le maggiori delle quali sono quelle di \"Kiva\u010d\", nel basso corso. La Suna non tocca alcun centro urbano di rilievo nel suo corso; i maggiori insediamenti sono Tumba, Porosozero, Lindozero, Girvas e, presso la foce, Jani\u0161pole.\nLa Suna, analogamente a tutti gli altri fiumi della zona, \u00e8 gelata per lunghi periodi ogni anno, mediamente dal tardo autunno alla primavera; negli altri mesi le sue acque vengono utilizzate per la fluitazione del legname."}
{"id": "4377951", "revid": "309289", "url": "https://it.wikipedia.org/wiki?curid=4377951", "title": "\u0160uja (fiume)", "text": "La \u0160uja (; in finlandese \"Suojoki\") \u00e8 un fiume della Russia europea nordoccidentale (Repubblica di Carelia), tributario del lago Onega (bacino idrografico dello Svir').\nHa origine come emissario del lago Suojarvi, posto nella parte meridionale delle alture della Carelia occidentale; scorre con direzione dapprima mediamente meridionale, successivamente (a valle dell'insediamento di Sodder) mediamente orientale, attraversando una regione di basse colline moreniche alternate ad aree paludose e ricche di laghi. La Sjanga lo alimenta con acque provenienti dal lago Syamozero.\nPochi chilometri a valle dell'insediamento di \u0160uja, il fiume sfocia nel piccolo lago Logmozero, situato a brevissima distanza dal lago Onega e ad esso collegato da un altro breve corso d'acqua. Il principale affluente della \u0160uja \u00e8 il Taras-Joki, proveniente dalla sinistra idrografica, che confluisce nella \u0160uja pochi chilometri dopo che quest'ultima \u00e8 uscita dal lago Suojarvi.\nLa \u0160uja \u00e8 gelata, mediamente, da dicembre a fine aprile; negli altri mesi, viene utilizzata per la fluitazione del legname."}
{"id": "4377952", "revid": "1573940", "url": "https://it.wikipedia.org/wiki?curid=4377952", "title": "Megra (tributario del Lago Onega)", "text": "La Megra () \u00e8 un fiume della Russia europea nordoccidentale (oblast' di Vologda), tributario del lago Onega (bacino idrografico dello Svir').\nNasce dalla piccola dorsale di rilievi collinari alla quale ha dato il nome (\"alture della Megra\") e scorre con direzione dapprima nordoccidentale, successivamente mediamente settentrionale fino a sfociare nella parte meridionale del lago Onega. I maggiori affluenti sono \"Lema\", \"Kimreka\" e \"Peda\u017ereka\", tutti confluenti dalla destra idrografica. I maggiori centri abitati che incontra nel suo corso sono \"Marnovskaja\" e \"Undozerskij Pogost\"."}
{"id": "4377953", "revid": "729019", "url": "https://it.wikipedia.org/wiki?curid=4377953", "title": "Stazione di Tomakomai", "text": "La \u00e8 la principale stazione della citt\u00e0 di Tomakomai situata lungo le linee Muroran e Hidaka, con servizi diretti sulla linea Chitose. Con tre linee afferenti, \u00e8 una delle pi\u00f9 importanti stazioni di interscambio del sud dell'Hokkaid\u014d.\nStruttura.\nLa stazione \u00e8 dotata di due marciapiedi a isola con quattro binari totali. Tutte le tipologie di treno fermano a Tomakomai. "}
{"id": "4377956", "revid": "281901", "url": "https://it.wikipedia.org/wiki?curid=4377956", "title": "Therapontidae", "text": ""}
{"id": "4377958", "revid": "281901", "url": "https://it.wikipedia.org/wiki?curid=4377958", "title": "Teraponidae", "text": ""}
{"id": "4377960", "revid": "281901", "url": "https://it.wikipedia.org/wiki?curid=4377960", "title": "Theraponidae", "text": ""}
{"id": "4377962", "revid": "287204", "url": "https://it.wikipedia.org/wiki?curid=4377962", "title": "Campionato italiano di hockey su ghiaccio 1975-1976", "text": "Il Campionato italiano di hockey su ghiaccio 1975-76 \u00e8 stata la 42\u00aa edizione della manifestazione.\nSerie A.\nFormazioni.\nLe squadre iscritte al torneo da dieci diventano nove a causa delle defezioni di Diavoli Milano e Latemar Bolzano. L'SV Renon invece si aggiunge alle squadre gi\u00e0 iscritte le ultime stagioni: HC Merano, SG Cortina, HC Gardena, HC Bolzano, Alleghe Hockey, Asiago Hockey, HC Auronzo e HC Brunico.\nFormula.\nLa formula adottata rimane quella degli ultimi tornei: vi \u00e8 un primo girone dove si affrontano tutte le iscritte al torneo. Al termine di tale girone, le prime quattro classificate (come in precedenza, non pi\u00f9 quindi le prime sei come era avvenuto nelle ultime due stagioni) accedono ad un ulteriore girone dove si sfideranno per la conquista del titolo, le ultime cinque invece ad un secondo girone senza nulla in palio.\nCampionato.\nSecondo Girone.\n L'Hockey Club Gardena vince il suo secondo scudetto.\nFormazione Campione d'Italia: Lucio Brugnoli \u2013 Herbert Frisch \u2013 Georg Goller \u2013 Norbert Goller \u2013 Adolf Insam \u2013 Toni Insam \u2013 Fabrizio Kasslatter \u2013 Gottfried Kasslatter \u2013 Erwin Kostner \u2013 Walter Kostner \u2013 Marco Obletter \u2013 Lasse Oksanen \u2013 Guido Paur \u2013 Paul Pescosta \u2013 Hans Piccolruaz \u2013 Josef Runggaldier \u2013 Egon Schenk \u2013 Roland Stuffer \u2013 Dave Tomassoni \u2013 Adolf Uberbacher \u2013 Jorma Valtonen.\nAllenatore: Walter Piccolruaz."}
{"id": "4377963", "revid": "2184720", "url": "https://it.wikipedia.org/wiki?curid=4377963", "title": "I fuochi del Basento", "text": "I fuochi del Basento \u00e8 un romanzo storico-antropologico di Raffaele Nigro del 1987. Racconta la storia di una famiglia del Sud Italia durante l'ultimo travagliato periodo di vita del regno borbonico, ed il suo coinvolgimento nei turbolenti e confusi moti popolari dell'epoca, in cui la distinzione tra rivoltosi, patrioti e briganti finiva spesso per sottostare al caso e all'occasione. Con questo romanzo Nigro vinse nel 1987 il Premio Campiello ed il Premio Napoli.\nTrama.\nNella masseria di San Nicola, sulle rive dell'Ofanto, i Nigro ci vivono da quattro generazioni, facendo i braccianti agricoli per i padroni delle terre, i Galiani, sin da quando l'avo Bartolomeo sul finire del 1600 vi arriv\u00f2 fuggendo dai debiti. Ma ora, quasi due secoli dopo, la sventura si abbatte su casa Nigro, accompagnata dai venti di buriana che si abbattono sul regno del re nasone. Il capofamiglia Francesco, contadino nato con uno straordinario talento per la poesia (senza aver mai imparato a leggere e scrivere) si ritrova invischiato in un guaio di legge, e da fuggiasco si unisce ai briganti del posto. Tocca cos\u00ec alla moglie Concetta Libera tirar su i figli, poco aiutata da i suoceri e da un cognato mezzo scemo, mentre il marito diventa per scelta ed occasione il generale di una truppa assai irregolare, impegnata in un'aspra lotta in difesa della causa dei senza terra, contro l'autorit\u00e0 costituita. Una guerra scombinata ed itinerante, in cui pu\u00f2 capitare di trovarsi al fianco del figlio del padrone delle proprie terre, ammaliato dalle nuove idee che arrivano dalla Francia, e contro i propri figli pi\u00f9 grandi, arruolati d'autorit\u00e0 nelle truppe del re per combattere questi ribelli senza Dio. Tra battaglie vinte e perse, e malgrado i consigli dei parenti morti, Francesco finir\u00e0 inghiottito dalla disfatta della sua parte, rischiando di travolgere tutta la famiglia nella disgrazia. Solo grazie all'intervento di Carlantonio, il primogenito spinto nella guerra dalla parte giusta, le cose per i Nigro sembrano riaggiustarsi, se non che una questione d'onore spinge l'avventato ragazzo a farsi prima brigante e poi pastore per lunghi anni, nell'attesa che si calmino le acque. E le acque invece si rimescolano, i francesi conquistano il regno spingendo Carlantonio al ritorno alla macchia tra le file del sanguigno Taccone, brigante che con la scusa della guerra per il re coltiva grandi ambizioni personali. Nel frattempo il pi\u00f9 giovane dei Nigro, Raffaele Arcangelo, avviato alla vita monacale dalla madre nella speranza di equilibrare i molti peccati della famiglia, comincia a manifestare i segni della santit\u00e0, gettando nello scompiglio la piccola comunit\u00e0 di frati del convento di Acerenza. Carlantonio, tradito dai compagni ed inseguito dall'autorit\u00e0 e dalle vendette personali, \u00e8 costretto a trovare riparo in Sicilia. Ma mentre il fratello pi\u00f9 giovane cresce imparando a gestire un fardello pesante, un nuovo rivolgimento riporta il re sul trono e permette a Carlantonio un ritorno a casa da trionfatore, amnistiato per meriti di fedelt\u00e0. Anche la sorte lo favorisce, permettendogli di riavvicinarsi alla donna che ha amato e lo ama, e che gli ha dato un figlio, oramai cresciuto ed avviato alla vita delle carte. Raffaele Arcangelo intanto si fa uomo, e decide di usare i doni di cui \u00e8 portatore per creare una comunit\u00e0 che dia rifugio ai miseri ed ai malati, dopo che un'epidemia di colera si porta via mamma Concetta Libera e zio Luigi. Verr\u00e0 aiutato da briganti e sovversivi, rischiando per questo la punizione dei superiori, trovandovi alla fine appoggio, ma scarso aiuto. E quando nuove sommosse si profilano, tocca a Vitodonato, figlio di Carlantonio, rimanerci invischiato, gettandolo alla macchia. Ma stavolta arriva Garibaldi, ed \u00e8 il giro giusto, e nemmeno le ultime resistenze borboniche, affidate al brigante Carmine Crocco, a cui si unisce anche l'indomito Carlantonio, fedele fino all'ultimo alla causa per cui ha sempre lottato, possono fermare l'inevitabile. Gli ultimi colpi di coda si porteranno per\u00f2 via Raffaele Arcangelo, e lo stesso Carlantonio."}
{"id": "4377966", "revid": "309289", "url": "https://it.wikipedia.org/wiki?curid=4377966", "title": "\u0160uja (disambigua)", "text": ""}
{"id": "4377968", "revid": "729019", "url": "https://it.wikipedia.org/wiki?curid=4377968", "title": "Campionati del mondo di snowboard 2013 - Halfpipe maschile", "text": "La gara di halfpipe maschile ai campionati del mondo di snowboard 2013 si \u00e8 svolta a Stoneham il 19 e il 20 gennaio 2013, con la partecipazione di 53 atleti da 20 nazioni.\nRisultati.\nQualificazione.\nGli atleti sono stati divisi in 2 gruppi. I primi 3 classificati di ogni gruppo si sono qualificati per la finale, altri 12 atleti sono stati ammessi alla semifinale.\nSemifinale.\nI primi 6 atleti si sono qualificati per la finale.\nFinale.\nGli atleti compiono due run; per la classifica vale il punteggio migliore."}
{"id": "4377971", "revid": "767487", "url": "https://it.wikipedia.org/wiki?curid=4377971", "title": "El lugar m\u00e1s peque\u00f1o", "text": "El lugar m\u00e1s peque\u00f1o \u00e8 un film del 2011 della regista Tatiana Huezo S\u00e1nchez.\nTrama.\nCinquera \u00e8 un paese situato nel dipartimento di Caba\u00f1as, a ottanta chilometri da San Salvador, capitale di El Salvador, un luogo colpito duramente negli oltre vent'anni di guerra civile.\nLa regista, di origine salvadoregna, \u00e8 tornata nel suo paese per incontrare persone sopravvissute al conflitto. La foresta occup\u00f2 un posto centrale, fu rifugio e terreno di scontro fra soldati e guerriglieri. Il film d\u00e0 la parola a uomini e donne tornati nel loro villaggio per ricostruirlo. Ora Cinquera \u00e8 un \"museo\" di quella tragedia, a partire dalla chiesa con i muri ricoperti da foto di bambini e adolescenti morti durante la guerra."}
{"id": "4377972", "revid": "767487", "url": "https://it.wikipedia.org/wiki?curid=4377972", "title": "La curt de l'America", "text": "La curt de l'America \u00e8 un film documentario del 2011 dei registi Lemnaouer Ahmine e Francesco Cannito.\nTrama.\nLa \"curt de l'America\" (\"corte dell'America\") era il soprannome di una vecchia casa di ringhiera alla fine di via Padova, nel quartiere Crescenzago a Milano, una volta punto di partenza di emigranti italiani che aspettavano il visto per l'America, ed ora abitazione di immigrati arabi, filippini, bengalesi, cinesi.\nIn questo documentario le immagini del presente si alternano a quelle del passato, le storie di ieri e di oggi si intersecano sui ballatoi restituendo la dinamicit\u00e0 di una societ\u00e0 in trasformazione. La casa, per\u00f2, rimane la stessa degli inizi del secolo, mai ristrutturata."}
{"id": "4377973", "revid": "88740", "url": "https://it.wikipedia.org/wiki?curid=4377973", "title": "Lusotropicalismo", "text": "La parola Lusotropicalismo (o Luso-Tropicalismo), fu coniata per la prima volta dal sociologo brasiliano Gilberto Freyre per descrivere i caratteri distintivi dell'imperialismo portoghese ed \u00e8 una credenza ed un movimento particolarmente forte durante la dittatura di Ant\u00f3nio de Oliveira Salazar in Portogallo (il regime dell'Estado Novo), proponendo i portoghesi come colonizzatori migliori degli altri Paesi europei.\nSi credeva che a causa del clima portoghese pi\u00f9 caldo, alla vicinanza geografica all'Africa, e per essere stato visitato da romani, visigoti, mori e molte altre culture in tempi pre-moderni, i portoghesi fossero pi\u00f9 umani, amichevoli, e adattabili ad altri climi e culture.\nIn pi\u00f9, gi\u00e0 nel primo XX secolo, il Portogallo era da molto la potenza coloniale europea con la pi\u00f9 vecchia presenza territoriale oltremare; in alcuni casi i suoi territori sono stati continuamente governati dai portoghesi attraverso cinque secoli. Il Lusotropicalismo celebra sia gli elementi mitologici che quelli attuali di democrazia razziale e civilizzazione nell'Impero portoghese, ed \u00e8 stata una attitudine pro-mescolanza razziale riguardo alle colonie e ai territori oltremare.\nL'esempio migliore si trova nel lavoro di Gilberto Freyre.\nIl Lusotropicalismo pu\u00f2 essere definitivo come segue: \nGilberto Freyre sulle critiche che ha ricevuto.\nLa vita di Gilberto Freyre, dopo la pubblicazione di \"Casa-Grande &amp; Senzala\", \u00e8 diventata una fonte eterna di spiegazioni. Egli ha ripetuto pi\u00f9 volte che non ha creato il Mito di una democrazia razziale e che il fatto che nel suo libro venga identificato l'intenso intreccio fra \"razze\" in Brasile, non significa che ci sia una mancanza di pregiudizio o discriminazione. Lui ha puntualizzato su quanto molta gente abbia applaudito gli Stati Uniti per essere una \"democrazia esemplare\" dove schiavit\u00f9 e segregazione razziale fu presente attraverso la maggior parte della storia degli Stati Uniti.\nLe piantagioni di zucchero di canna furono introdotte nel Nuovo Mondo nel 1515. Il primo macchinario per rompere le canne ed estrarre lo zucchero fu costruito da Blas de Villasanta nel 1523 sul fiume A\u00f1asco, in quella che oggi \u00e8 Porto Rico. Nel 1541, Gregorio de Santaolalla inizi\u00f2 la costruzione di un aratro a Bayamon, e poi un altro macchinario per l'estrazione dello zucchero a Aybacoa. Nel 1546, Alonzo Perez Martel ha accettato un prestito per la costruzione di una macina industriale, non un aratro. \u00c8 noto come a Porto Rico le piantagioni venissero coltivate da uomini bianchi, non neri, probabilmente a causa del fatto che Porto Rico nacque come una colonia-prigione. Loro, i prigionieri liberati vennero allenati al lavoro in un clima tropicale. Questo costituisce un contro-esempio alle teorie razziali basate sul clima o la geografia, come quella di Freyre, che l'uomo bianco sia inadatto al lavoro in condizioni tropicali. I prigionieri bianchi hanno anche aiutato lo sviluppo di Caienna nella Guyana francese, alla colonia penale dell'Isola del Diavolo.\nOrigine del Lusotropicalismo.\nIn Brasile, l'ideologia razziale che ha puntellato la schiavit\u00f9 fu che gli schiavi, principalmente di origine sub-sahariana, erano innatamente inferiori a livello culturale e potevano essere utilizzati solo per lavorare nell'ambiente tropicale. Gli aborigeni brasiliani hanno provato di non essere abbastanza forti per supportare le malattie provenienti da fuori del Nuovo Mondo n\u00e9 la decimazione da parte degli europei. Una volta che la schiavit\u00f9 fu abolita, l'\u00e9lite brasiliana si rese conto che l'industrializzazione sarebbe stata la prossima fase di sviluppo e si trovarono di fronte una popolazione che in accordo con le loro ideologie fu incapace di diventare un lavoratore a livello industriale. Una nuova ideologia era necessaria. Il Lusotropicalismo propone il meticcio come superiore sia all'Europeo che all'Africano, e loro erano la sola popolazione capace di industrializzarsi nell'ambiente tropicale del Brasile.\nLa visione salazarista.\nPer sostenere la sua politica coloniale, Antonio de Oliveira Salazar adott\u00f2 la nozione di Lusotropicalismo di Gilberto Freyre, sostenendo che da quando il Portogallo \u00e8 una nazione multiculturale, multirazziale e pluricontinentale (sin dal XV secolo), la perdita dei suoi territori oltremare, significherebbe la fine dell'indipendenza portoghese. In termini geopolitici, nessuna massa critica sarebbe utile a garantire l'autosufficenza dello Stato portoghese.\nSalazar ha fortemente respinto le idee di Freyre per tutti gli anni '30, in parte perch\u00e9 Freyre affermava che i portoghesi erano pi\u00f9 portati delle altre nazioni europee alla mescolanza, egli ha adottato il Lusotropicalismo solo dopo aver sponsorizzato Freyre a visitare il Portogallo ed alcuni suoi territori oltremare nel 1951 e nel 1952. Il lavoro di Freyre \"Aventura e Rotina\" fu il risultato di questo viaggio."}
{"id": "4377984", "revid": "767487", "url": "https://it.wikipedia.org/wiki?curid=4377984", "title": "Hidden Valley (film 1916)", "text": "Hidden Valley \u00e8 un film muto del 1916 diretto da Ernest C. Warde che ha come protagonista l'attrice danese Valda Valkyrien.\nProduzione.\nIl film fu prodotto dalla Thanhouser Film Corporation. Venne girato a New Rochelle, sede dalla Thanhouser, e in Florida, a Coquina Beach e ad East Mayport.\nDistribuzione.\nDistribuito dalla Path\u00e9 Exchange, usc\u00ec nelle sale cinematografiche statunitensi il 5 novembre 1916. Il film viene considerato perduto ma una copia potrebbe trovarsi in un archivio ungherese. Alcuni frammenti del film sono conservati in Australia, nel National Film and Sound Archive."}
{"id": "4377985", "revid": "309289", "url": "https://it.wikipedia.org/wiki?curid=4377985", "title": "Monti D\u017eagdy", "text": "I monti D\u017eagdy () sono una catena montuosa dell'estremo oriente russo.\nLa catena si allunga per circa 300 chilometri a cavallo del confine fra il Territorio di Chabarovsk e l'oblast' dell'Amur; culmina ad una quota di 1.593 metri nella sezione centrale. La catena digrada a nord sui bassopiani drenati dalla Uda e dal corso superiore della Zeja, mentre a sud si saldano alle alteterre dell'Amur.\nLa catena dei D\u017eagdy costituisce la sezione pi\u00f9 orientale del pi\u00f9 ampio sistema montuoso formato dalle catene dei D\u017eagdy, Tukuringra, Soktachan e Jankan, parte integrante del complesso sistema di alteterre della Siberia sudorientale. "}
{"id": "4377986", "revid": "879070", "url": "https://it.wikipedia.org/wiki?curid=4377986", "title": "Monti Tukuringra", "text": "I monti Tukuringra () sono una catena montuosa dell'estremo oriente russo.\nLa catena si allunga in direzione est-ovest per circa 230 chilometri nella parte nordoccidentale dell'oblast' dell'Amur; la quota media \u00e8 intorno agli 800-1.200 metri e la massima elevazione \u00e8 di 1.605. I monti Tukuringra digradano a sud sulla valle del fiume Urkan, un affluente della Zeja, e a nord su quella del Giljuj; a nordest si affacciano sul bassopiano della Zeja, occupato dal vasto bacino artificiale omonimo.\nLa catena dei monti Tukuringra costituisce la sezione centrale, e la maggiore, dell'esteso sistema montuoso formato dalle catene dei D\u017eagdy, Tukuringra, Soktachan e Jankan, parte integrante del complesso sistema di alteterre della Siberia sudorientale.\nLa forma vegetazionale pi\u00f9 frequente \u00e8 la foresta di conifere, che copre i versanti fino a circa 1.200 metri; al di sopra si estendono praterie alpine e tundra montana. La parte orientale della catena dei Tukuringra \u00e8 occupata dalla riserva naturale della Zeja (in russo \"Zejskij zapovednik\"). Nella catena si rinvengono rilevanti giacimenti di minerali di oro, ferro, mercurio e altri minerali."}
{"id": "4377987", "revid": "309289", "url": "https://it.wikipedia.org/wiki?curid=4377987", "title": "Monti Jankan", "text": "I monti Jankan () sono una catena montuosa dell'estremo oriente russo (Territorio della Transbajkalia).\nSi allungano per circa 200 chilometri fra il corso del fiume Vitim ad ovest e quello del Demku (affluente del Kalar) ad oriente; sono compresi tra i corsi dei fiumi Kalar a nord e Kalakan a sud. L'intera catena culmina a 2 208 metri di quota.\nLa catena dei monti Jankan costituisce la sezione pi\u00f9 occidentale del pi\u00f9 ampio sistema montuoso formato dalle catene dei Tukuringra, Soktachan, D\u017eagdy e Jankan, parte integrante del complesso sistema di alteterre della Siberia sudorientale."}
{"id": "4377988", "revid": "80339", "url": "https://it.wikipedia.org/wiki?curid=4377988", "title": "D\u017eagdy", "text": ""}
{"id": "4377989", "revid": "80339", "url": "https://it.wikipedia.org/wiki?curid=4377989", "title": "Tukuringra", "text": ""}
{"id": "4377990", "revid": "80339", "url": "https://it.wikipedia.org/wiki?curid=4377990", "title": "Jankan", "text": ""}
{"id": "4377991", "revid": "729019", "url": "https://it.wikipedia.org/wiki?curid=4377991", "title": "Ideaworks Game Studio", "text": "Ideaworks Game Studio \u00e8 un'azienda sviluppatrice di videogiochi inglese fondata nel 1998 a Londra.\nL'azienda si occupa prevalentemente dello sviluppo di videogiochi per dispositivi mobili, e fino ad oggi conta numerose collaborazioni con importanti software house, come Electronic Arts, Square Enix, Konami, Capcom e Activision."}
{"id": "4377992", "revid": "599013", "url": "https://it.wikipedia.org/wiki?curid=4377992", "title": "Casa Palmeggiani", "text": "Casa Palmeggiani \u00e8 un palazzo quattrocentesco di Forl\u00ec, ubicato in corso Garibaldi.\nStoria.\nLa casa venne eretta nel Quattrocento su strutture preesistenti, probabilmente su abitazioni precedentemente crollate. . Era propriet\u00e0 del pittore ed architetto forlivese Marco Palmezzano, che non vi abit\u00f2 per\u00f2 mai, e successivamente appartenne ai suoi eredi, i Palmeggiani.\nDescrizione.\nLa facciata presenta un portico a tre campate, sorretto da quattro grosse colonne: una campata presenta un doppio arco ribassato, le altre due sono costituite da una coppia di archetti pensili, che si fondono al centro su di un capitello a goccia in pietra locale, detta spugnone, e decorato con una rosa a quattro petali. Le colonne, a sezione ottagonale, sono alte all'incirca la met\u00e0 della larghezza di una campata e in cima presentano capitelli schiacciati con collarino.\nIl soffitto del portico \u00e8 a travicelli, con mensole che appoggiano su due lunghe travi nascoste dietro gli archetti pensili.\nLe finestre originali a sesto acuto vennero murate nel corso del Settecento e sostituite da finestre rettangolari.\nL'interno ha perso le caratteristiche originali, a causa delle numerose ristrutturazioni a cui l'edificio \u00e8 stato sottoposto nel corso dei secoli."}
{"id": "4377994", "revid": "72396", "url": "https://it.wikipedia.org/wiki?curid=4377994", "title": "Campionato italiano di hockey su ghiaccio 1976-1977", "text": "Il Campionato italiano di hockey su ghiaccio 1976-77 \u00e8 stata la 43\u00aa edizione della manifestazione.\nSerie A.\nFormazioni.\nLe squadre iscritte al torneo diminuiscono ulteriormente e da nove divengono sette a causa delle defezioni di HC Merano, HC Auronzo e dell'esclusione dell'Asiago Hockey a causa di mancanza della copertura dello stadio Hodegart. Alle compagini rimaste (SV Renon, SG Cortina, HC Gardena, HC Bolzano, Alleghe Hockey e HC Brunico) si aggiunge comunque l'HC Valpellice, alla sua prima partecipazione in serie A.\nFormula.\nSi gioca un primo girone dove si affrontano tutte le iscritte al torneo. Al termine di tale girone, le prime quattro classificate accedono ad un ulteriore girone dove si sfideranno per la conquista del titolo.\nCampionato.\nGirone finale.\n L'Hockey Club Bolzano vince il suo terzo scudetto.\nFormazione Campione d'Italia: Enrico Bacher \u2013 Rolando Benvenuti \u2013 Robert Gamper \u2013 Hubert Gasser \u2013 Norbert Gasser \u2013 Manfred Gatscher \u2013 Gorazd Hiti \u2013 Rudi Hiti \u2013 Bernhard Mair \u2013 Michael Mair \u2013 Thomas Mair \u2013 Gino Pasqualotto \u2013 Jaroslav Pavl\u016f \u2013 Pepi Pichler \u2013 Norbert Pr\u00fcnster \u2013 Jakob Ramoser \u2013 Herbert Strohmair \u2013 Romeo Tigliani.\nAllenatore: G\u00f6sta Johansson.\nSerie B.\nClassifica.\nAl girone finale accedono soltanto le prime 4 classificate.\nGirone finale.\nIl Turbine Milano aggancia l'Asiago in vetta alla classifica grazie ad una vittoria per 3-2 proprio nell'ultima giornata e grazie anche ad uno 0-5 inflitto a tavolino all'Asiago nella gara di andata. Nonostante l'Asiago si trovasse con una migliore differenza reti (+68 a +41) venne decisa la disputa di uno spareggio -da giocarsi a Bolzano- tra Asiago e Turbine per decretare chi potesse salire in serie A. Tuttavia, pochi giorni dopo il termine del torneo, la Federazione, intenzionata ad incrementare il numero di squadre nella massima serie, decise di assegnare il titolo di serie B \"ex aequo\" e di promuovere entrambe le squadre in serie A. La squadra del Turbine per\u00f2 scomparve subito dopo quando cedette i diritti sportivi ai Diavoli Milano che cos\u00ec poterono tornare ad iscriversi nella massima serie nel successivo campionato 1977-78, massima serie in cui torner\u00e0 a far parte quindi anche l'Asiago, retrocesso l'anno prima per la mancanza di copertura dello stadio del ghiaccio Hodegart.\nFormazioni vincitrici della serie B:"}
{"id": "4377997", "revid": "55637046", "url": "https://it.wikipedia.org/wiki?curid=4377997", "title": "Lampade al neon", "text": ""}
{"id": "4377998", "revid": "1543377", "url": "https://it.wikipedia.org/wiki?curid=4377998", "title": "Giovanna Petrenga", "text": "Biografia.\nNata a Casal di Principe, vive a Caserta.\nNel 2001 \u00e8 direttrice della Reggia di Caserta e nel dicembre 2004 diviene sovrintendente ai Beni Culturali Architettonici e Ambientali di Caserta e Benevento.\nAttivit\u00e0 politica.\nElezione in parlamento.\nAlle elezioni politiche del 2008 viene eletta alla Camera dei Deputati, nella circoscrizione Campania 2, nelle liste del Popolo della Libert\u00e0. Alle elezioni politiche del 2013 \u00e8 confermata nel ruolo deputato, sempre con il PdL.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nIl 2 febbraio 2016 abbandona Forza Italia e aderisce a Fratelli d'Italia.\nCandidata al Senato alle politiche del 2018, in Sicilia, nella lista di Fratelli d'Italia, il 2 luglio 2019 subentra al Senato in sostituzione di Raffaele Stancanelli, dimessosi perch\u00e9 eletto europarlamentare."}
{"id": "4377999", "revid": "599013", "url": "https://it.wikipedia.org/wiki?curid=4377999", "title": "Pitir\u00ecm Aleksandrovi\u010d Sorokin", "text": ""}
{"id": "4378001", "revid": "55637078", "url": "https://it.wikipedia.org/wiki?curid=4378001", "title": "Lampade alogene", "text": ""}
{"id": "4378002", "revid": "729019", "url": "https://it.wikipedia.org/wiki?curid=4378002", "title": "Campionati del mondo di snowboard 2013 - Halfpipe femminile", "text": "La gara di halfpipe femminile ai campionati del mondo di snowboard 2013 si \u00e8 svolta a Stoneham il 19 e il 20 gennaio 2013, con la partecipazione di 31 atlete da 13 nazioni.\nRisultati.\nQualificazione.\nLe atlete sono state divise in 2 gruppi. Le prime 2 classificate di ogni gruppo si sono qualificate per la finale, altre 6 atlete sono stati ammessi alla semifinale.\nSemifinale.\nLe prime 2 atlete si sono qualificate per la finale.\nFinale.\nLe atlete compiono due run; per la classifica vale il punteggio migliore."}
{"id": "4378003", "revid": "55637115", "url": "https://it.wikipedia.org/wiki?curid=4378003", "title": "Lampade allo xeno", "text": ""}
{"id": "4378005", "revid": "92723", "url": "https://it.wikipedia.org/wiki?curid=4378005", "title": "Jalingo", "text": "Jalingo \u00e8 una \"local government area\" e citt\u00e0 nigeriana, capitale dello stato federato di Taraba."}
{"id": "4378007", "revid": "55637133", "url": "https://it.wikipedia.org/wiki?curid=4378007", "title": "Lampade a carburo", "text": ""}
{"id": "4378009", "revid": "729019", "url": "https://it.wikipedia.org/wiki?curid=4378009", "title": "Australian Open 2013 - Doppio ragazze", "text": "Gabrielle Andrews e Taylor Townsend erano le detentrici del titolo ma non hanno preso parte alla competizione.\nAna Konjuh e Carol Zhao hanno sconfitto in finale Oleksandra Korashvili e Barbora Krej\u010d\u00edkov\u00e1 per 5-7, 6-4, [10-7]."}
{"id": "4378010", "revid": "1494169", "url": "https://it.wikipedia.org/wiki?curid=4378010", "title": "Stazione di Katsuragawa", "text": ""}
{"id": "4378011", "revid": "55637173", "url": "https://it.wikipedia.org/wiki?curid=4378011", "title": "Lampade a incandescenza", "text": ""}
{"id": "4378013", "revid": "310535", "url": "https://it.wikipedia.org/wiki?curid=4378013", "title": "Base (baseball)", "text": "Esistono 4 basi nel baseball e sono fondamentali per lo svolgimento del gioco. Sono poste in modo da formare un quadrato (diamante) al cui interno si trova il monte di lancio. In ordine le basi partendo dalla base al centro del box di battuta vengono chiamate: casa base, prima base, seconda base e terza base.\nCaratteristiche.\nCasa base \u00e8 di forma pentagonale ed \u00e8 costituita da una lastra di gomma bianca i cui lati sono lunghi: 43,18 cm; 21,5 cm; 30,48 cm; 30,48 cm e 21,5 cm. Deve essere fissata al terreno con i bordi superiori al livello dello stesso. Dalla punta della base partono le linee di foul.\n1\u00aa, 2\u00aa e 3\u00aa base hanno una forma quadrata di lato 38,10 cm e un'altezza che deve essere compresa tra 7,62 cm e 12,60 cm. Queste basi vengono anche chiamate cuscini e sono formate da sacchetti in tela bianca imbottiti di materiale soffice.devono essere ben piantate nel terreno.\nDisposizione sul campo di gioco.\nLe basi vengono disposte sul campo da gioco in modo da ottenere un quadrato di lato 27,43 m.\nUtilizzo di basi in altri sport o categorie.\nle basi si possono trovare anche in sport simili al baseball come Softball e slow pich softball ma si troveranno a distanze diverse e avranno caratteristiche diverse (per esempio nel softball il cuscino di prima \u00e8 doppio per permettere il passaggio del corridore). La distanza tra le basi pu\u00f2 variare anche grazie alla categoria dei giocatori; in Italia c'\u00e8 la suddivisione del baseball giovanile in: minibaseball, ragazzi, allievi, cadetti e under 21. Per il minibaseball, i ragazzi e gli allievi la distanza tra le basi \u00e8 ridotta per facilitare il gioco."}
{"id": "4378016", "revid": "1855146", "url": "https://it.wikipedia.org/wiki?curid=4378016", "title": "Stati vassalli e tributari dell'Impero ottomano", "text": "Con il termine di Stato vassallo dell'Impero ottomano si indicano una serie di stati tributari o vassalli, solitamente posti alla periferia dell'Impero ottomano sotto la sovranit\u00e0 della Sublime Porta ma non direttamente controllati per diverse ragioni politiche o storiche.\nFunzioni.\nMolti di questi stati servivano come stato cuscinetto tra i domini ottomani islamici e l'Europa cristiana o le popolazioni asiatiche. Il loro numero variava a seconda delle epoche ma i pi\u00f9 importanti furono senz'altro il Khanato di Crimea, la Valacchia, la Moldavia e la Transilvania. Altri stati come Bulgaria, il Regno d'Ungheria, il Despotato di Serbia e la Bosnia erano vassalli prima di essere direttamente assorbiti nell'Impero. Altri invece avevano un valore prettamente commerciale come l'Imerezia, la Mingrelia, Chio, il Ducato di Naxos e la Repubblica di Ragusa (Dubrovnik). Aree con citt\u00e0 sante e aree tributarie veneziane erano Cipro e Zacinto che vennero poi interamente incorporate nei confini dell'Impero. Infine altre piccole aree come il Montenegro/Zeta ed il Monte Libano non meritavano lo sforzo di una conquista e non vennero mai subordinate completamente al centro. Il Principato di Serbia divenne tributario nel 1817 dopo essere stato gi\u00e0 tributario sino al XV secolo quando venne annesso all'Impero.\nForme.\nVi erano anche vassalli secondari come l'Orda Nogai ed i Circassi che erano (almeno nominalmente) vassalli dei khan di Crimea, o alcuni popoli berberi ed arabi che pagavano tributi ai beylerbeyis nordafricani, che erano a loro volta vassalli degli ottomani.\nAltri stati pagavano tributi per il possesso dei loro legami con l'Impero ottomano ma non erano in possesso diretto degli ottomani come ad esempio gli Asburgo per la parte del Regno d'Ungheria o la Repubblica di Venezia per Zacinto.\nAltri tributi da potenze straniere includevano esempi come il \"denaro di protezione\" talvolta chiamato \"tassa dell'orda\" (simile al Danegeld) pagato dalla Russia e dalla Confederazione polacco-lituana. Esso veniva solitamente pagato ai khan di Crimea piuttosto che al sultano ottomano direttamente."}
{"id": "4378017", "revid": "55637219", "url": "https://it.wikipedia.org/wiki?curid=4378017", "title": "Lampade ad incandescenza", "text": ""}
{"id": "4378022", "revid": "55637263", "url": "https://it.wikipedia.org/wiki?curid=4378022", "title": "Lampade ad acetilene", "text": ""}
{"id": "4378023", "revid": "256896", "url": "https://it.wikipedia.org/wiki?curid=4378023", "title": "Comitato Interministeriale per le Informazioni e la Sicurezza", "text": ""}
{"id": "4378024", "revid": "55637291", "url": "https://it.wikipedia.org/wiki?curid=4378024", "title": "Arco (lampade)", "text": ""}
{"id": "4378025", "revid": "123848672", "url": "https://it.wikipedia.org/wiki?curid=4378025", "title": "Steve Tracy", "text": "\u00c8 conosciuto soprattutto per il ruolo di Percival Dalton nella serie \"La casa nella prateria\".\nBiografia.\nFiglio di Carl Elwood Crumrine, nacque in una famiglia irlandese-tedesca. Frequent\u00f2 la Kent State University a Kent, in Ohio, e successivamente il Dipartimento di Teatro del Los Angeles City College a Los Angeles, cos\u00ec come l'Harvey Lembeck Comedy Workshop.\nTracy \u00e8 conosciuto soprattutto per il ruolo ricorrente di Percival Dalton nella serie televisiva \"La casa nella prateria\", andata in onda nei primi anni 1980. Dopo la fine della serie, Tracy mantenne un rapporto di amicizia con Alison Arngrim, che, nella serie, interpretava sua moglie; durante la serie, ci furono voci che vi fosse una relazione tra i due, sebbene entrambi avessero negato.\nApparve in diversi film e serie televisive tra il 1977 e il 1986, tra cui \"Quincy\", \"Desperate Moves\", \"I Jefferson\", \"National Lampoon Class Reunion\" e \"Cercasi moglie disperatamente\".\nTracy mor\u00ec nel 1986 per complicazioni legate all'AIDS. Le sue ceneri furono sparse sotto l'insegna di Hollywood nelle Hollywood Hills, Los Angeles, sotto la lettera \"D\".\nDoppiatori italiani.\n\u2022 Enrico Carabelli in \"I Jefferson\""}
{"id": "4378027", "revid": "55637314", "url": "https://it.wikipedia.org/wiki?curid=4378027", "title": "Lampade Argand", "text": ""}
{"id": "4378030", "revid": "287204", "url": "https://it.wikipedia.org/wiki?curid=4378030", "title": "Campionato italiano di hockey su ghiaccio 1977-1978", "text": "Il Campionato italiano di hockey su ghiaccio 1977-78 \u00e8 stata la 44\u00aa edizione della manifestazione.\nSerie A.\nFormazioni.\nLe squadre iscritte al torneo da sette tornano ad essere nove a seguito dell'immediato ritorno in serie A dell'Asiago Hockey (retrocesso d'ufficio l'anno precedente a causa di mancanza della copertura dello stadio) e fresco vincitore della serie B, e del ritorno dei Diavoli Milano che acquistano i diritti sportivi del Turbine Milano. Queste due squadre vanno ad aggiungersi alle formazioni gi\u00e0 iscritte l'anno precedente, ossia SV Renon, SG Cortina, HC Gardena, HC Bolzano, Alleghe Hockey, HC Brunico ed HC Valpellice.\nFormula.\nLa formula del torneo subisce invece una variazione: non pi\u00f9 gironi di qualificazione ma viene disputato un unico girone all'italiana (con due andate e due ritorni).\nClassifica.\n L'Hockey Club Bolzano vince il suo quarto scudetto.\nFormazione Campione d'Italia: Enrico Bacher \u2013 Rolando Benvenuti \u2013 Eduard Daccordo \u2013 Hubert Gasser \u2013 Norbert Gasser \u2013 Manfred Gatscher \u2013 Rudi Hiti \u2013 Bernhard Mair \u2013 Michael Mair \u2013 Thomas Mair \u2013 Gino Pasqualotto \u2013 Pepi Pichler \u2013 Norbert Pr\u00fcnster \u2013 Klaus Runer \u2013 Luciano Sbironi \u2013 Herbert Strohmair \u2013 Giorgio Tigliani \u2013 Urban Tutzer.\nAllenatore: G\u00f6sta Johansson."}
{"id": "4378031", "revid": "729019", "url": "https://it.wikipedia.org/wiki?curid=4378031", "title": "Stazione di \u014casa", "text": "La \u00e8 una stazione della citt\u00e0 di Ebetsu, in Hokkaid\u014d, Giappone, situata sulla linea principale Hakodate.\nStruttura.\nLa stazione \u00e8 dotata di due banchine laterali serventi 2 binari."}
{"id": "4378032", "revid": "55637360", "url": "https://it.wikipedia.org/wiki?curid=4378032", "title": "Lampade di lava", "text": ""}
{"id": "4378033", "revid": "55637382", "url": "https://it.wikipedia.org/wiki?curid=4378033", "title": "Lampada Astro", "text": ""}
{"id": "4378034", "revid": "55637393", "url": "https://it.wikipedia.org/wiki?curid=4378034", "title": "Lampade Astro", "text": ""}
{"id": "4378035", "revid": "1188932", "url": "https://it.wikipedia.org/wiki?curid=4378035", "title": "Divisioni amministrative dell'Impero ottomano", "text": "Le Divisioni amministrative dell'Impero ottomano erano delle divisioni amministrative proprie dell'organizzazione statale dell'Impero ottomano. All'interno di questo sistema venivano riconosciuti diversi stati vassalli e tributari.\nL'Impero ottomano era suddiviso in province nel senso di unit\u00e0 territoriali fissate con governatori nominati dal sultano, sin dalla fine del XIV secolo. I beylerbey, o Governatori, di ciascuna provincia venivano nominati direttamente dal governo centrale. I Sanjak venivano governati dai \"bey dei sanjak\" (detti anche \"sancakbeyi\"), scelti dai pi\u00f9 alti ranghi militari dell'esercito sempre per mano del governo centrale ottomano. I Beylerbeyi avevano autorit\u00e0 sulle loro regioni. Kaza era la suddivisione di un sanjak e faceva riferimento al distretto amministrativo di base, governato da un kad\u0131.\n\u00c8 considerato estremamente difficile definire oggi gli esatti confini delle province e dei domini ottomani, dal momento che questi cambiarono in continuazione nel corso della lunga storia dell'Impero. Sino al periodo delle \"Tanzimat\", i confini delle unit\u00e0 amministrative fluttuarono, riflettendo i cambi di strategie degli Ottomani, le emergenze e le nuove necessit\u00e0 che via via presentava ciascuna regione. Tutte le suddivisioni avevano poi al loro interno un numero variabile di trib\u00f9 nomadi che contribuivano a variare le figure della popolazione.\nLe suddivisioni turche sono spesso note con nomi differenti come vilayet, eyalet, beylerbeylik, sancak, nahiye, kaza, ecc. che corrispondono ai nostri \"regione\", \"provincia\", \"distretto\" e che a livello di significato \u00e8 quanto pi\u00f9 simile all'originale turco.\nL'organizzazione iniziale.\nL'organizzazione iniziale si data all'inizio della storia ottomana con lo Stato vassallo di Seljuk (\"U\u00e7 Beyli\u011fi\") nell'Anatolia centrale. L'Impero ottomano negli anni riusc\u00ec ad amalgamare a s\u00e9 tutti gli Stati preesistenti, i beylicati dell'Anatolia sotto l'unico dominio della Casa di Osman.\nQuesta estensione era basata su un sistema amministrativo gi\u00e0 stabilito dalla struttura del sistema selgiuchide, nel quale i governanti ereditari di questi territori erano conosciuti col nome di \"Bey\". Questi \"Bey\" (signori locali), non vennero ad ogni modo eliminati, continuando a governare anche sotto la sovranit\u00e0 dei sultani ottomani. Il termine \"Bey\" venne applicato non solo a questa forma di governanti ma anche ai nuovi governatori nominati ove la leadership locale fosse stata eliminata.\nL'Impero ottomano fu, in un primo momento, suddiviso in \"sanjak\" del sovrano e altri sanjak concessi ai figli del sultano ottomano. I sanjak vennero governati dai Bey sanja, governatori militari che ricevevano il diritto di portare una bandiera o uno stendardo \u2013 un \"sanjak\" appunto - concessogli direttamente dal sultano.\nCon l'espansione dell'Impero in Europa, la necessit\u00e0 di creare livelli intermedi di amministrazione crebbe e, sotto il governo di Murad I (r. 1359-1389), venne creato un \"beylerbey\" o governatore generale per supervisionare gli affari della Rumelia, la parte europea dell'Impero appunto. Alla fine del XIV secolo, un beylerbeylicato venne stabilito anche per l'Anatolia, la cui capitale era K\u00fctahya. Egli venne sempre considerato inferiore come rango al beylerbey di Rumelia, dal momento che le aree pi\u00f9 grandi avevano maggiore autorit\u00e0 su quelle pi\u00f9 piccole.\nA seguito della fondazione dei primi beylerbeylicati i sanjak divennero divisioni amministrative di secondo ordine, anche se continuarono a rivestire ruoli organizzativi importanti. Oltre ai loro compiti come governatori generali, i beylerbey erano anche comandanti di tutte le truppe della loro provincia.\nUnit\u00e0 amministrative di primo livello.\nEyalet.\nL'eyalet era un territorio sottoposto al governo di un beylerbey, suddiviso al suo interno in sanjak.\nDopo le conquiste tra il 1362 e il 1400 di Murad I e di suo figlio Bayezid I, si rese necessaria una riorganizzazione del territorio ottomano. Durante i primi anni di regno di Bayezid, i primi due eyalet a essere fondati furono l'Eyalet di Rumelia, comprendente tutte le terre conquistate in Europa, e l'Eyalet di Anatolia, comprendente tutte le conquiste fatte in Asia Minore. Con l'espansione del reame di Bayezid verso oriente negli anni '90 del Trecento, venne creato anche l'eyalet di Rum, con Amasya quale capoluogo. Questa divenne la sede del governo del figlio minore di Bayezid, Mehmet I, e rimase residenza dei governatori locali sino al XVI secolo.\nNel 1395, Bayezid I decapit\u00f2 l'ultimo zar shishmanide di Bulgaria ed annett\u00e9 i suoi territori all'eyalet di Rumelia. Nel 1461, Mehmed II riusc\u00ec ad espellere l'ultimo membro della dinastia degli Isfendiyaridi da Sinop, concedendogli delle terre presso Bursa in cambio del suo territorio trasmesso per ereditariet\u00e0. Il principato isfendyaride divenne un distretto dell'eyalet di Anatolia. Nel 1468, venne fondato l'Eyalet di Karaman a seguito dell'annessione del Beilicato di Karaman; Mehmed II nomin\u00f2 suo figlio Mustafa quale governatore del nuovo eyalet, con sede a Konya.\nIl XVI secolo vide la crescita di molti eyalet, in gran parte per via delle conquiste di Selim I e Solimano I, che crearono il bisogno di incorporare il nuovo territorio nella struttura dell'Impero, attraverso la parziale riorganizzazione del territorio esistente. Un elenco compilato nel 1527 indicava otto eyalet, quelli di Egitto, Siria, Diyarbekir e Kurdistan aggiunti ai quattro originari. Quest'ultimo eyalet, ad ogni modo, non sopravvisse come entit\u00e0 amministrativa per lungo tempo. Le conquiste di Solimano nella Turchia orientale, in Iraq ed in Ungheria portarono alla creazione di nuovi eyalet.\nIl Beilikato dei Dulqadiridi venne trasformato nell'Eyalet di Dulkadir poco dopo la sua annessione all'Impero nel 1522. Dopo la campagna iraniana del 1533\u20136, i nuovi eyalet di Erzurum, Van, Shehrizor e Baghdad garantirono la frontiera con l'Iran. Nel 1541 venne creato l'eyalet di Buda come parte del vecchio Regno d'Ungheria. L'Eyalet delle Isole venne creato da Solimano I esclusivamente per Hayreddin Barbarossa nel 1533, derivando distretti dalle isole dell'Egeo che precedentemente avevano fatto parte degli eyalet di Rumelia e Anatolia, unendole in un unico eyalet indipendente.\nNel 1580 la Bosnia, precedentemente parte del distretto di Rumelia, divenne un eyalet indipendente, presumibilmente in vista della sua posizione strategicamente importante al confine con gli Asburgo. Considerazioni simili portarono alla creazione dell'eyalet di Kanizsa dai distretti attorno a questa fortezza, che era caduta nelle mani degli ottomani nel 1600. Nel medesimo periodo, l'annessione dei distretti della Rumelia alle terre del Danubio e del Dniepr ed alla costa del Mar Nero, portarono alla creazione dell'eyalet di Ochakov. Quasi contemporaneamente, sulle sponde sud-orientali del Mar Nero, venne creato l'eyalet di Trebisonda. Il proposto di questa riorganizzazione e la creazione dei nuovi eyalet furono la difesa dei porti del Mar Nero contro i cosacchi.\nDal 1500, i quattro eyalet centrali dell'Impero - Rumelia, Anatolia, Rum e Karaman - si trovavano sotto controllo diretto. Valacchia, Moldavia e il Khanato di Crimea, territori che Mehmed II aveva tenuto sotto la propria sovranit\u00e0, rimasero sotto il controllo delle dinastie locali che per\u00f2 erano tributarie al sultano. Eguale destino tocc\u00f2 al Regno d'Ungheria (1000-1538) dopo la battaglia di Moh\u00e1cs del 1526. Dal 1609, secondo la lista di Ayn Ali, vi erano 32 eyalet. Molti di questi, come Tripoli, Cipro o Tunisi, erano conquiste di espoliazione. Altri, invece, erano prodotti di divisioni amministrative.\nVilayet.\nI vilayet vennero introdotti con la promulgazione della \"Legge dei Vilayet\" (in turco: \"Teskil-i Vilayet Nizamnamesi\") nel 1864, come parte delle riforme amministrative dell'Impero. A differenza del precedente sistema degli eyalet, la legge del 1864 stabil\u00ec una gerarchia di unit\u00e0 amministrative: vilayet, liva/sanjak, kaza e consiglio del villaggio, ai quali un'ulteriore legge del 1871 aggiunse il nabiye. La legge del 1864 specific\u00f2 anche le responsabilit\u00e0 del governatore (Vali) di un vilayet e dei suoi consigli. Allo stesso tempo, la legge concedeva ai governatori vaste occasioni di azioni indipendenti come di responsabilit\u00e0.\nUnit\u00e0 amministrative di secondo livello.\nLe province (eyalet) erano divise in sanjak (chiamati anche \"liva\") governati da sanjakbey (chiamati anche \"Mutesarrif\") e vennero suddivisi ulteriormente in \"timar\" (feudi tenuti da \"timarioti\"), kadiluk (area sotto la responsabilit\u00e0 di un giudice, o Kad\u0131) e \"zeamet\" (anche \"ziam\"; grandi timars).\nIl sanjak era governato come un vilayet su scala minore. I Mutesarrif vennero nominati per decreto imperiale, e rappresentavano il Vali, corrispondendone di fatto il governo ad eccezione di specifiche circostanze ove un sanjak era di fatto indipendente, caso in cui il Mutesarrif corrispondeva direttamente al Ministero dell'Interno.\nI Governatori di sanjak prestavano servizio anche come governatori militari di tutti i tamarioti e gli zeamet (cavalieri) del loro sanjak. Alcune province come l'Egitto, Baghdad, Abissinia e Al-Hasa (la provincia salyana) non vennero suddivisi in sanjak e timar. L'area governata da un Aga era solitamente nota come Agaluk. Il termine Arpalik, o Arpaluk, si riferisce ad un grande possedimento (ad esempio un sanjak) concesso ad una personalit\u00e0 in posizione elevata, o a un margravio, come arrangiamento temporaneo per l'assetto di una situazione.\nSangiaccati.\nI distretti ricavati negli eyalet erano conosciuti col nome di sangiaccati, ciascuno al comando di un sanjak-bey. Il numero di sangiaccati di ciascun eyalet variava considerevolmente da caso a caso. Nel 1609, Ayn Ali not\u00f2 come nella sola Rumelia vi fossero 24 sangiaccati ma sei di questi nel Peloponneso vennero presto staccati per formare il separato eyalet della Morea. L'Anatolia aveva 14 sangiaccati e l'eyalet di Damasco ne aveva 11. Vi erano inoltre molti eyalet che non avevano la divisione formale in sangiaccati. Tra questi, nell'elenco di Ayn Ali troviamo Ba\u1e63ra e parte dell'eyalet di Baghdad, Al-Hasa, Egitto, Tripoli, Tunisi e Algeri. Egli aggiunse all'elenco anche lo Yemen, con la nota che \"al momento gl imam ne hanno usurpato il controllo\". Questi eyalet erano, ad ogni modo, eccezionali: la tipica disposizione prevedeva la divisione di regola in sangiaccati. Dal XVI secolo, il sangiaccato venne istituito per aree popolate che superassero i 100.000 abitanti, mentre in precedenza il criterio adottato era quello della presenza o meno di signorie e principati locali precedenti anche alla conquista ottomana. Molti sangiaccati infatti preservarono i nomi delle dinastie che avevano governato quelle terre gi\u00e0 in precedenza.\nNel 1609, Ayn Ali riport\u00f2 una nuova nota sul loro status formale. Elencando i sangiaccati dell'eyalet di Diyarbekir, egli annot\u00f2 che vi erano dieci \"distretti ottomani\" e, inoltre, otto \"distretti dei signori curdi\". In questi casi, quando un signore locale moriva, il governatorato non veniva concesso a un'altra persona, bens\u00ec a suo figlio. Esternamente, per\u00f2, essi apparivano come sangiaccati ottomani a tutti gli effetti. Oltre a questi, Ayn Ali denot\u00f2 anche l'esistenza di cinque \"sangiaccati sovrani\", sui quali i signori locali disponevano di diritto di \"propriet\u00e0 privata\" e che erano posti fuori dal sistema di governo provinciale. Distretti simili si trovavano nell'eyalet di \u00c7\u0131ld\u0131r nella Turchia nord-orientale e, i pi\u00f9 noti, nell'eyalet di Van dove i Khan di Bitlis governarono indipendenti sino al XIX secolo. Altre aree, inoltre, godevano di autonomia o semi-autonomia. Nella seconda met\u00e0 del XVI secolo, Kilis pass\u00f2 sotto governatorato ereditario della famiglia Janbulad, mentre Adana rimase sotto il controllo della dinastia pre-ottomana dei Ramazanoghlu. In Libano, Ayn Ali riporta l'esistenza dei capi Drusi con la seguente nota: \"vi sono signori non musulmani nelle montagne\". Altre enclavi autonome nell'Impero, riconosciute o meno nella forma del sangiaccato, dal XVI secolo, erano casi eccezionali.\nGran parte dei sangiaccati nell'Impero dunque erano per nomina non ereditaria, spesso di personaggi che non avevano connessioni territoriali nell'area da governare e mai a due membri in successione appartenenti alla medesima famiglia.\nSanjak-bey.\nL'incarico di Sanjak-bey veniva derivato da quello dei Beylerbey di minor scala. Come i Beylerbey, i Sanjak-bey derivavano le loro entrate da prebende, che consistevano in tasse annuali derivate dai villaggi, dai porti e da territori di diritto.\nCome i Beylerbey, i Sanjak-bey erano anche comandanti militari. Il termine sanjak significa \"bandiera\" o \"stendardo\" e, in tempo di guerra, i cavalieri in servizio nell'esercito di un sanjak ne portavano lo specifico stendardo. Le truppe di ciascun sanjak, al comando del loro governatore, si assemblavano in un esercito e combattevano sotto l'unico stendardo del Beylerbey dell'eyalet a cui facevano riferimento. In questo modo, la struttura di comando del campo di battaglia riprendeva esattamente la situazione del governo provinciale. Nel proprio sanjak, un governatore era responsabile di mantenere l'ordine pubblico e di garantire la cooperazione tra i feudatari locali, arrestando e punendo i disertori. Per questo solitamente egli riceveva la met\u00e0 delle imposte nette dello stato, mentre l'altra met\u00e0 era assegnata ai detentori di feudi. I governatori dei sanjak solitamente avevano altri compiti come ad esempio il combattere i banditi, lo stanare gli eretici, il provvedere risorse all'esercito o provvedere materiale per la costruzione di navi per il sultano.\nSuddivisione amministrativa.\nStati vassalli.\nVi erano inoltre una serie di Stati semi-indipendenti e vassalli:"}
{"id": "4378036", "revid": "86315418", "url": "https://it.wikipedia.org/wiki?curid=4378036", "title": "Ipofora", "text": "L'ipofora \u00e8 una figura retorica che consiste nel fare una domanda retorica e nella stessa frase aggiungere anche la risposta.\nViene usata nell'arte retorica per agevolare l'accettazione di un argomento o di una proposta, superando lo scetticismo o le perplessit\u00e0 di un interlocutore.\nEsempi: \"Ti piace la mia idea, S\u00ec, vero?\". \"Esci con me stasera, S\u00ec?\""}
{"id": "4378037", "revid": "55637419", "url": "https://it.wikipedia.org/wiki?curid=4378037", "title": "Lampade al plasma", "text": ""}
{"id": "4378038", "revid": "729019", "url": "https://it.wikipedia.org/wiki?curid=4378038", "title": "Stazione di Nopporo", "text": "La \u00e8 una stazione della citt\u00e0 di Ebetsu, in Hokkaid\u014d, Giappone, situata sulla linea principale Hakodate.\nStruttura.\nLa stazione \u00e8 dotata di due banchine laterali serventi 2 binari."}
{"id": "4378041", "revid": "767487", "url": "https://it.wikipedia.org/wiki?curid=4378041", "title": "Daniel Innerarity", "text": "Biografia.\n\u00c8 nato nel 1959 a Bilbao. \u00c8 professore di filosofia politica, ricercatore Ikerbasque presso Universidad del Pa\u00eds Vasco e direttore del suo Institute for Democratic Governance. \u00c8 professore a tempo parziale presso European University Institute di Firenze.\n\u00c8 stato visiting professor e ricercatore in varie universit\u00e0 europee e americane, come la Sorbona, la London School of Economics and Political Science, la Maison des Sciences de l'Homme di Parigi, la Universit\u00e0 di Georgetown o il Societ\u00e0 Max Planck di Heidelberg.\nCollabora regolarmente con \"El Pa\u00eds\", \"El Correo\"/\"El Diario Vasco\" e \"La Vanguardia\".\n\u00c8 stato membro del \"Consiglio di coordinamento universitario\", su proposta del Senato di Spagna; \u00c8 membro corrispondente della Academia de la Latinidad e membro della Accademia europea delle scienze e delle arti, con sede a Salisburgo.\nRiconoscimenti.\nLa rivista francese \" L'Obs \" lo ha incluso nel 2005 in un elenco dei 25 pi\u00f9 grandi pensatori del mondo."}
{"id": "4378042", "revid": "838137", "url": "https://it.wikipedia.org/wiki?curid=4378042", "title": "Lampade al sodio", "text": ""}
{"id": "4378044", "revid": "827882", "url": "https://it.wikipedia.org/wiki?curid=4378044", "title": "Manny Coto", "text": "Biografia.\nManny Coto ha un fratello pi\u00f9 giovane che si chiama Juan Carlos Coto, anch'egli sceneggiatore.\nCarriera.\nDopo essersi laureato all'American Film Institute Coto orient\u00f2 il proprio lavoro e ottenne la sua massima esperienza nei generi televisivi fantascientifici e fantasy producendo e sceneggiando serie come \"Odyssey 5\" (anche se questa serie in particolare fu di breve durata gli argomenti narrativi della stessa non passarono inosservati).\nNel 1988 comincia la sua carriera con la sceneggiatura di un episodio della serie televisiva \"Alfred Hitchcock presenta\" e da li ha segnato la sua carriera di pietre miliari, una su tutte la sua partecipazione come produttore esecutivo e show runner della quarta e ultima stagione della serie televisiva \"\" negli anni 2004 e 2005. Il suo lavoro fu riconosciuto da tutti gli appassionati della saga di Star Trek in quanto riusc\u00ec a chiudere il cerchio in sfaccettature della serie che in tanti anni erano rimasti trascurati e accantonati.\nDopo questo lavoro Coto divenne il produttore esecutivo delle ultime quattro stagioni di \"24\" e in seguito di tanti altri successi, sia serie televisive che lungometraggi per la televisione e per il cinema.\nNel 2006 ha ottenuto l'Emmy Award per \"24\" come migliore serie drammatica. e nel 2011 una nomination per Dexter"}
{"id": "4378046", "revid": "697352", "url": "https://it.wikipedia.org/wiki?curid=4378046", "title": "Lampada al mercurio", "text": ""}
{"id": "4378047", "revid": "104458", "url": "https://it.wikipedia.org/wiki?curid=4378047", "title": "Campionato italiano di hockey su ghiaccio 1978-1979", "text": "Il Campionato italiano di hockey su ghiaccio 1978-79 \u00e8 stata la 45\u00aa edizione della manifestazione.\nSerie A.\nFormazioni.\nLe squadre iscritte sono ancora nove ma, rispetto alla stagione precedente, l'HC Merano sostituisce l'SV Renon. Le altre formazioni iscritte sono: Asiago Hockey, Diavoli Milano, SG Cortina, HC Gardena, HC Bolzano, Alleghe Hockey, HC Brunico ed HC Valpellice.\nFormula.\nLa formula del torneo ricalca quella della stagione precedente: viene disputato un unico girone all'italiana (con due andate e due ritorni) al termine del quale la prima classificata viene proclamata campione d'Italia.\nClassifica.\n L'Hockey Club Bolzano vince il suo quinto scudetto.\nFormazione Campione d'Italia: Enrico Bacher \u2013 Rolando Benvenuti \u2013 Hubert Gasser \u2013 Norbert Gasser \u2013 Manfred Gatscher \u2013 Rudi Hiti \u2013 Bernhard Mair \u2013 Michael Mair \u2013 Lodovico Migliore \u2013 Gino Pasqualotto \u2013 Jaroslav Pavl\u016f \u2013 Martin Pavlu \u2013 Raimondo Refatti \u2013 Klaus Runer \u2013 Luciano Sbironi \u2013 Herbert Strohmair \u2013 Giorgio Tigliani \u2013 Urban Tutzer.\nAllenatore: G\u00f6sta Johansson."}
{"id": "4378048", "revid": "697352", "url": "https://it.wikipedia.org/wiki?curid=4378048", "title": "Lampade al mercurio", "text": ""}
{"id": "4378049", "revid": "729019", "url": "https://it.wikipedia.org/wiki?curid=4378049", "title": "Stazione di Takasago (Hokkaido)", "text": "La \u00e8 una stazione della citt\u00e0 di Ebetsu, in Hokkaid\u014d, Giappone, situata sulla linea principale Hakodate.\nStruttura.\nLa stazione \u00e8 dotata di due banchine laterali serventi 2 binari."}
{"id": "4378050", "revid": "55637510", "url": "https://it.wikipedia.org/wiki?curid=4378050", "title": "Lampade UHP", "text": ""}
{"id": "4378051", "revid": "1652635", "url": "https://it.wikipedia.org/wiki?curid=4378051", "title": "Alleanza Patriottica (Venezuela)", "text": "Alleanza Patriottica (o Polo Patriottico) \u00e8 un'alleanza stabile e organica che unisce PSUV e PCV che ha come obiettivo la costituzione del socialismo in Venezuela, ispirato sia alla tradizione marxista ma legata anche al bolivarismo e a una concezione di socialismo nel XXI secolo, che sancisce pi\u00f9 volte tentativi di unit\u00e0 tra i due partiti, che non si sono ancora fusi in un soggetto politico unico. La coalizione \u00e8 stata guidata da Hugo Ch\u00e1vez. "}
{"id": "4378054", "revid": "729019", "url": "https://it.wikipedia.org/wiki?curid=4378054", "title": "Stazione di Ebetsu", "text": "La \u00e8 una stazione della citt\u00e0 di Ebetsu, in Hokkaid\u014d, Giappone, situata sulla linea principale Hakodate.\nStruttura.\nLa stazione \u00e8 dotata di una banchina laterale e una a isola centrale con 4 binari."}
{"id": "4378056", "revid": "121362002", "url": "https://it.wikipedia.org/wiki?curid=4378056", "title": "Gboko", "text": "Gboko \u00e8 una \"local government area\" e citt\u00e0 nigeriana, nello stato federato di Benue.\nLa popolazione \u00e8 in maggioranza Tiv. La citt\u00e0 \u00e8 da sempre il centro di maggiore riferimento per questa popolazione che, ogni anno, festeggia qui il suo giorno celebrativo, radunando i Tiv che, per l'occasione, tornano qui da ogni parte del mondo."}
{"id": "4378061", "revid": "729019", "url": "https://it.wikipedia.org/wiki?curid=4378061", "title": "Stazione di Toyohoro", "text": "La \u00e8 una stazione della citt\u00e0 di Ebetsu, in Hokkaid\u014d, Giappone, situata sulla linea principale Hakodate.\nStruttura.\nLa stazione \u00e8 dotata di due banchine laterali e non \u00e8 presenziata."}
{"id": "4378064", "revid": "287204", "url": "https://it.wikipedia.org/wiki?curid=4378064", "title": "Campionato italiano di hockey su ghiaccio 1979-1980", "text": "Il Campionato italiano di hockey su ghiaccio 1979-80 \u00e8 stata la 46\u00aa edizione della manifestazione.\nSerie A.\nFormazioni.\nLe squadre iscritte diventano otto a seguito della defezione, ancora una volta, dei Diavoli Milano, che questa volta cessano l'attivit\u00e0. Rimangono iscritte al torneo quindi le altre otto compagini iscritte l'anno precedente: HC Merano, Asiago Hockey, SG Cortina, HC Gardena, HC Bolzano, Alleghe Hockey, HC Brunico ed HC Valpellice.\nFormula.\nSi torna a giocare un primo girone di qualificazione dove si affrontano tutte le iscritte al torneo. Al termine di tale girone, le prime quattro classificate accedono ad un ulteriore girone dove si affronteranno per la conquista del titolo.\nClassifica.\nGirone finale.\n L'Hockey Club Gardena vince il suo terzo scudetto.\nFormazione Campione d'Italia: Lucio Brugnoli \u2013 Leo Demetz \u2013 Paul Demetz \u2013 Herbert Frisch \u2013 Kim Gellert \u2013 Hini Goller \u2013 Norbert Goller \u2013 Guido Grossrubatscher \u2013 Adolf Insam \u2013 Ivo Insam \u2013 Fabrizio Kasslatter \u2013 Erwin Kostner \u2013 Walter Kostner \u2013 Philipp Noflaner \u2013 Guido Paur \u2013 Roland Perathoner \u2013 Rudi Pescosta \u2013 Viktor Pescosta \u2013 Nick Sanza \u2013 Egon Schenk \u2013 Roland Stuffer \u2013 Guido Vinatzer. Allenatore: Ron Ivany."}
{"id": "4378065", "revid": "1005847", "url": "https://it.wikipedia.org/wiki?curid=4378065", "title": "Partito Comunista del Venezuela", "text": "Il Partito Comunista del Venezuela (in spagnolo \"Partido Comunista de Venezuela\", PCV) \u00e8 un partito politico venezuelano di ispirazione marxista-leninista.\nStoria.\nFondazione.\nIl Partito Comunista del Venezuela venne fondato il 5 marzo del 1931 da un gruppo di rivoluzionari, tra i quali si ricordano Juan Bautista Fuenmayor, P\u00edo Tamayo e Rodolfo Quintero. I primi anni, tuttavia, dovette operare in clandestinit\u00e0, per via della dittatura del generale Juan Vicente G\u00f3mez. \nNel 1937 cominci\u00f2 la vera attivit\u00e0 del PCV, ed ebbe luogo il I Congresso Nazionale, nonostante permanesse in Venezuela l'illegalit\u00e0 del comunismo.\nSolo nel 1945, con la riforma della Costituzione, sar\u00e0 abrogata l'illegalit\u00e0 del comunismo. \nTuttavia il partito non ebbe vita tranquilla a causa della forte instabilit\u00e0 del paese, con ben due colpi di stato che si susseguirono in breve tempo, il che port\u00f2 il PCV alla decisione di intraprendere per un breve periodo la lotta armata nel 1961. \nLa Rivoluzione bolivariana.\nDal 1998 il PCV ha appoggiato Hugo Ch\u00e1vez partecipando alla Rivoluzione bolivariana e ha pi\u00f9 volte manifestato unit\u00e0 di intenti su molte questioni con il PSUV con cui collabor\u00f2 attivamente per consolidare il socialismo venezuelano. \nNel 2011 entr\u00f2 nel Grande Polo Patriottico, la coalizione di governo guidata da Ch\u00e1vez prima e da Nicol\u00e1s Maduro poi.\nDopo la morte di Hugo Chavez il partito conferm\u00f2 infatti il proprio appoggio al successore del leader del PSUV, Nicol\u00e1s Maduro, ritenendo altres\u00ec necessario l'approfondimento del processo rivoluzionario in Venezuela, con la rottura dei rapporti di produzione capitalistici e l'instaurazione del socialismo e della dittatura del proletariato.\nLa rottura con Maduro (2020-presente).\nLa linea del partito nei confronti di Maduro inizi\u00f2 a cambiare a partire dal XV Congresso, tenutosi nel 2017, nel quale si dichiar\u00f2 \u00absi acuiscono i conflitti nel blocco bolivariano, parte del quale ha cambiato la sua condizione di classe per integrarsi nei distinti settori della borghesia, producendo contraddizioni intercapitaliste non antagoniste\u00bb, in pi\u00f9 si sottoline\u00f2 la necessit\u00e0 di costruire un blocco popolare rivoluzionario. Tuttavia, sebbene pi\u00f9 reticente, continu\u00f2 a far parte della coalizione di governo.\nUn clima di conflitto si instaur\u00f2 poi nel 2018, in quanto alcuni comitati contadini erano in disaccordo sulle politiche agricole condotte dal governo, e iniziarono un dialogo con esso. Il Partito Comunista si schier\u00f2 dalla parte dei comitati, e chiese al governo di proteggere adeguatamente i membri comunisti coinvolti nella vicenda, in quanto temevano per la propria incolumit\u00e0 date le minacce delle grandi aziende. In questo clima di tensione avvenne l'omicidio, tutt'ora irrisolto, di Luis Fajardo, membro del comitato centrale del PCV e attivista dei comitati. Il partito accus\u00f2 pubblicamente il governo di non aver protetto Fajardo nonostante le richieste.\nPer tutto il 2019 l'atteggiamento del PCV fu ambiguo, appoggiando Maduro ma talvolta protestando duramente contro alcuni provvedimenti.\nNell'agosto 2020 costitu\u00ec assieme ad altre forze do estrema sinistra la coalizione Alternativa Popolare Rivoluzionaria, in vista delle elezioni di dicembre, segnando l'uscita definitiva dalla coalizione di governo. In una dichiarazione di dicembre il PCV accuser\u00e0 Maduro di favorire politiche neoliberali e di aver diffamato il PCV e di irregolarit\u00e0 nel processo elettorale. Nel gennaio 2021 arriver\u00e0 ad accusare il governo di autoritarismo, dichiarando che questo cammino \"pu\u00f2 condurre al fascismo\".\nRapporti internazionali.\nIl PCV \u00e8 membro dell'Incontro Internazionale dei Partiti Comunisti e Operai e del Forum di San Paolo. Ha inoltre rapporti con le FARC-EP."}
{"id": "4378066", "revid": "729019", "url": "https://it.wikipedia.org/wiki?curid=4378066", "title": "Stazione di Horomui", "text": "La \u00e8 una stazione della citt\u00e0 di Iwamizawa, in Hokkaid\u014d, Giappone, situata sulla linea principale Hakodate.\nStruttura.\nLa stazione \u00e8 dotata di una banchina laterale e una a isola centrale."}
{"id": "4378068", "revid": "287204", "url": "https://it.wikipedia.org/wiki?curid=4378068", "title": "Australian Open 2013 - Singolare maschile in carrozzina", "text": "Maikel Scheffers \u00e8 il detentore del titolo, ma \u00e8 stato sconfitto ai quarti di finale da Shingo Kunieda, che ha sconfitto in finale St\u00e9phane Houdet col punteggio 6-2, 6-0."}
{"id": "4378072", "revid": "729019", "url": "https://it.wikipedia.org/wiki?curid=4378072", "title": "Stazione di Kami-Horomui", "text": "La \u00e8 una stazione della citt\u00e0 di Iwamizawa, in Hokkaid\u014d, Giappone, situata sulla linea principale Hakodate.\nStruttura.\nLa stazione \u00e8 dotata una banchina a isola centrale."}
{"id": "4378075", "revid": "120601214", "url": "https://it.wikipedia.org/wiki?curid=4378075", "title": "Catena Costiera Pacifica", "text": "La Catena Costiera Pacifica (in inglese \"Pacific Coast Ranges\", o anche, in alcuni documenti ufficiali degli Stati Uniti d'America, \"Pacific Mountain System\") \u00e8 la lunga serie di catene montuose che corrono lungo il bordo occidentale dell'America del Nord dall'Alaska fino al Messico. Culmina con il Monte Logan (5.959\u00a0m).\nFa parte della Cordigliera Nordamericana (a volte nota come la Cordigliera Occidentale o, in Canada, come la Cordigliera Pacifica e/o la Cordigliera Canadese), che comprende le Montagne Rocciose, i Monti Columbia, le Montagne Interne, l'Altopiano Interno, la Sierra Nevada, le catene montuose del Gran Bacino e varie altre catene, altopiani e bacini.\nLa denominazione \"Catena Costiera Pacifica\", tuttavia, si applica solo al sistema occidentale della Cordigliera Occidentale, che comprende i Monti Sant'Elia, le Montagne Costiere, le Montagne Insulari, le Montagne Olimpiche, la Catena delle Cascate, la Catena Costiera dell'Oregon, la Catena Costiera della California, le Catene Trasversali, le Catene Peninsulari e la Sierra Madre Occidentale.\nGeografia.\nIl carattere delle catene varia considerevolmente, dai ghiacciai di tipo artico nelle catene dell'Alaska, alle catene frastagliate della California Centrale e Meridionale, alle Catene Trasversali e alle Catene Peninsulari, nell'ecoregione dello chaparral e dei boschi della California con i boschi di querce, la foresta di arbusti di chaparral o gli arbusti di artemisia costiera che li coprono. La linea costiera digrada spesso a precipizio nel mare con vedute fotogeniche. Lungo la costa della Columbia Britannica e dell'Alaska, le montagne si mescolano con il mare in un complesso labirinto di fiordi, con migliaia di isole. Al largo della costa della California Meridionale l'arcipelago delle Channel Islands delle Santa Monica Mountains si estende per 260 km.\nCi sono piane costiere alle foci di fiumi che hanno perforato le montagne spargendo sedimenti, soprattutto presso il fiume Copper in Alaska, il fiume Fraser nella Columbia Britannica e il fiume Columbia tra Washington e Oregon. In California: la Baia di San Francisco dei fiumi Sacramento e San Joaquin, la Pianura di Oxnard del fiume Santa Clara (sede del suolo pi\u00f9 fertile del mondo), il Bacino di Los Angeles dei fiumi Los Angeles, San Gabriel e Santa Ana - una piana costiera riempita di sedimenti tra le catene peninsulari e trasversali con sedimenti nel bacino profondi fino a 10\u00a0km, e la Mission Bay del fiume San Diego.\nA causa della vicinanza della Baia di San Francisco a nord, \u00e8 comune in inverno che masse d'aria fredde e instabili provenienti dal Golfo dell'Alaska facciano il primo approdo in una delle catene costiere, producendo come risultato pesanti precipitazioni, sia come pioggia che come neve, specialmente sui loro pendii occidentali. Lo stesso tempo invernale si presenta con meno frequenza e precipitazioni nella California Meridionale, con i lati e le cime occidentali dei monti che causano un'ombra pluviometrica verso est che d\u00e0 origine alle aride regioni desertiche.\nNella lista sotto compare tra le principali montagne della Catena Costiera Pacifica anche la Sierra Nevada, che \u00e8 talvolta considerata un sistema a s\u00e9 stante, essendo situata pi\u00f9 ad est. Si tratta infatti di un'importante catena montuosa della California orientale che la Valle Centrale separa per gran parte della sua lunghezza dalla Catena Costiera della California e dalle Catene Trasversali.\nGeologia.\nSulla costa ovest del Nord America, le catene e la piana costiere formano il margine. La maggior parte della terra \u00e8 fatta di terrani che sono stati accresciuti sul margine. Al nord, la cintura insulare \u00e8 un terrano accresciuto, che forma il margine. Questa cintura si estende dal terrano di Wrangellia in Alaska al gruppo di Chilliwack in Canada.\nUna spaccatura nella Rodinia 750 milioni di anni fa form\u00f2 un margine passivo nel Nord-Ovest Pacifico orientale. La rottura della Pangea 200 milioni di anni fa cominci\u00f2 il movimento verso ovest della placca nordamericana, creando un margine attivo sul continente occidentale. Quando il continente scivol\u00f2 lentamente a ovest, si verific\u00f2 l'accrezione di vari terrani sulla costa occidentale. La tempistica dell'accrezione della cintura insulare \u00e8 incerta, sebbene la chiusura non sia avvenuta prima di almeno 115 milioni di anni fa. Altri terrani mesozoici che si accrebbero sul continente includono le Klamath Mountains, la Sierra Nevada, e il superterrano di Guerrero del Messico occidentale. Tra 80 e 90 milioni di anni fa la placca di Farallon in subduzione si spacc\u00f2 e form\u00f2 la placca di Kula a nord. Questo form\u00f2 un'area in quella che \u00e8 adesso la California settentrionale, dove le placche conversero formando un \"m\u00e9lange\". A nord di quest'ultimo vi era l'Insenatura della Columbia, dove il margine continentale era ad est delle aree circostanti. Molti dei principali batoliti risalgono al tardo Cretaceo. Quando l'orogenesi laramide fin\u00ec intorno a 48 milioni di anni fa, cominci\u00f2 l'accrezione del terrano di Siletzia nel Nord-Ovest Pacifico. Questo inizi\u00f2 l'attivit\u00e0 vulcanica nella zona di subduzione della Cascadia, formando la moderna Catena delle Cascate, e dur\u00f2 fino al Miocene. Questi eventi possono legarsi alla vampata dell'ignimbrite del Basin and Range meridionale. Come estensione della provincia di Basin and Range rallentata da un cambiamento nel movimento della placca nordamericana tra circa 7 e 8 milioni di anni fa, cominci\u00f2 il \"rifting\" sul Golfo di California.\nSebbene molte delle catene condividano una storia geologica comune, la provincia della Catena Costiera Pacifica non \u00e8 definita dalla geologia, ma piuttosto dalla geografia. Molte delle varie catene sono composte da tipi distinti di roccia provenienti da molti diversi periodi di tempo geologico, dal [Precambriano] in alcune parti dei Monti Little San Bernardino alle rocce di 10.000 anni nella Catena delle Cascate. Per fare un esempio, le [Catene Peninsulari], composte di roccia basolitica mesozoica, sono geologicamente estremamente differenti dai Monti San Bernardino, composte da una mescolanza di roccia metamorfica precambriana e di roccia sedimentaria cenozoica. Tuttavia, entrambe sono considerate parte della Catena Costiera Pacifica per la loro prossimit\u00e0 e per l'impatto economico e sociale simile sulle comunit\u00e0 circostanti.\nCatene principali.\nLa Catena Costiera Pacifica \u00e8 formata principalmente dalle seguenti catene montuose:\nCampi di ghiaccio principali.\nLa Catena Costiera Pacifica ospita i pi\u00f9 grandi campi di ghiaccio del mondo alle latitudini temperate. Pur non essendo qualificati come catene montuose, sono formazioni sostanzialmente equivalenti. \n\"Solo i campi di ghiaccio maggiori sono elencati sopra; i campi di ghiaccio minori si possono trovare sulle pagine delle varie catene. I campi di ghiaccio formalmente senza nome non sono elencati.\""}
{"id": "4378076", "revid": "287204", "url": "https://it.wikipedia.org/wiki?curid=4378076", "title": "Campionato italiano di hockey su ghiaccio 1980-1981", "text": "Il Campionato italiano di hockey su ghiaccio 1980-81 \u00e8 stata la 47\u00aa edizione della manifestazione.\nSerie A.\nFormazioni.\nLe squadre iscritte sono le stesse otto formazioni dell'anno precedente: HC Merano, Asiago Hockey, SG Cortina, HC Gardena, HC Bolzano, Alleghe Hockey, HC Brunico ed HC Valpellice.\nFormula.\nSi torna a giocare non pi\u00f9 il girone di qualificazione ma viene disputato un unico girone all'italiana (con una andata e un ritorno invece di due come avveniva in precedenza).\nClassifica.\n L'Hockey Club Gardena vince il suo quarto scudetto.\nFormazione Campione d'Italia: Lucion Brugnoli \u2013 James Corsi \u2013 Paul Demetz \u2013 Herbert Fill \u2013 Herbert Frisch \u2013 Kim Gellert \u2013 Heini Goller \u2013 Norbert Goller \u2013 Guido Grossrubatscher \u2013 Adolf Insam \u2013 Ivo Insam \u2013 Fabrizio Kasslatter \u2013 Erwin Kostner \u2013 G\u00fcnther Mussner \u2013 Guido Paur \u2013 Roland Perathoner \u2013 Rudi Pescosta \u2013 Viktor Pescosta \u2013 Egon Schenk \u2013 Roland Stuffer \u2013 Guido Vinatzer. Allenatore: Ron Ivany."}
{"id": "4378077", "revid": "125014179", "url": "https://it.wikipedia.org/wiki?curid=4378077", "title": "Makurdi", "text": "Makurdi \u00e8 una \"local government area\" e citt\u00e0 nigeriana, capitale dello stato federato di Benue.\nLa citt\u00e0 sorge sulle rive del fiume Benue, principale affluente del Niger.\nLa popolazione \u00e8 in maggioranza Tiv, Idoma e Igede.\n\u00c8 un importante centro agricolo e sede di una base aerea militare."}
{"id": "4378080", "revid": "47767", "url": "https://it.wikipedia.org/wiki?curid=4378080", "title": "Jerko", "text": ""}
{"id": "4378081", "revid": "47767", "url": "https://it.wikipedia.org/wiki?curid=4378081", "title": "J\u00e9r\u00f4me", "text": ""}
{"id": "4378082", "revid": "47767", "url": "https://it.wikipedia.org/wiki?curid=4378082", "title": "J\u00e9rome", "text": ""}
{"id": "4378083", "revid": "47767", "url": "https://it.wikipedia.org/wiki?curid=4378083", "title": "Jeron\u00fdm", "text": ""}
{"id": "4378084", "revid": "287204", "url": "https://it.wikipedia.org/wiki?curid=4378084", "title": "Australian Open 2013 - Singolare femminile in carrozzina", "text": "Esther Vergeer era la detentrice del titolo ma ha deciso di non prendere parte alla competizione.In finale Aniek Van Koot ha sconfitto Sabine Ellerbrock col punteggio 6-1, 1-6, 7-5."}
{"id": "4378085", "revid": "124123", "url": "https://it.wikipedia.org/wiki?curid=4378085", "title": "Albano Biondi", "text": "Biografia.\nNato a Fiumalbo in provincia di Modena nel 1930 si laure\u00f2 a Bologna in lettere classiche, divenendo professore universitario e titolare della cattedra di storia moderna.\nCome autore pubblic\u00f2 vari libri soprattutto relativi a Modena ed alla sua storia.\nMorto nel 1999, gli \u00e8 stata intitolata la biblioteca comunale di Fiumalbo."}
{"id": "4378088", "revid": "47767", "url": "https://it.wikipedia.org/wiki?curid=4378088", "title": "Hieronim", "text": ""}
{"id": "4378089", "revid": "47767", "url": "https://it.wikipedia.org/wiki?curid=4378089", "title": "Hi\u00ebronymus", "text": ""}
{"id": "4378090", "revid": "47767", "url": "https://it.wikipedia.org/wiki?curid=4378090", "title": "Jeroen", "text": ""}
{"id": "4378091", "revid": "47767", "url": "https://it.wikipedia.org/wiki?curid=4378091", "title": "Ieronimo", "text": ""}
{"id": "4378092", "revid": "47767", "url": "https://it.wikipedia.org/wiki?curid=4378092", "title": "Ieronimus", "text": ""}
{"id": "4378093", "revid": "47767", "url": "https://it.wikipedia.org/wiki?curid=4378093", "title": "Hieronymos", "text": ""}
{"id": "4378094", "revid": "47767", "url": "https://it.wikipedia.org/wiki?curid=4378094", "title": "Geronima", "text": ""}
{"id": "4378095", "revid": "47767", "url": "https://it.wikipedia.org/wiki?curid=4378095", "title": "Jer\u00f3nima", "text": ""}
{"id": "4378096", "revid": "47767", "url": "https://it.wikipedia.org/wiki?curid=4378096", "title": "Girolama", "text": ""}
{"id": "4378097", "revid": "47767", "url": "https://it.wikipedia.org/wiki?curid=4378097", "title": "Gerolama", "text": ""}
{"id": "4378099", "revid": "47767", "url": "https://it.wikipedia.org/wiki?curid=4378099", "title": "Jer\u00f3nimo", "text": ""}
{"id": "4378100", "revid": "47767", "url": "https://it.wikipedia.org/wiki?curid=4378100", "title": "Jer\u00f4nimo", "text": ""}
{"id": "4378101", "revid": "47767", "url": "https://it.wikipedia.org/wiki?curid=4378101", "title": "Jer\u00f2nimo", "text": ""}
{"id": "4378102", "revid": "47767", "url": "https://it.wikipedia.org/wiki?curid=4378102", "title": "Jeronimo", "text": ""}
{"id": "4378103", "revid": "24443", "url": "https://it.wikipedia.org/wiki?curid=4378103", "title": "Catena Costiera del Pacifico", "text": ""}
{"id": "4378110", "revid": "33689", "url": "https://it.wikipedia.org/wiki?curid=4378110", "title": "FreeOrion", "text": "FreeOrion \u00e8 un videogioco open source, a turni, di gestione e di conquista di un impero spaziale (4X), progettato da FreeOrion Project. \"FreeOrion\" si ispira fortemente alla serie \"Master of Orion\", dal quale si discosta per alcune scelte di design e per alcune ispirazioni tratte da altri giochi del genere, come \"Sid Meier's Alpha Centauri\".\nLa versione 0.1 risale al 2004; a marzo 2016 \u00e8 in fase beta, alla versione 0.4.5."}
{"id": "4378118", "revid": "571594", "url": "https://it.wikipedia.org/wiki?curid=4378118", "title": "Max Baldry", "text": "Biografia e carriera.\nDi padre inglese e di madre russa, Max ha vissuto a Mosca, imparando come sua prima lingua il russo, per i primi sette anni della sua vita, per poi tornare nella nativa Inghilterra nel 2003. Si interess\u00f2 alla recitazione fin da piccolo, ed \u00e8 stato coinvolto in molte produzioni teatrali indipendenti, una delle quali era \"Peter and the Wolf \" esibendosi alla V&amp;A, prima di entrare all \"Jackie Palmer Stage School\" nel 2005. I suoi genitori sono Simon e Karina Baldry.\nMax ha raggiunto il successo 2007, quando ha ottenuto la parte di Stephan opposto all'attore Rowan Atkinson nel film \"Mr, Bean's Holiday\". Questo ruolo ha portato Max una nomination agli Young Artist Awards. Ha poi continuato lavorando nella serie televisiva \"Roma\" della rete HBO/BBC TV dove ha svolto il ruolo di Caesarion. Ha avuto l'esperienza di essere sul palco del \"National Theatre\" nel 2008 per la produzione di \"The Rose Tatoo\". Ha fatto un paio di tale voce fuori campo 'Little Polar Bear 2' e 'Il Kinematograph' di Tomek Baginski. Max ha anche preso parte per un adattamento della BBC Radio 4 John Irvine \"A Prayer For Owen Meany\" dove ha interpretato il personaggio di Johnny.\nNel 2010 Max \u00e8 stato selezionato per far parte del \"National Youth Theatre\". Frequenta attualmente la \"Berkhamsted School \" e continua la sua formazione di attore. Nel 2012 Ha interpretato il ruolo di un ragazzo polacco nella serie \"Sadie J\"."}
{"id": "4378119", "revid": "481666", "url": "https://it.wikipedia.org/wiki?curid=4378119", "title": "The Man Without a Country", "text": ""}
{"id": "4378121", "revid": "599013", "url": "https://it.wikipedia.org/wiki?curid=4378121", "title": "Campionato italiano di hockey su ghiaccio 1981-1982", "text": "Il Campionato italiano di hockey su ghiaccio 1981-82 \u00e8 stata la 48\u00aa edizione della manifestazione.\nSerie A.\nFormazioni.\nLe squadre iscritte sono le otto delle ultime stagioni (HC Merano, Asiago Hockey, SG Cortina, HC Gardena, HC Bolzano, Alleghe Hockey, HC Brunico ed HC Valpellice) a cui si aggiunge, alla sua prima partecipazione nel massimo campionato, la formazione dell'HC Varese Mastini.\nFormula.\nAncora una volta invece il torneo subisce una modifica e si ritorna a giocare un girone di qualificazione dove si affrontano tutte le squadre iscritte al torneo. Al termine di tale girone, le prime quattro classificate accedono ad un ulteriore girone dove si affronteranno per la conquista del titolo.\nClassifica.\nGirone finale.\n L'Hockey Club Bolzano vince il suo sesto scudetto.\nFormazione Campione d'Italia: John Bellio \u2013 Bruno Berti\u00e8 \u2013 Ron Chipperfield \u2013 Hubert Gasser \u2013 Norbert Gasser \u2013 Manfred Gatscher \u2013 Mirko Janeselli \u2013 Bernhard Mair \u2013 Michael Mair \u2013 Gino Pasqualotto \u2013 Martin Pavlu \u2013 Norbert Pr\u00fcnster \u2013 Jakob Ramoser \u2013 Luciano Sbironi \u2013 Herbert Strohmair \u2013 Giorgio Tigliani \u2013 Moreno Trisorio. Allenatore: Jaroslav Pavl\u016f."}
{"id": "4378124", "revid": "287204", "url": "https://it.wikipedia.org/wiki?curid=4378124", "title": "Australian Open 2013 - Quad singolare", "text": "Peter Norfolk era il detentore del titolo, ma ha deciso di non prendere parte alla competizione.In finale David Wagner ha sconfitto Andrew Lapthorne col punteggio 2-6, 6-1, 6-4."}
{"id": "4378126", "revid": "15756", "url": "https://it.wikipedia.org/wiki?curid=4378126", "title": "Palazzo Piazza Paulucci", "text": "Palazzo Piazza Paulucci, o Palazzo Paulucci, \u00e8 un edificio storico della citt\u00e0 di Forl\u00ec che occupa tutto un lato di Piazza Ordelaffi. Il suo nome \u00e8 legato a due antiche e potenti famiglie nobiliari che ne furono proprietarie: i Piazza e i Paulucci de' Calboli.\nOggi \u00e8 sede della Prefettura.\nStoria.\nLa costruzione inizi\u00f2 il 1\u00ba ottobre 1673, su ispirazione dei palazzi del Laterano e Farnese a Roma, per opera di monsignor Camillo dei conti Piazza, vescovo titolare di Dragonia, durante il periodo di massimo splendore della sua famiglia. I lavori continuarono con il cardinale Giulio Piazza, per poi arrestarsi.\nPortato in dote dalla contessa Giulia Piazza quando spos\u00f2 Giacomo Paulucci, il complesso fu acquistato dal Comune di Forl\u00ec nel 1880 col fine di completarlo per utilizzarlo.\nConclusi i lavori, vi fu trasferito l'Archivio storico comunale e in parte destinato a Museo archeologico, poi a pubblica scuola, mentre nel 1908 gli ampi seminterrati ospitarono la prima sede della cantina sociale forlivese, i cui principali promotori furono Pio Manuzzi, Dante Gibertini ed Ercole Gaddi, presidente del comizio agrario.\nNel 1924 matura il progetto di un nuovo cambio destinazione come sede del Tribunale. I lavori, iniziati effettivamente nel 1932 su progetto dell'architetto Leonida Emilio Rosetti, furono interrotti l'anno seguente su intervento di Benito Mussolini perch\u00e9, nel frattempo, sull'influenza delle linee guida tracciate dall'architetto urbanista Marcello Piacentini, si era sviluppata una nuova concezione architettonica del palazzo di Giustizia. Decidendo di dedicare a quest'ultimo un progetto \"ex novo\", analogamente a quanto avveniva in altre importanti citt\u00e0, palazzo Piazza Paulucci fu perci\u00f2 destinato a sede del Palazzo del Governo a Forl\u00ec.\nL'architettura.\nIl progetto venne inizialmente definito dall'architetto Cesare Bazzani, accademico d'Italia, protetto dall'influente amicizia di Costanzo Ciano, padre di Galeazzo (marito di Edda Mussolini), molto attivo a Forl\u00ec in quegli anni.\nNel 1936 inizi\u00f2 il ripristino, ove possibile, delle vesti decorative originarie, secondo una vera e propria progettazione in stile.\nIn realt\u00e0, mentre i prospetti esterni vennero completati secondo un arbitrio discreto, gli interni furono pesantemente manomessi, come si pu\u00f2 notare nella sala degli stucchi dell'appartamento cardinalizio.\nAlla morte di Bazzani nel 1939, i lavori furono diretti dal fido collaboratore Italo Mancini.\nBazzani predispose anche un appartamento per i soggiorni forlivesi del Capo dello Stato e per la cui decorazione incaric\u00f2 nel 1939 la sua collaudata collaboratrice romana Maria Biseo, con affreschi murali ispirati all'apologesi del pane.\nFra le opere scultoree vanno ricordati i tre stemmi in pietra, realizzati dallo scultore Giuseppe Casalini, situati sopra la finestra centrale, il secondo dei quali conduce all'insegna dei Savoia, mentre gli altri due ai gonfaloni della Provincia e del Comune.\nLe altre opere scultoree si devono a Gianna Nardi Spada, che realizz\u00f2 il pannello decorativo raffigurante la provincia di Forl\u00ec a B. Boifava. Cesare Camporesi realizz\u00f2 a stucco i pregevoli soffitti a cassettoni.\nLe decorazioni poste sulle pareti del salone d'onore, non pi\u00f9 visibili, furono realizzate da Francesco Olivucci fra il 1937 ed il 1941. Non \u00e8 noto come sia avvenuta l'eliminazione di quest'opera, che doveva risultare enorme (oltre 150 metri quadri) e che richiese all'autore un grande impegno tecnico e creativo.\nDietro approvazione di varie commissioni e lievemente corretto dallo stesso Mussolini, l'Olivucci affrontava il tema dei \"trionfi\" del fascismo, in particolare, la marcia su Roma, il varo della Carta del Lavoro, la conquista dell'impero e il re imperatore, le forze armate.\nBazzani progett\u00f2, reinventandolo, anche il giardino retrostante secondo lo schema dei giardini delle ville romane del Cinquecento. Fa da fondale una scenografica esedra, sull'asse dell'ingresso del palazzo, dove domina una statua in marmo di Carrara raffigurante Giunone, opera dello scultore romano Publio Morbiducci."}
{"id": "4378128", "revid": "222571", "url": "https://it.wikipedia.org/wiki?curid=4378128", "title": "Campionato italiano di hockey su ghiaccio 1969-70", "text": ""}
{"id": "4378130", "revid": "222571", "url": "https://it.wikipedia.org/wiki?curid=4378130", "title": "Campionato italiano di hockey su ghiaccio 1970-71", "text": ""}
{"id": "4378133", "revid": "222571", "url": "https://it.wikipedia.org/wiki?curid=4378133", "title": "Campionato italiano di hockey su ghiaccio 1971-72", "text": ""}
{"id": "4378135", "revid": "222571", "url": "https://it.wikipedia.org/wiki?curid=4378135", "title": "Campionato italiano di hockey su ghiaccio 1972-73", "text": ""}
{"id": "4378136", "revid": "222571", "url": "https://it.wikipedia.org/wiki?curid=4378136", "title": "Campionato italiano di hockey su ghiaccio 1973-74", "text": ""}
{"id": "4378137", "revid": "222571", "url": "https://it.wikipedia.org/wiki?curid=4378137", "title": "Campionato italiano di hockey su ghiaccio 1974-75", "text": ""}
{"id": "4378138", "revid": "222571", "url": "https://it.wikipedia.org/wiki?curid=4378138", "title": "Campionato italiano di hockey su ghiaccio 1975-76", "text": ""}
{"id": "4378139", "revid": "222571", "url": "https://it.wikipedia.org/wiki?curid=4378139", "title": "Campionato italiano di hockey su ghiaccio 1976-77", "text": ""}
{"id": "4378140", "revid": "222571", "url": "https://it.wikipedia.org/wiki?curid=4378140", "title": "Campionato italiano di hockey su ghiaccio 1977-78", "text": ""}
{"id": "4378141", "revid": "222571", "url": "https://it.wikipedia.org/wiki?curid=4378141", "title": "Campionato italiano di hockey su ghiaccio 1978-79", "text": ""}
{"id": "4378142", "revid": "729019", "url": "https://it.wikipedia.org/wiki?curid=4378142", "title": "Australian Open 2013 - Doppio maschile in carrozzina", "text": "Ronald Vink e Robin Ammerlaan sono i detentori del titolo, ma Ammerlaan ha deciso di non prendere parte alla competizione cos\u00ec Vink partecipa con St\u00e9phane Houdet. I due sono stati sconfitti in semifinale. I vincitori del torneo sono Michael Jeremiasz e Shingo Kunieda che con 6-0, 6-1 hanno battuto Stefan Olsson e Adam Kellerman."}
{"id": "4378143", "revid": "222571", "url": "https://it.wikipedia.org/wiki?curid=4378143", "title": "Campionato italiano di hockey su ghiaccio 1979-80", "text": ""}
{"id": "4378144", "revid": "222571", "url": "https://it.wikipedia.org/wiki?curid=4378144", "title": "Campionato italiano di hockey su ghiaccio 1980-81", "text": ""}
{"id": "4378145", "revid": "222571", "url": "https://it.wikipedia.org/wiki?curid=4378145", "title": "Campionato italiano di hockey su ghiaccio 1981-82", "text": ""}
{"id": "4378146", "revid": "287204", "url": "https://it.wikipedia.org/wiki?curid=4378146", "title": "Associazione Calcio Savona 1940-1941", "text": "Questa voce raccoglie le informazioni riguardanti l'Associazione Calcio Savona nelle competizioni ufficiali della stagione 1940-1941.\nStagione.\nNella stagione 1940-1941 il Savona disput\u00f2 il primo campionato di Serie B della sua storia. Il quarto posto finale, risultato mai pi\u00f9 eguagliato, fa s\u00ec che questa stagione venga considerata la migliore nella storia del sodalizio biancobl\u00f9.\nMaglie.\nLa divisa era quella classica, con maglia a strisce biancobl\u00f9; all'occorrenza, veniva utilizzata una maglia a tinta unita blu (ad esempio contro l'Udinese.)\nOrganigramma societario.\nArea direttiva\nArea tecnica"}
{"id": "4378147", "revid": "144796", "url": "https://it.wikipedia.org/wiki?curid=4378147", "title": "Giovanni Fontana (vescovo)", "text": "Biografia.\nOrigini e inizi come vicario di san Carlo.\nGiovanni nasce da Geminiano Fontana di Montetortore di Zocca e da Eleonora Tesaura Tanara di Gaggio Montano. Compie gli studi minori a Modena, dove forse riceve la tonsura, e quelli universitari a Bologna, addottorandosi in diritto civile ed ecclesiastico ed iniziando attivamente la professione legale.\nCarlo Borromeo lo vuole come vicario prima all'abbazia di Nonantola e poi con s\u00e9 a Milano, dopo avergli concesso una breve parentesi a Modena.\nNella diocesi ambrosiana, dal 1571 \u00e8 prima avvocato fiscale, poi arciprete del duomo, vicario episcopale nella Fabbrica del Duomo e protonotario apostolico. La frequentazione con il Borromeo \u00e8 quotidiana e ne diviene il braccio destro. Alla morte di questi, \u00e8 verosimilmente Fontana colui che gli impartisce l'estrema unzione. Gaspare Visconti succede a san Carlo nel 1585 e continua ad avvalersi di Fontana nelle medesime funzioni di vicario e arciprete del duomo, fino a quando Fontana \u00e8 nominato vescovo titolare di Nicopoli coadiutore di Ferrara. L'arcivescovo Visconti, con i vescovi Gerolamo Ragazzoni di Bergamo e Ludovico Taverna di Lodi, lo ordina vescovo l'11 settembre 1589 nel duomo di Milano, alla presenza di 30.000 fedeli.\nVescovo di Ferrara.\nDall'inizio di maggio 1590, Fontana a Ferrara affianca il vescovo Paolo Leoni fino al 6 agosto 1590, quando con la morte di questi gli subentra a tutti gli effetti.\nNel ventennale ministero ferrarese Fontana continua fedelmente l'opera del suo maestro san Carlo, divenendone \u00abvivissimo et naturalissimo ritratto\u00bb, secondo l'attestazione non trascurabile di Giovanni Battista Possevino.\n\u00c8 attento alla moralit\u00e0 pubblica, alla formazione e all'impegno sacerdotale, alla riforma del basso ed alto clero, ai monasteri, al popolo ed alle istituzioni laicali, lavorando alla restaurazione spirituale e materiale della sua diocesi, prendendo anche seri provvedimenti disciplinari in attuazione dei decreti del Concilio di Trento. Fontana ha tutti i tratti tipici del pastore ideale tridentino: attenzione speciale per il seminario, grande cura per l'esercizio della predicazione e per l'opera dei predicatori, stima per la Compagnia di Ges\u00f9, riduzione del seguito nelle visite pastorali, valorizzazione dei vicariati foranei e delle riunioni periodiche per il miglioramento qualitativo del clero. Sviluppa il culto per le reliquie per incoraggiare i fedeli all'imitazione dei santi; aumenta il numero delle parrocchie da 85 a 100; d\u00e0 prescrizioni precise circa i libri da possedere; favorisce la catechesi coinvolgendo anche i futuri sacerdoti; rilancia le confraternite del Santissimo Sacramento; istituisce confraternite laicali sotto il patrocinio di san Carlo dopo la canonizzazione del 1610; si preoccupa per il decoro degli edifici sacri e per l'accurata inventariazione della suppellettile sacra; riforma i monasteri femminili, \u00e8 attento alle piaghe sociali.\nDopo una prima visita pastorale generale alla diocesi ferrarese nel 1591-1592, sembra che abbia visitato altre tre volte la quasi totalit\u00e0 delle parrocchie, nonostante i calcoli renali. Notevole l'attivit\u00e0 dei sinodi diocesani. Il primo \u00e8 convocato il 16 aprile 1592. Fino al 1599 sono convocati con regolare frequenza annuale, ad eccezione del 1598, per la presenza a Ferrara del papa. Per il biennio 1605-1606 si ha notizia di convocazioni sinodali, mentre per gli ultimi anni si pu\u00f2 solo presumere, non essendocene documentazione.\nRapporti con gli Este e devoluzione di Ferrara.\nLa nomina di Fontana a vescovo della capitale del ducato estense fu certamente sostenuta dal duca, per conto del quale svolgeva regolarmente servizio diplomatico presso il ducato di Milano. Insediatosi a Ferrara e consapevole del suo ruolo, mantenne rapporti pi\u00f9 istituzionali e meno personali. Quando mor\u00ec il duca Alfonso II nel 1597, il nuovo duca Cesare, cugino del defunto e non suo discendente diretto legittimo venne ricusato da papa Clemente VIII. La motivazione fu ufficialmente legata alla bolla pontificia \"Prohibitio alienandi et infeudandi civitates et loca Sanctae Romanae Ecclesiae\" che era stata emessa gi\u00e0 nel 1567 da papa Pio V e nella quale era dichiarata la necessit\u00e0 di una discendenza legittima perch\u00e9 la casata estense potesse rinamere al potere e considerando inoltre che Ferrara dal punto di vista giuridico era un feudo della santa Sede. Malgrado tale situazione il vescovo Fontana bened\u00ec solennemente il nuovo duca e tale atto venne giudicato negativamente a Roma, come si legge nell'avviso del 5 ottobre 1597 \"Si dice che Nostro Signore si sia fortemente sdegnato contro il Vescovo di Ferrara per haver solennemente et pubblicamente dichiarato e coronato Don Cesare Duca di Ferrara (Urb.Lat. 1065, pt.2, c. 709 r). La posizione del vescovo venne ritenuta molto lontana dalle linee papali e port\u00f2 ad una sua delegittimazione. L'avviso dell'Urb.Lat. 1065 continua: \"nel Concistorio si voleva degradare il Vescovo di Ferrara per haver fatto la ceremonia della coronatione di Don Cesare, et pur egli doveva saper benissimo le pretentioni che vi haveva la Sede Apostolica et forse non fa il santo et il buono essendo allievo di Borromeo il vecchio\". \nPochi giorni dopo gli verr\u00e0 intimato di scomunicare in duomo, con i paramenti pontificali a lutto, e fu trasmessa la bolla di scomunica contro Cesare. La notizia arriv\u00f2 pubblicamente anche se a Ferrara si tent\u00f2 di mantenerla segreta e costrinse Cesare a ritirarsi da Ferrara per trasferirsi a Modena, che era feudo imperiale e che rimase alla dinastia estense. Fu ancora Fontana a celebrare la messa nella quale le autorit\u00e0 di Ferrara giurarono fedelt\u00e0 al papa nelle mani del cardinale legato Pietro Aldobrandini e lo stesso vescovo fu testimone del medesimo giuramento che arriv\u00f2 dalle citt\u00e0 di Romagna, dalla chiesa di Sant'Ilario a Lugo. L'arriv\u00f2 di Aldobrandini a Ferrara all'inizio del 1598 sanc\u00ec di fatto la devoluzione di Ferrara allo Stato pontificio.\nMorte.\nMor\u00ec nella villa di Contrap\u00f2 il 6 luglio 1611 e fu sepolto nella cattedrale di San Giorgio dopo solenni onoranze funebri. La tomba che si era fatto preparare tre anni prima e porta un'iscrizione, probabilmente sua, molto simile a quella che Carlo Borromeo aveva predisposto per s\u00e9 stesso. La lapide sepolcrale in marmo nero \u00e8 collocata nello stesso luogo, di fronte al battistero collocato al posto della cappella che egli aveva eretto e dedicato ai santi Ambrogio e Geminiano. Ippolito Scarsella, che ne dipinse la pala, pare abbia rappresentato il patrono di Modena con i lineamenti di Fontana. Nel primo ventennio del 1700 la cattedrale fu ristrutturata la cappella dei Santi Ambrogio e Geminiano fu smantellata. A un secolo dalla morte di Fontana nella sua tomba il corpo risult\u00f2 integro e la salma venne trasferita nel sepolcro comune dei vescovi, al centro del presbiterio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4378148", "revid": "222571", "url": "https://it.wikipedia.org/wiki?curid=4378148", "title": "Campionato italiano di hockey su ghiaccio 1967-68", "text": ""}
{"id": "4378149", "revid": "729019", "url": "https://it.wikipedia.org/wiki?curid=4378149", "title": "Australian Open 2013 - Doppio femminile in carrozzina", "text": "Esther Vergeer e Sharon Walraven erano le detentrici del titolo ma la Vergeer ha deciso di non prendere parte alla competizione cos\u00ec la Walraven partecipa con Sabine Ellerbrock, ma sono state eliminate da Lucy Shuker e Marjolein Buis che hanno perso poi la finale per 6-4, 6-3 contro Jiske Griffioen e Aniek Van Koot."}
{"id": "4378152", "revid": "155634", "url": "https://it.wikipedia.org/wiki?curid=4378152", "title": "Australian Open 2013 - Quad doppio", "text": "I detentori del torneo sono Andrew Lapthorne e Peter Norfolk, ma Norfolk non ha preso parte alla competizione cos\u00ec Lapthorne partecipa con Anders Hard. I vincitori sono David Wagner e Nicholas Taylor che hanno battuto per 6-2, 6-3 Andrew Lapthorne e Anders Hard."}
{"id": "4378153", "revid": "1543377", "url": "https://it.wikipedia.org/wiki?curid=4378153", "title": "Los Angeles (fiume)", "text": "Il Los Angeles (in inglese Los Angeles River o \"L.A. River\") \u00e8 un fiume che nasce nella San Fernando Valley sulle Simi Hills e sulle Santa Susana Mountains e scorre attraverso la Contea di Los Angeles partendo da Canoga Park per sfociare a Long Beach.\nIl fiume.\nVari affluenti che si uniscono al fiume causarono in passato delle inondazioni. Per questo motivo oggi il fiume scorre in un ampio canale di cemento dal percorso perfettamente rettilineo. Tuttavia diversi gruppi di ambientalisti si battono affinch\u00e9 il canale di cemento venga tolto, ripristinando in questo modo la vegetazione naturale. Sono stati anche avanzati dei progetti per la costruzione di parchi lungo il fiume.\nPrima dell'apertura dell'acquedotto di Los Angeles, era inoltre la fonte principale di acqua dolce per la citt\u00e0 con il nome di Zanja Madre.\nEssendo asciutto per la maggior parte dell'anno, il letto del fiume viene spesso utilizzato per riprese cinematografiche, specialmente per scene di azione. Un elenco parziale di film comprende:"}
{"id": "4378156", "revid": "287204", "url": "https://it.wikipedia.org/wiki?curid=4378156", "title": "Pontiac Ventura", "text": "La Ventura \u00e8 un'autovettura prodotta dalla Pontiac dal 1960 al 1977.\nIl contesto.\nIl nome del modello derivava dalla parola italiana \"bonaventura\" nella sua accezione letterale, vale a dire \"buona ventura\", cio\u00e8 \"buona fortuna\". Inoltre, \"Ventura\" \u00e8 anche il nome di due citt\u00e0 degli Stati Uniti.\nLa Ventura fu prodotta in due serie. La prima generazione, assemblata dal 1960 al 1970, faceva parte della categoria di full-size, mentre la seconda, prodotta dal 1971 al 1977, apparteneva alla tipologia di compact. Tutti gli esemplari prodotti della Ventura avevano il motore installato anteriormente e la trazione posteriore.\nLa prima serie: 1960\u20131970.\nLa Ventura \u00e8 stata introdotta nel 1960. Questa prima serie del modello apparteneva alla categoria full-size, ed era assemblata sulla versione corta del pianale B della General Motors, che condivideva con la Pontiac Catalina.\nQuesta generazione di Ventura era disponibile in versione berlina quattro porte e coup\u00e9 hardtop due porte. Il modello possedeva un aspetto esterno unico, dei copricerchioni speciali e dei sedili rivestiti in un tessuto \"Morrokide\" a tre colori. Questo tessuto era un'esclusiva Pontiac e corrispondeva, in sostanza, ad una finta pelle.\nNel 1961 la Ventura continu\u00f2 ad essere un modello a s\u00e9 stante, ma dal 1962 al 1970 la vettura venne retrocessa ad un allestimento della Catalina. Questo allestimento era caratterizzato dall'avere degli interni pi\u00f9 lussuosi e ricercati rispetto a quelli delle Catalina regolari. Questi modelli, sebbene appartenenti alla gamma della Catalina, erano per\u00f2 contrassegnati come Ventura. Gli allestimenti Ventura ed Executive vennero tolti dal mercato dal 1971, e furono sostituiti dalla Catalina Brougham.\nLa seconda serie: 1971\u20131977.\nNel 1971 il nome \"Ventura\" venne associato ad un nuovo modello compact basato sul pianale X della General Motors, che condivideva con la simile Chevrolet Nova. Questa nuova generazione della Ventura venne assemblata a Van Nuys, in California. La produzione della Ventura II, cos\u00ec era anche chiamata questa seconda serie del modello, ebbe luogo dal 1971 al 1977. Il suffisso \"II\" fu tolto dopo il 1972, ed il modello venne sostituito dalla Phoenix nel 1978.\nIl ventaglio di motorizzazioni offerte per il model year 1971 includeva un sei cilindri in linea Chevrolet da 4,1 L di cilindrata ed un V8 Chevrolet da 5 L. Quest'ultimo fu l'unica scelta disponibile per l'allestimento \"Sprint\". Nel 1972 venne introdotto un V8 Pontiac da 5,7 L e carburatore doppio corpo. Esso fu il propulsore V8 base per il biennio 1973/74. Il cambio offerto di serie era manuale a tre rapporti con leva sul piantone dello sterzo, mentre erano disponibili tra gli \"optional\" altri tre tipi di trasmissioni. Tra esse, erano presenti un cambio manuale a quattro rapporti, una trasmissione automatica a due rapporti (con il motore a sei cilindri) e la \"Turbo Hydra-Matic\" automatica a tre velocit\u00e0, che era offerta sui V8. La Ventura del 1973 con motore a sei cilindri fu l'ultima Pontiac ad avere installato un cambio automatico a due rapporti. Esso era una versione del cambio \"Powerglide\" della Chevrolet ottenuta tramite badge engineering. Questo cambio fu tolto da tutti i modelli General Motors dopo questo model year in favore del cambio \"Turbo Hydra-Matic\".\nIl pacchetto opzionale \"Ventura Sprint\" fu offerto sui modelli a due porte dal 1971 al 1975. Esso comprendeva un cambio a tre rapporti con leva sul pavimento ed il motore da 5,7 L. Inoltre era dotato di specchietti retrovisori in tinta, tappetini speciali, tappezzeria in vinile, sedili a divanetto oppure avvolgenti Strato, volante speciale, calandra nera e ruote pi\u00f9 larghe.\nA met\u00e0 del 1972, la Pontiac introdusse la Ventura SD. Era a tiratura limitata e venne lanciata solo in California meridionale per contrastare l'offensiva commerciale delle berline di lusso d'importazione, che all'epoca stavano invadendo il mercato statunitense. L'allestimento SD comprendeva sedili avvolgenti Strato, un volante speciale, ruote di derivazione rallistica e sospensioni speciali.\nNel 1974 il nome GTO venne trasferito dalla LeMans alla Ventura. Questo allestimento GTO aveva in dotazione il motore V8 Pontiac da 5,7 L di cilindrata. Inoltre, era installato un carburatore quadruplo corpo che permetteva al propulsore di erogare 200 CV di potenza. In aggiunta, la GTO era dotata di una presa d'aria funzionale, di ruote di derivazione rallistica e di luci speciali montate sulla calandra. La GTO fu tolta dal mercato nel 1975 insieme al motore V8 da 5,7 L.\nNel 1975, in occasione del restyling operato dalla General Motors sui propri modelli compact, venne introdotta la \"Ventura SJ\". Con questo restyling furono modificati la linea del tettuccio, le sospensioni ed i freni. La Ventura SJ era in sostanza un'interpretazione americana delle berline di lusso europee. La Pontiac fece un'operazione simile con la Grand Am nel 1973, e decise di lanciare la SJ anche per contrastare la Ford Granada e la Mercury Monarch, entrambe introdotte sul mercato per competere con i modelli Mercedes-Benz e Audi. La Ventura SJ includeva inoltre degli interni migliori, una consolle centrale aggiornata ed una strumentazione di tipo rallistico.\nDal 1976 al 1977 sulla Ventura vennero operati cambiamenti minori. Tra essi, ci fu la revisione della calandra e delle luci posteriori. Nel 1976 fu introdotto il motore V8 Diesel Oldsmobile da 4,3 L di cilindrata. Il motore Chevrolet da 4,1 L a sei cilindri venne sostituito, come motore base, da un propulsore V6 Buick da 3,8 L. Nell'occasione, tra le opzioni, fu introdotto il motore V8 Chevrolet da 5 L.\nAll'inizio del model year 1977 la Ventura SJ era collocata al top della gamma del modello, ma a met\u00e0 dell'anno citato essa fu sostituita dalla Phoenix, che era dotata di una calandra centrale peculiare e da fanali anteriori rettangolari. Inoltre, la Phoenix possedeva interni pi\u00f9 lussuosi di quelli delle Pontiac basate sul pianale X della General Motors. In altre parole, la Phoenix fu essenzialmente un'evoluzione della Ventura, similmente alla Chevrolet Concours che era imparentata con la pi\u00f9 semplice e spartana Nova.\nNel 1978 il nome Ventura fu tolto dal mercato e tutti i modelli basati sul pianale X vennero venduti sotto il nome \"Phoenix\".\nLa Ventura nei media.\nUna Pontiac Ventura \u00e8 stata utilizzata dallo stuntman Bill Hickman in una scena d'inseguimento nel film \"Squadra Speciale\"."}
{"id": "4378160", "revid": "767487", "url": "https://it.wikipedia.org/wiki?curid=4378160", "title": "Club Atl\u00e9tico de Madrid 1986-1987", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1986-1987.\nStagione.\nIn una stagione condizionata da numerosi cambi alla guida tecnica (all'allenatore Luis Aragon\u00e9s, dimessosi nel precampionato per motivi di salute, si sostituirono due allenatori), l'Atl\u00e9tico Madrid manc\u00f2 la qualificazione al playoff valevole per l'accesso alle coppe europee, perdendo lo scontro diretto dell'ultima giornata contro la . Dopo essersi classificato all'ottavo posto come prima del girone riservato alle squadre di centroclassifica, l'Atl\u00e9tico Madrid giunse alla finale di Coppa nazionale dove fu nuovamente sconfitta dalla Real Sociedad ai rigori. In Coppa UEFA la squadra arriv\u00f2 sino ai sedicesimi di finale, dove non riusc\u00ec a rimontare il 2-0 sub\u00ecto all'andata contro il .\nMaglie e sponsor.\nLe divise sono prodotte dalla Puma.\nRosa.\nLa rosa dell'Atl\u00e9tico Madrid nella stagione 1986-1987\nCalciomercato.\nSessione estiva.\nGli acquisti e le cessioni in stagione."}
{"id": "4378163", "revid": "4175", "url": "https://it.wikipedia.org/wiki?curid=4378163", "title": "Campionato italiano di hockey su ghiaccio 1955-1956", "text": "Il Campionato italiano di hockey su ghiaccio 1955-56 non ha visto la partecipazione della serie A a causa della contemporaneit\u00e0 con le Olimpiadi invernali di Cortina. Per questa stagione si sono disputati quindi solo i campionati delle serie minori (torneo di Promozione -o serie B- e torneo Allievi) e non \u00e8 stato assegnato il titolo di campione d'Italia.\nSerie A.\nNon disputata per concomitanza con le Olimpiadi, le squadre italiane parteciparono solamente ad alcuni tornei internazionali, alcuni dei quali vinti: il Milano Inter vinse il torneo di Ginevra (coppa Hofstetter), giocato contro Canadian Air Force, Servette e Rotblau; il Fiat Torino vinse il torneo di Chamonix (coppa Dauphin\u00e8), giocato contro Chamonix e Mannheimer.\nSerie B.\nIl campionato cadetto (chiamato allora torneo di Promozione), vide la vittoria finale del Latemar Bolzano sull', sull'Amatori Asiago e sul Vipiteno.\nGirone Finale.\nClassifica finale.\nIl Latemar Bolzano viene proclamato campione d'Italia del torneo di Promozione.\nFormazione campione del torneo di Promozione:\nAntonio Battisti, Luciano Claut, Atto Colombo, Hans De Gasperi, Vittorio De Nadal, Adolfo Fedrizzi, G\u00fcnther Hittaler, Uberto Ludescher, Armando Mencarelli, Riccardo Pellegrini, Renato Postinghel, Giuseppe Savegnago, Giovanni Seppi, Giorgio Zerbetto.\nAllievi.\nGirone Finale.\nClassifica finale.\nL'Hockey Club Ortisei viene proclamato campione d'Italia del torneo Allievi."}
{"id": "4378164", "revid": "222571", "url": "https://it.wikipedia.org/wiki?curid=4378164", "title": "Campionato italiano di hockey su ghiaccio 1955-56", "text": ""}
{"id": "4378170", "revid": "198277", "url": "https://it.wikipedia.org/wiki?curid=4378170", "title": "Renzo Fossati", "text": "Biografia.\nMuratore originario del quartiere genovese di Quezzi, costru\u00ec il suo piccolo impero nell'edilizia. Nel 1967, a soli 36 anni, divenne amministratore unico della squadra di calcio del , carica che mantenne fino al 1970 con la retrocessione in Serie C.\nNel 1975 torn\u00f2 alla testa del Genoa, stavolta come presidente, guidandolo per i successivi dieci anni fino al 1985: un periodo in cui il club rossobl\u00f9 fece la spola tra la bassa classifica di Serie A e la Serie B, retrocedendo nei cadetti in due occasioni, nel 1978 e nel 1984.\nIl 21 luglio 2013 \u00e8 stato condannato dalla Corte d'Appello a sette anni di reclusione per bancarotta fraudolenta per distrazione documentale.\nMuore a Genova nella notte tra il 30 e il 31 ottobre 2016, all'et\u00e0 di 86 anni."}
{"id": "4378172", "revid": "729019", "url": "https://it.wikipedia.org/wiki?curid=4378172", "title": "Armata delle Fiandre", "text": "L'Armata delle Fiandre fu un esercito professionale spagnolo di stanza nei Paesi Bassi tra il 1567 fino al suo scioglimento nel 1706.\nInizialmente fu dispiegato contro gli Olandesi, ribelli, nella Guerra degli ottant'anni, ma, in seguito, prese parte anche alla Guerra dei Trent'anni e ai conflitti che impegnarono Francia e Spagna nella seconda met\u00e0 del XVII secolo.\nEra costituito principalmente da unit\u00e0 di fanteria, i Tercios, reggimenti composti da circa 3.000 soldati tra picchieri e archibugieri o moschettieri che operavano con il supporto di reparti di cavalleria leggera.\nNonostante gli alti standard qualitativi, specialmente nei primi tempi, e l'efficiente organizzazione che comprendeva anche unit\u00e0 ospedaliere e di supporto, l'Armata di Fiandra divenne famosa per la sua indisciplina e per i numerosi ammutinamenti.\nCi\u00f2 nonostante, rimase in servizio continuo dal 1567 al 1706, divenendo la forza armata pi\u00f9 longeva della prima et\u00e0 moderna.\nDescrizione.\nCreazione dell'armata.\nLa sua costituzione, infatti, avvenne nel 1567 ad opera di Filippo II di Spagna, signore dei Paesi Bassi, allo scopo di frenare l'ondata di ribellioni attuate dai sudditi di religione protestante che mal sopportavano il duro fiscalismo e il rigido clima della Controriforma.\nInfatti, le continue sommosse avevano reso completamente inadeguate le truppe spagnole di stanza nei Paesi Bassi sotto il controllo del governatore Margherita di Parma, zia paterna del sovrano, il quale considerava l'invio di nuovi rinforzi come presupposto necessario alle sfide dell'ala pi\u00f9 estremista dei ribelli protestanti e calvinisti.\nPer tali motivi, Filippo II dispose, nel 1567, l'invio dall'Italia settentrionale, attraverso il Cammino spagnolo, di 8.000 fanti e 1.200 cavalieri che avrebbero dovuto costituire il nucleo della nuova armata.\nNegli anni seguenti Filippo II aveva progettato di aumentare gli effettivi fino a raggiungere il numero totale di 60.000 fanti e 10.000 cavalli, sotto il comando diretto di Fernando \u00c1lvarez de Toledo, III Duca d'Alba, ma, in realt\u00e0, i costi eccessivi, indussero a ridimensionare il piano iniziale.\nSolo 10.000 spagnoli e un reggimento tedesco, comandato dal conte Alberico de Lodron, furono effettivamente inviati.\nIn ogni caso, il duca d'Alba, a seguito del ritiro di Margherita di Parma, assunse anche il comando della guarnigione gi\u00e0 stanziata, forte di 10.000 fanti valloni, riuscendo ad organizzare un nucleo sufficientemente coeso.\nSostenuto da questi rinforzi, il duca d'Alba pot\u00e9 avviare una capillare azione di rastrellamento e di repressione delle rivolte che si concluse con l'arresto di circa 12.000 persone di cui 1.000 condannate a morte mentre innumerevoli altre persero i propri beni, sequestrati per ordine del re.\nCaratteristiche dell'Armata.\nL'esercito delle Fiandre fu costruito sul modello dei \"tercios\" spagnoli, una formazione di fanteria pesante unita ad un nucleo di moschettieri o archibugieri anche per via del positivo adattamento alle necessit\u00e0 tattiche del conflitto.\nInfatti, l'uso dei picchieri avrebbe impedito o scoraggiato qualunque carica di cavalleria, favorita dal terreno pianeggiante, mentre i moschettieri avrebbero fornito sufficiente copertura di fuoco ad un'avanzata sul campo.\nTuttavia, nonostante il terreno fosse assai favorevole ad una guerra di movimento, la Guerra degli Ottant'anni si bas\u00f2 principalmente non su battaglie campali ma bens\u00ec su tattiche di guerriglia tra piccoli nuclei dispersi di entrambi gli schieramenti.\nAccanto alle scaramucce e alle azioni di guerriglia, entrambi i contendenti affiancarono una strategia mirata alla conquista delle citt\u00e0 pi\u00f9 importanti attraverso lunghi assedi fino all'esaurimento delle risorse dell'avversario; per tale motivo, nel 1639, poco meno della met\u00e0 dell'esercito forte di 77.000 soldati, fu distribuito tra 208 guarnigioni di ridotte dimensioni.\nQuesta strategia riflett\u00e9 principalmente la volont\u00e0 olandese di non sacrificare le forze in inutili scontri frontali e di debilitare lentamente quelle del nemico obbligandolo ad intraprendere assedi estremamente onerosi sia in danaro sia in vite umane.\nNel 1622 l'assedio di Bergen-op-Zoom cost\u00f2 a Spinola la perdita di 9.000 uomini, l'assedio di Ostenda, tra il 1601 e il 1604, oltre 80.000 soldati mentre il celeberrimo assedio di Breda del 1624, esaur\u00ec le risorse spagnole e costrinse lo stesso Spinola ad una tregua per sfruttare il successo.\nNel XVII secolo, il conflitto gradualmente cambi\u00f2 volto in quanto il territorio olandese si ridusse di estensione e questo indusse entrambi i contendenti a modificare le proprie strategie in favore di una lotta aperta, riducendo il numero degli assedi.\nA seguito di ci\u00f2 e dell'intervento nella Guerra dei Trent'anni della Svezia, l'esercito delle Fiandre modific\u00f2 la propria disposizione tattica in favore di una maggiore potenza di fuoco.\nNel 1634, infatti, il governo di Madrid applic\u00f2 alle nuove unit\u00e0 di \"tercio\" un rapporto di 75 moschettieri su 25 picchieri per ogni cento uomini, al prezzo, per\u00f2, di ridurre le difese delle unit\u00e0 contro le unit\u00e0 di cavalleria pesante, come poi la Battaglia di Rocroi dimostr\u00f2.\nLa Guerra contro la Francia indusse Madrid a sostituire i moschetti e gli archibugi con il pi\u00f9 efficiente fucile ma il deficiente addestramento delle nuove reclute spesso impediva loro di sollevare per lunghi tratti l'arma. mentre del resto la fanteria vallone o la milizia mantenne il vecchio archibugio essendo considerate come truppe deboli e di seconda categoria.\nSempre la guerra contro la Francia indusse il governo di Madrid a dotare l'armata delle Fiandre di maggiori effettivi e di aumentare le unit\u00e0 di cavalleria pesante, corpo in cui eccellevano i francesi e di cui l'armata era sempre stata assai carente sin da quando il Duca d'Alba l'aveva congedata nel 1572.\nInfatti fino al 1630 l'intera cavalleria in servizio presso l'esercito era di tipo leggero usata per il pattugliamento del territorio, scarseggiavano i cavalli; ad esempio nel 1592 a Rouen due terzi della cavalleria spagnola era appiedata.\nInfine, per quanto concerne la logistica, l'esercito delle Fiandre fu sempre considerato come estremamente disciplinato come dimostr\u00f2 la costruzione di un ponte sulla Senna a seguito di una ritirata nel 1592 anche se, per altri aspetti, la disciplina sul campo risultava assai carente.\nReclutamento e supporto logistico.\nLe dimensioni dell'esercito delle Fiandre variarono a seconda della situazione politica e militare.\nInfatti, se nel 1567, gli effettivi superavano i 20.000 soldati, l'anno seguente, a seguito della sconfitta di Guglielmo I d'Orange, capo dei ribelli, Filippo II ridusse gli effettivi a 3.200 soldati valloni e 4.000 spagnoli lungo i confini con una riserva di altri 4.000 fanti spagnoli e un reparto di cavalleria leggera di 500 uomini, come riserva strategica di stanza a Bruxelles.\nNegli anni seguenti, invece, l'aggravarsi della rivolta in una vera e propria guerra, indusse la Spagna a rafforzare l'Armata delle Fiandre che, almeno sulla carta, raggiunse la cifra di 86.000 soldati.\nL'esercito era una forza multinazionale, composta dalle reclute provenienti in prevalenza dai possedimenti di fede cattolica dell'impero degli Asburgo. Esisteva all'interno una gerarchia prestabilita al cui vertice si trovavano i soldati spagnoli, poi gli italiani, gli inglesi e gli irlandesi, i borgognoni ed i tedeschi infine i valloni e e le milizie locali, meno affidabili e meno coese.\nTuttavia, nonostante il loro valore sul campo, le truppe spagnole, risultarono per i loro eccessi, estremamente impopolari e proprio per placare l'opinione pubblica furono per ben due volte inviate negli altri possedimenti dell'impero.\nIl reclutamento avveniva con diversi metodi, tra cui la messa in servizio di capitani di reclutamento, che avrebbero fatto azione di propaganda per incoraggiare le iscrizioni di volontari o attraverso il ricorso ad appaltatori specializzati.\nSi stima che circa il 25% dell'esercito non aveva compiuto l'apprendistato militare in Spagna o nelle sue dipendenze e che oltre la met\u00e0 dei soldati non provenissero dai Paesi Bassi.\nL'integrazione di questi due metodi garant\u00ec notevoli successi come ad esempio nel 1572 anche se negli ultimi anni del XVI secolo i risultati furono inferiori a causa della concorrenza sempre pi\u00f9 agguerrita per il reclutamento dei soldati migliori, dovuta alle Guerre di religione in Francia e ai conflitti che coinvolgevano l'Impero asburgico.\nTale effetto fu ampliato dalle forti somiglianze tra l'esercito austriaco e spagnolo i quali, avendo gli stessi bacini di reclutamento, tesero a conferire premi per il trasferimento dei soldati dall'una all'altra parte e viceversa, alimentando ulteriormente la concorrenza.\nAccanto a tale problema, Filippo II dovette affrontare anche la minaccia ottomana sul Mar Mediterraneo che lo costrinse a dislocare una forte presenza militare in Italia e lungo le coste spagnole aggravando ulteriormente le necessit\u00e0 di nuovi soldati.\nBen presto, quindi, i volontari non furono sufficienti ed il re fu costretto ad arruolare anche criminali comuni, in prevalenza catalani, per costituire un \"tercio\" che poi invi\u00f2 nelle Fiandre e tale usanza rimase anche negli anni successivi del suo regno.\nLa paga rimase fissa, fino al 1634, a tre escudo al giorno, per poi essere aumentata a quattro.\nPer quanto riguarda la composizione sociale, l'esercito delle Fiandre, trasse dalla nobilt\u00e0 i suoi pi\u00f9 alti ufficiali, secondo un'usanza comune in tutta Europa per quanto la gran parte degli effettivi proveniva dai pi\u00f9 bassi strati sociali della popolazione creando un notevole onere logistico.\nCon il passare degli anni, si rafforzarono le strutture logistiche al servizio dell'Armata delle Fiandre tanto che pot\u00e9 godere di alcuni servizi estremamente moderni per l'epoca.\nInfatti, gi\u00e0 nel 1567, il duca d'Alba allest\u00ec a Mechelen, nel Bramante, un ospedale militare con una disponibilit\u00e0 di circa 300 letti; ebbe una vita travagliata poich\u00e9 un anno dopo la sua apertura fu chiuso a seguito di numerosi ammutinamenti e riaperto solo nel 1585.\nAccanto all'ospedale fu creata una casa di riposo per i veterani mutilati e si istitu\u00ec un servizio pubblico per provvedere ad amministrare le volont\u00e0 dei soldati caduti e nel 1609, furono creati una serie di caserme e forti, lontani dalle citt\u00e0, allo scopo di alloggiare le truppe, un'idea ben presto ripresa dagli altri eserciti europei.\nAmmutinamenti.\nDurante gli anni settanta del XVI secolo, l'esercito delle Fiandre divenne noto per i suoi molto frequenti ammutinamenti i quali traevano origine dalla discrepanza tra le ambizioni militari di Madrid ed i mezzi, scarsi, per conseguirli.\nInfatti, sebbene la Spagna fosse la sola potenza europea in grado di disporre delle risorse dei suoi enormi possedimenti europei e coloniali le eccessive distanze rendevano la mobilitazione estremamente onerosa ed aumentavano a dismisura i costi di mantenimento dell'esercito.\nNel 1568, il costo per il mantenimento dell'esercito nelle Fiandre ammontava a 1.873.000 fiorini annui nel 1574, oltre 1.200.000 fiorini al mese, un costo insostenibile per i Paesi Bassi anche con un aumento della pressione fiscale mentre il sostegno della Corona di Castiglia era limitato a 300.000 fiorini al mese.\nTale situazione, gi\u00e0 assai precaria negli anni favorevoli, diveniva drammatica ogniqualvolta la corona si fosse trovata alle prese con altre necessit\u00e0 come ad esempio nel 1575 quando Filippo II, nonostante i proventi ed i prestiti, non fu in grado di reperire danaro per pagare le truppe.\nTutto ci\u00f2 ovviamente causava continui ammutinamenti tra le truppe che, tra il 1572 e il 1609, si ribellarono 45 volte causando tre problemi.\nIn primo luogo erano eventi imprevedibili e assai difficilmente gestibili da ogni capo militare; in secondo luogo, incoraggiarono le truppe a compiere disordini, stupri, atti di ruberie e saccheggi a danno della popolazione locali, con forti ripercussioni del prestigio della Spagna; infine, le pause favorivano gli olandesi permettendo la riconquista di vaste porzioni di territorio.\nIl primo ammutinamento si verific\u00f2 nel 1573 a seguito del rifiuto del governo di aumentare lo stipendio ai soldati a 60 fiorini ciascuno cui seguirono altri due che impedirono ogni avanzata.\nI disordini ripresero tra il 1575 e 1576 a seguito del fallimento di Filippo II e proseguirono fino alla morte del comandante dell'esercito, Luis de Z\u00fa\u00f1iga y Requesens; in questo periodo ogni forma di disciplina scomparve e l'armata si ridusse ad estorcere denaro e viveri alle popolazioni locali suscitandone l'odio e provocando continue rivolte al grido di \"morte agli spagnoli\".\nAlla morte di Requesens, Madrid invi\u00f2 Don Giovanni d'Austria ma costui non fu in grado di ristabilire l'ordine n\u00e9 di impedire il sacco di Anversa in cui furono distrutte 1.000 case e oltre 8.000 persone morirono per mano dei soldati o a seguito dell'incendio che distrusse la citt\u00e0.\nQuesto episodio ebbe conseguenze ancor pi\u00f9 negative poich\u00e9 indusse gli Stati Generali a firmare la Pacificazione di Gand con cui tutte le province si riunirono con l'obbiettivo di espellere i soldati spagnoli e di porre fine alle persecuzioni religiose distruggendo i successi conseguiti dall'armata in 10 anni di continui scontri.\nDi conseguenza, per placare la situazione, don Giovanni d'Austria, espulse le truppe spagnole dal paese, nel 1577, ma poco tempo dopo, a seguito di nuove minacce, fu costretto a richiamarle; tali eventi costituirono l'esempio di ci\u00f2 che sarebbe successo durante la Guerra dei Trent'anni.\nRuolo nella rivolta Olandese (1569-1609).\nL'armata delle Fiandre svolse un ruolo chiave in tutte le campagne della Guerra degli Ottant'anni.\nInfatti, il Duca d'Alba, dopo aver compiuto il Cammino spagnolo e nonostante la sconfitta nella Battaglia di Heiligerlee contro Guglielmo I d'Orange, capo dei ribelli, fu in grado di pacificare il nord del paese fino al 1572 quando si verific\u00f2 una seconda rivolta.\nIncapace di affrontare la crisi, il duca d'Alba fu sostituito dal pi\u00f9 moderato Luis de Z\u00fa\u00f1iga y Requesens il cui ruolo, oltre che dai ribelli, fu ostacolato dal fallimento della corona spagnola nel 1575.\nRimasti senza paga, le truppe si ammutinarono, ed alla morte di Requesens, nel 1576, di fatto l'Armata di era disgregata in diverse fazioni ribelli. e quando Don Giovanni d'Austria assunse il comando della provincia non riusc\u00ec ad impedire il saccheggio di Anversa del 1576.\nNel 1578 il comando pass\u00f2 ad Alessandro Farnese, Duca di Parma, che aveva ereditato una situazione per cui la sovranit\u00e0 spagnola si estendeva solo sui territori meridionali, attualmente appartenenti al Belgio, mentre l'Olanda era nelle mani dei ribelli.\nIl nuovo comandante scelse di consolidare il controllo spagnolo nel meridione e di riconquistare i centri pi\u00f9 importanti delle Fiandre, in primis, Anversa ma, questa azione fu interrotta da Filippo II che destin\u00f2 all'esercito il compito di attraversare lo stretto della Manica e di sbarcare in Inghilterra per restaurare il cattolicesimo.\nL'esercito di mosse verso le citt\u00e0 di Ostenda e Dunkerque per imbarcarsi ma la sconfitta della Flotta Spagnola pose fine ai piani del re.\nNel 1592 Alessandro Farnese fu sostituito da Peter Ernst I von Mansfeld-Vorderort cui successe, due anni dopo, l'arciduca Ernesto d'Austria e, nel 1595, quando questi mor\u00ec, Filippo II decise di destinare la figlia, Isabella Clara Eugenia, in moglie al fratello dell'arciduca Ernesto, Alberto, concedendole in dote i Paesi Bassi.\nMentre nel sud si consolidava il dominio spagnolo per quanto nella forma di uno stato autonomo, nel nord si rafforzarono le basi dello stato olandese nella persona dello Statolder Maurizio di Nassau anche perch\u00e9 Filippo II concentr\u00f2 il grosso delle forze armate ai confini francesi per intervenire nelle Guerre di religione.\nDi conseguenza, tra il 1592 e il 1596, l'armata fu dislocata nell'Artois nel tentativo di conquistare Cambrai e Calais (1596).\nTuttavia anche questa campagna, cos\u00ec come il tentativo di riconquistare gli odierni Paesi Bassi fall\u00ec e la guerra langu\u00ec fino al 1609 quando fu firmata la Tregua dei dodici anni anche se in questo periodo le forze dell'Armata delle Fiandre si dimostrarono degne della fama di vitalit\u00e0 e di vigore.\nRuolo nella Guerra dei trent'anni.\nDurante la Fase Boemo-Palatina della Guerra dei Trent'anni, l'armata delle Fiandre svolse un ruolo importante per gli imperiali come un esercito mobile.\nInfatti, sin dagli inizi del conflitto, sotto il comando del generale Ambrogio Spinola, marchese de los Balbases, l'armata, forte di 20.000 uomini, invase e conquist\u00f2 il Palatinato, centro di potere dell'elettore Federico V, principale avversario dell'imperatore Ferdinando II d'Asburgo mentre le forze imperiali e sassoni sconfissero lo stesso Federico nella Battaglia della Montagna Bianca.\nA seguito della completa vittoria nel Palatinato, Spinola intraprese una nuova manovra a tenaglia per isolare definitivamente la Repubblica delle Sette Province Unite in vista di un futuro attacco diretto.\nNel 1621, Spinola riprese lo scontro diretto con gli olandesi riuscendo a cogliere notevoli allori tra i quali spicca l'Assedio di Breda del 1624 nonostante gli alti costi impedissero di sfruttare a fondo il successo e lo costrinsero a mantenere una condotta difensiva.\nNel 1634, il conte-duca di Olivares, sfruttando il Cammino spagnolo, invi\u00f2 dall'Italia nuovi rinforzi sotto il comando del Cardinale-Infante Ferdinando d'Asburgo le cui truppe, unite a quelle imperiali, nello stesso anno sconfissero l'esercito svedese a N\u00f6rdlingen per poi muovere verso Bruxelles.\nCi\u00f2 nonostante, il vantaggio spagnolo non era ancora definito e ben presto sarebbe stato sconvolto dall'intervento diretto della Francia nella Guerra dei Trent'anni cosa che avrebbe costretto l'armata delle Fiandre a combattere su due fronti.\nNel 1635, la Francia dichiar\u00f2 guerra alla Spagna e sebbene agli inizi l'esercito spagnolo riuscisse ad avanzare nel territorio nemico fino al fiume Somme e minacciando Parigi, progressivamente l'esercito francese si rafforz\u00f2, impedendo il conseguimento di un successo definitivo.\nInfatti, nel 1642, il nuovo comandante dell'armata delle Fiandre, Don Francisco de Melo, sconfisse le truppe francesi nella battaglia di Honnecourt ma l'anno seguente la situazione si capovolse.\nLa Spagna aveva risposto alla pressione francese sulla Franca Contea e sulla Catalogna distribuendo l'esercito dalle Fiandre, attraverso le Ardenne ed iniziando l'assedio alla piazzaforte di Rocroi, rivolta contro gli spagnoli e la loro sconfitta \u00e8 diventato inevitabile.\nIl comandante francese, Luigi II, duca d'Enghien, corse in appoggio alla fortezza e nella Battaglia di Rocroi, la sua cavalleria pesante mise in fuga la controparte spagnola ed egli pot\u00e9 accerchiare la fanteria.\nIl duca tent\u00f2 di negoziare un armistizio ma la fanteria spagnola per un malinteso attacc\u00f2 quella francese che rispose all'attacco.\nAl termine della battaglia gli spagnoli persero 7.300 soldati compresi 3.826 prigionieri; i veterani pi\u00f9 esperti e meglio addestrati.\nOrbata delle sue truppe migliori, la Spagna non era pi\u00f9 in grado di proseguire l'offensiva su Parigi mentre del resto la situazione in Germania e ai confini con l'Olanda rapidamente precipitava: iniziarono cos\u00ec i primi, timidi, passi per un negoziato che culminer\u00e0 nel 1648 con la Pace di Westfalia.\nTuttavia, sebbene tradizionalmente gli storici abbiano definito Rocroi come lo spartiacque che segn\u00f2 l'inizio del declino spagnolo nella realt\u00e0 la sconfitta fu sopravvalutata.\nInfatti, una parte consistente dell'armata delle Fiandre, sotto il comando di Beck, non giunse in tempo per partecipare alla battaglia e costitu\u00ec il nucleo di un nuovo esercito e altri storici fanno notare che la Spagna fu comunque in grado negli anni seguenti di mantenere efficacemente una condotta difensiva.\nDeclino.\nAlla fine della Guerra dei Trent'anni, la situazione economico - finanziaria spagnola, peggior\u00f2 ulteriormente e costrinse il governo a ridurre gli effettivi delle forze armate iniziando una tendenza che divenne irreversibile dopo la pesante sconfitta nella Battaglia delle Dune e la Pace dei Pirenei che chiuse il lungo conflitto con la Francia.\nStudi recenti hanno messo in evidenza i profondi problemi seduti emergenti nello Stato spagnolo e militare a partire dal 1630: il Conte-duca di Olivares, infatti, aveva tentato di infondere nuova linfa nell'armata delle Fiandre ponendo ai suoi vertici ufficiali di rango aristocratico cosa che framment\u00f2 il sistema di comando ed ottenne in sintesi l'effetto opposto.\nDi conseguenza, entro il 1650, il rapporto tra ufficiali e soldati si deterior\u00f2 fino a raggiungere livelli insostenibili per la Spagna. mentre la sostituzione del sistema degli appaltatori con quello della selezione casuale ridusse notevolmente la combattivit\u00e0 delle truppe.\nInfine, sebbene le infrastrutture ed i servizi di supporto fossero notevolmente migliori rispetto agli inizi del secolo, il progresso fu minore rispetto ad altri paesi europei mentre i sempre pi\u00f9 gravi problemi economici costrinsero la Spagna a ridurre sempre di pi\u00f9 gli effettivi o a risparmiare sui viveri o sui rifornimenti tanto che numerosi visitatori fecero notare che il soldato era ridotto all'accattonaggio.\nNelle guerre tra la Francia e la Spagna (oltre alle altre potenze) della seconda met\u00e0 del XVII secolo, quali la guerra di devoluzione, la guerra d'Olanda e la guerra della Grande Alleanza, l'armata delle Fiandre gioc\u00f2 un ruolo marginale.\nInfine, alla morte dell'ultimo Asburgo di Spagna, Carlo II, i Paesi Bassi spagnoli, divennero uno dei principali teatri della Guerra di Successione Spagnola; l'occupazione francese prima, austro-olandese poi, distrusse ogni traccia dell'autorit\u00e0 spagnola e nel 1706, due anni dopo l'abolizione dei \"tercios\", l'Armata delle Fiandre fu ufficialmente sciolta.\nInfluenza culturale.\nL'esercito delle Fiandre esercit\u00f2 una forte influenza sulla cultura spagnola.\nAd esempio, il santo patrono dell'esercito spagnolo \u00e8 ancor oggi l'Immacolata Concezione a seguito di un episodio avvenuto nel 1585.\nNell'inverno di quell'anno, infatti, il \"tercio\" di Francisco de Bobadilla, rimase intrappolato sull'isola di Bommel, dalla squadra olandese dell'ammiraglio Holako e, sebbene a corto di cibo, rifiut\u00f2 di arrendersi. Un giorno, un soldato, scavando una trincea, scopr\u00ec un quadro di legno dell'Immacolata Concezione che Bobadilla subito pose su di un improvvisato altare per impetrare l'intervento divino. La notte il gelo fece congelare il fiume Mosa permettendo cos\u00ec a Bobadilla e ai suoi uomini di attraversare il fiume sul ghiaccio, requisire le navi di Holako e sconfiggere gli olandesi. In ricordo dell'evento l'esercito delle Fiandre adott\u00f2 l'Immacolata Concezione come Patrono, usanza che ancor oggi \u00e8 seguita dall'esercito spagnolo.\nAccanto a tale leggenda sono rimaste alcune frasi proverbiali quali ad esempio: \"Poner una pica en Flandes\" (Porre una picca nelle Fiandre), se si vuole riferirsi ad un qualcosa di estremamente difficile o costoso oppure \"Pasar por los Bancos de Flandes\" (Passare attraverso i banchi delle Fiandre), in riferimento alla difficolt\u00e0 di attraversare il banco di sabbia che si crea alla foce dei fiumi olandesi."}
{"id": "4378173", "revid": "88812", "url": "https://it.wikipedia.org/wiki?curid=4378173", "title": "Gemeinwesen", "text": ""}
{"id": "4378183", "revid": "123178550", "url": "https://it.wikipedia.org/wiki?curid=4378183", "title": "AHC Vinschgau - Val Venosta", "text": "LAHC Vinschgau - Val Venosta, gi\u00e0 Hockey Club Laces Val Venosta, \u00e8 una squadra di hockey su ghiaccio di Laces, in Val Venosta.\nStoria.\nIl Laces-Val Venosta ha debuttato in serie A nella stagione 1996-97 (quando in realt\u00e0 la squadra, come la quasi totalit\u00e0 delle squadre iscritte alla A1, disput\u00f2 la serie A2). Ha disputato in seguito altri due campionati di A1 (stagione 1997-98 e stagione 1999-00).\nLa squadra in seguito si sciolse e venne rifondata nel 2005 col nome attuale, AHC Vinschgau-Val Venosta. Partecipa attualmente al campionato di terza serie."}
{"id": "4378184", "revid": "222571", "url": "https://it.wikipedia.org/wiki?curid=4378184", "title": "Hockey Club Laces Val Venosta", "text": ""}
{"id": "4378185", "revid": "222571", "url": "https://it.wikipedia.org/wiki?curid=4378185", "title": "HC Laces Val Venosta", "text": ""}
{"id": "4378186", "revid": "287204", "url": "https://it.wikipedia.org/wiki?curid=4378186", "title": "Guitton", "text": ""}
{"id": "4378191", "revid": "767487", "url": "https://it.wikipedia.org/wiki?curid=4378191", "title": "Barbie - Il Natale perfetto", "text": "Barbie - Il Natale perfetto (\"Barbie: A Perfect Christmas\") \u00e8 un film d'animazione diretto da Mark Baldo, pubblicato in direct-to-video l'8 novembre 2011 negli Stati Uniti d'America.\nTrama.\nIn occasione delle vacanze natalizie, Barbie e le sorelle Skipper, Stacie e Chelsea vogliono raggiungere la zia Millie a New York, tuttavia l'aereo in cui viaggiano \u00e8 costretto a effettuare un atterraggio di emergenza a Rochester a causa di una tempesta di neve all'aeroporto di New York. Barbie noleggia una macchina per andare a Minneapolis per cercare un volo pi\u00f9 veloce, tuttavia lungo la strada innevata si perdono. Successivamente scorgono il Tannenbaum Inn, gestito da Christie Clauson e dalla famiglia degli Elif, dove poter alloggiare una notte: l'interno \u00e8 addobbato a festa, con uomini impegnati a impacchettare regali e a sistemare decorazioni.\nSkipper tenta di prenotare un volo per New York, ma a causa della neve e di successive perturbazioni, le sorelle non potranno partire. Iniziano a uscire e camminare sulla neve fresca, esplorando il territorio dove sorge anche un fienile con un sacco di regali; lungo la strada \u00e8 situato anche un distributore di benzina con un garage dove c'\u00e8 una band che suona, ma che non ha a disposizione un cantante.\nRassegnate all'idea di non poter pi\u00f9 raggiungere la loro zia, le sorelle propongono un concerto al Tannenbaum con la canzone che Skipper avrebbe dovuto portare a un gruppo a New York. Skipper, avvalendosi della band conosciuta nel garage, vuole per\u00f2 organizzare il tutto in piena autonomia, mentre Stacie e Chelsea vorrebbero prepararsi per un numero con i cani, ma le due litigano e Chelsea, sgridata anche da Skipper, si allontana, mentre i cani, alla vista di uno scoiattolo, lo rincorrono distruggendo tutto il palco e le decorazioni. Rendendosi conto della scomparsa di Chelsea, tutti si mettono alla ricerca, finch\u00e9 Barbie non la ritrova nel fienile. Nella zona centrale scoprono poi che i regali sono spariti e al loro posto trovano tutto predisposto per lo spettacolo: palco, luci, sedie e decorazioni. All'arrivo del pubblico, Stacie e Chelsea si esibiscono con i cani, successivamente Skipper canta il suo brano con la band e in quell'istante arriva anche zia Millie. All'esterno poi viene allestito un albero di Natale intorno al quale tutti cantano sulle note di \"Deck the Halls\"."}
{"id": "4378195", "revid": "222571", "url": "https://it.wikipedia.org/wiki?curid=4378195", "title": "Gruppo Universitario Fascista Milano", "text": ""}
{"id": "4378204", "revid": "738436", "url": "https://it.wikipedia.org/wiki?curid=4378204", "title": "Ibn Gvirol", "text": ""}
{"id": "4378210", "revid": "124058551", "url": "https://it.wikipedia.org/wiki?curid=4378210", "title": "Dylan Tichenor", "text": "Frequente collaboratore del regista Paul Thomas Anderson, \u00e8 stato candidato due volte all'Oscar al miglior montaggio, nel 2008 per \"Il petroliere\" e nel 2013 per \"Zero Dark Thirty\".\nBiografia.\nIl suo primo impiego nell'industria cinematografica \u00e8 quello di assistente di produzione sul set del film di John Sayles \"La citt\u00e0 della speranza\" (1991). Muove poi i suoi primi passi sotto la guida di Geraldine Peroni nel montaggio de \"I protagonisti\" (1992). Dopo aver lavorato per cinque anni come suo assistente, esordisce come montatore principale di un lungometraggio nel 1996 col documentario di Robert Altman \"Jazz '34\", trasmesso all'interno del programma \"Great Performances\", per cui viene candidato ai premi Emmy. Usa i software di montaggio Avid dalla sua esperienza come montatore associato di \"Mrs. Parker e il circolo vizioso\" (1994).\nAl cinema, monta fra anni novanta e duemila \"Boogie Nights - L'altra Hollywood\", \"Magnolia\", \"Unbreakable - Il predestinato\" e \"I Tenenbaum\". Del regista dei primi due film Paul Thomas Anderson, con cui collaborer\u00e0 pi\u00f9 volte tra cinema e videoclip, ha dichiarato: \u00abcomprende a fondo il contributo [artistico apportato dal montatore al regista] [...] \u00e8 una delle ragioni per cui ho cos\u00ec tanto rispetto di Paul\u00bb.\nNel 2004 subentra al montaggio de \"I segreti di Brokeback Mountain\" della Peroni, deceduta durante la post-produzione del film, condividendovi una candidatura ai premi BAFTA. Riceve la sua prima candidatura all'Oscar nel 2008 per il montaggio de \"Il petroliere\" di Anderson, la cui durata media di un'inquadratura (ASL) \u00e8 di circa 13,3 secondi contro quella hollywoodiana di 3 o 4.\n\u00c8 stato il montatore, con William Goldenberg, del film sull'uccisione di Osama bin Laden \"Zero Dark Thirty\" (2012), per cui ha ricevuto un'altra candidatura agli Oscar: ha cominciato a lavorare al montaggio del film dal solo mentre questo veniva girato, dovendo occuparsi in totale di oltre 320 ore di girato, di cui 40 solo della scena del \"raid\"."}
{"id": "4378217", "revid": "87865", "url": "https://it.wikipedia.org/wiki?curid=4378217", "title": "Rab Ne Bana Di Jodi", "text": ""}
{"id": "4378218", "revid": "327094", "url": "https://it.wikipedia.org/wiki?curid=4378218", "title": "Monti Chugach", "text": "I Monti Chugach (in inglese \"Chugach Mountains\") sono una catena montuosa dell'Alaska (Stati Uniti d'America). Culminano con il Monte Marcus Baker (4.016\u00a0m).\nDescrizione fisica.\nI \"Monti Chugach\" sono la catena di montagne pi\u00f9 settentrionali dell'Alaska del sud e fanno parte del gruppo Catena Costiera Pacifica. Si estendono a ovest dalla Baia di Knik e Baia di Turnagain (nei pressi della citt\u00e0 di Anchorage) fino al ghiacciaio Malaspina escluso. A nord \u00e8 delimitata dai fiumi Matanuska, Copper e Chitina. La catena si sviluppa quindi da nord-ovest a sud-est per quasi 500 chilometri. Verso il mare, nella parte a nord-ovest, il gruppo montuoso \u00e8 bagnato dallo Stretto di Prince William (in inglese \"Prince William Sound\"), e pi\u00f9 a sud dal Golfo dell'Alaska. La sua posizione lungo il Golfo dell'Alaska garantisce copiose nevicate con una media annua di 1500 centimetri.\nLa catena montuosa viene suddivisa in tre sezioni geografiche: il Chugach Occidentale (in inglese \"Western Chugach\"), \u00e8 la parte di fronte alla penisola di Kenai delimitata dalla baia di Turnagain, la baia di Knik con il relativo fume Knik e la direttrice che dal ghiacciaio Knik va alla cittadina di Portage; il Chugach Orientale (in inglese \"Estern Chugach\"), \u00e8 l'area pi\u00f9 meridionale della catena delimitata a nord dal fiume Copper (dal \"Copper River Delta\" fino alla cittadina di Chitinia) e pi\u00f9 a sud dal ghiacciaio Bering. L'area centrale \u00e8 chiamata Chugach Centrale (in inglese \"Central Chugach\").\nStoria.\nIl nome \"Chugach\" (nella moderna ortografia \"Cuungaaciiq\") deriva dalla popolazione nativa di queste montagne ed \u00e8 stato dato dai russi, i primi esploratori di questi luoghi. In realt\u00e0 le popolazioni indigene sono i \"Sugpiaq\" (o \"Alutiiq\"), abitanti della penisola di Kenai e delle aree attorno allo stretto Prince William. I russi chiamavano questi luoghi \"Chugachik\" e la gente come \"Chugatz\" o \"Tshugatskoy\". Nel 1898 il capitano dell'esercito americano William R. Abercrombie ha descritto queste montagne con il nome \"Chugatch\".\nGeologia.\nLa formazione delle montagne deriva dall'azione della placca del Pacifico contro e sotto la costa meridionale dell'Alaska. In contrasto con la roccia di tipo cristallino dell'area centrale dell'Alaska, il Chugach \u00e8 in gran parte realizzato con rocce metamorfiche, spesso fragili e friabili. La sommit\u00e0 del gruppo montuoso \u00e8 fortemente ghiacciata (sono presenti estesi campi di ghiaccio come il Campo di ghiaccio Bagley - \"Bagley Ice Field\"), con un'area totale di ghiaccio misurata (nel 1980) in circa 13.000 chilometri quadrati. Anche dove non sono circondate dal ghiaccio, le montagne sono in gran parte scolpite dai ghiacciai, dando loro un aspetto distintamente alpino.\nMontagne principali.\nDi seguito sono elencate le dieci cime pi\u00f9 alte dei monti Chugach:\nAltri importanti monti sono:\nParchi e aree protette.\nIl gruppo montuoso ospita due aree protette: il Parco statale di Chugach (in inglese \"Chugach State Park\") e la Foresta nazionale di Chugach (in inglese \"Chugach National Forest\"). Nell'area nord-est ospita anche una parte del grande Parco nazionale e riserva di Wrangell-St. Elias (in inglese \"Wrangell-St. Elias National Park\").\nFauna.\nNei monti Chugach sono presenti i seguenti mammiferi:\nLuoghi abitati e accessi.\nLe principali cittadine all'interno di questo gruppo montuoso sono Whittier, Valdez e Cordova (tutte sul mare). \nWhittier in realt\u00e0 \u00e8 sulla linea di separazione tra i Monti Chugach e Monti Kenai dell'omonima penisola (Penisola di Kenai). Questa piccola cittadina di 200 abitanti \u00e8 raggiungibile tramite la \"Whittier Access Rd\" che lascia l'Autostrada Seward (in inglese \"Seward Hwy\") al \"Mile 79\", oppure tramite la linea ferroviaria Alaska Railroad. Entrambe le vie attraversano il claustrofobico tunnel \"Anton Anderson Memorial Tunnel\" lungo oltre 4 km.\nValdez, famosa per il terminale dell'oleodotto \"Trans-Alaska Pipeline\", \u00e8 raggiungibile tramite l'Autostrada Richardson (in inglese \"Richardson Highway\") attraverso il passo Thompson (in inglese \"Thompson Pass\").\nCordova invece \u00e8 isolata a parte una strada sterrata quasi impraticabile lunga circa 180 km che parte dalla cittadina di Chitina (Alaska) e segue pi\u00f9 o meno il fiume Copper.\nVia mare questi luoghi sono comunque serviti dai traghetti dell'Alaska Marine Highway.\nUna strada pi\u00f9 interna (a nord) \u00e8 l'Autostrada Glenn (in inglese \"Glenn Highway\") che con una breve deviazione raggiunge la cittadina di Chitina in posizione centro-nord rispetto alla catena montuosa.\nTurismo.\nLe montagne Chugach sono una destinazione per gli appassionati della natura ancora abbastanza \"selvaggia\". Tra le tante attrazioni e attivit\u00e0 si possono trovare moltissimi ghiacciai, laghi alpini, fiumi, e fiordi verso il mare. A Whittier ci sono delle escursioni in mare che promettono di far vedere fino a 26 ghiacciai. La fauna selvatica \u00e8 abbondante, come anche la pesca al salmone e la caccia. Per i pi\u00f9 esperti in diverse zone \u00e8 possibile fare l'arrampicata sul ghiaccio e sulla roccia. Si trovano anche diverse miniere abbandonate. L'interesse \u00e8 dato anche per una parte dell'originale percorso \"Iditarod\" che passa attraverso il Chugach sulla strada da Seward prima di proseguire sui campi d'oro nell'Alaska settentrionale."}
{"id": "4378219", "revid": "24443", "url": "https://it.wikipedia.org/wiki?curid=4378219", "title": "Chugach Mountains", "text": ""}
{"id": "4378223", "revid": "767487", "url": "https://it.wikipedia.org/wiki?curid=4378223", "title": "Mario Allorini", "text": "Carriera.\nCon la maglia della Pistoiese disputa 3 partite nel campionato di Divisione Nazionale 1928-1929.\nSempre con i toscani disputa a partire dalla stagione 1930-1931 sei campionati di Serie B per un totale di 91 presenze."}
{"id": "4378225", "revid": "599013", "url": "https://it.wikipedia.org/wiki?curid=4378225", "title": "Alberto Barni", "text": "Carriera.\nCon la maglia della Pistoiese disputa 29 partite segnando 10 reti nel campionato di Divisione Nazionale 1928-1929.\nCon i toscani disputa anche cinque campionati di Serie B per un totale di 131 presenze e 31 gol tra i cadetti."}
{"id": "4378226", "revid": "478814", "url": "https://it.wikipedia.org/wiki?curid=4378226", "title": "Ky\u016b-Yodo", "text": ""}
{"id": "4378227", "revid": "767487", "url": "https://it.wikipedia.org/wiki?curid=4378227", "title": "Egisto Betti", "text": "Carriera.\nDebutta in Serie B con la Pistoiese nella stagione 1929-1930, disputando sei campionati cadetti per un totale di 64 presenze.\nNel 1935 si trasferisce alla Salernitana, con cui disputa due campionati di Serie C per un totale di 51 presenze; lasciato il club campano nel 1937, passa al Cerignola e quindi alla Palmese."}
{"id": "4378228", "revid": "174925", "url": "https://it.wikipedia.org/wiki?curid=4378228", "title": "Archeanactide", "text": ""}
{"id": "4378229", "revid": "247222", "url": "https://it.wikipedia.org/wiki?curid=4378229", "title": "Isocorobarica", "text": ""}
{"id": "4378231", "revid": "2179318", "url": "https://it.wikipedia.org/wiki?curid=4378231", "title": "1\u00aa Divisione bersaglieri &quot;Italia&quot;", "text": "La 1\u00aa Divisione bersaglieri \"Italia\" viene costituita il 25 novembre 1943 presso il campo di addestramento di Heuberg con un primo nucleo di volontari provenienti dai campi di internamento.\nAltri reparti vennero addestrati a Ulma (Baviera) e M\u00fcnsingen (Baden-W\u00fcrttemberg))\nIn aprile l'unit\u00e0 era costituita dai soli quadri (3.550) uomini.\nL'organico venne completato alla fine di maggio 1944 quando affluirono dall'Italia i contingenti di leva e i richiamati.\nStruttura.\nLa grande Unit\u00e0 inquadrava 450 ufficiali e 15.000 tra sottufficiali, graduati e militari di truppa, inquadrati nei seguenti reparti:\nCompletato l'addestramento la divisione nei primi giorni del dicembre 1944 si trasferisce in Italia, prima a Verona e poi a sud di Parma.\nNell'aprile del 1945 si arrende, insieme alla \"148. Infanterie-Division\" tedesca, alle forze brasiliane, nella battaglia di Fornovo di Taro."}
{"id": "4378234", "revid": "79520", "url": "https://it.wikipedia.org/wiki?curid=4378234", "title": "Bartolom\u00e9 de Carranza", "text": ""}
{"id": "4378236", "revid": "767487", "url": "https://it.wikipedia.org/wiki?curid=4378236", "title": "Mike Speight", "text": "Carriera.\nGiocatore.\nClub.\nSpeight cominci\u00f2 la carriera con la maglia dello Sheffield United, militandovi dal 1969 al 1980. Successivamente, si trasfer\u00ec al Blackburn, dove gioc\u00f2 per un biennio. Nei due anni successivi, fu in forza al Grimsby Town, prima di accordarsi con il Chester City. Nel 1985, dopo una breve esperienza al Rhyl, emigr\u00f2 in Norvegia per giocare nel Flekkefjord, formazione militante nella 5. divisjon. Fu il connazionale Brian Green a convincerlo a raggiungerlo nel paese scandinavo. Con il Flekkefjord, centr\u00f2 la promozione nella 4. divisjon, per poi trasferirsi al Vidar nella 1. divisjon: vi rimase per 9 partite, terminando la stagione con la retrocessione. Si trasfer\u00ec allora al Sunndal. Dal 1991 al 1994 gioc\u00f2 nel Moss, concludendo la sua attivit\u00e0 agonistica alla fine di questa esperienza.\nAllenatore.\nDal dicembre 1984 al maggio 1985, fu allenatore ad interim del Chester City (mantenendo comunque il ruolo in campo). Dal 1991 al 1994, invece, guid\u00f2 il Moss. Conclusa questa esperienza, si dedic\u00f2 soltanto alla panchina. Nel 1995 fu al Mo/Bossmo, ma l'esperienza fu deludente. Nel 1997, guid\u00f2 il Dr\u00f8bak/Frogn. Dal 1999 al 2000, fu tecnico del Sogndal. Nel 2005, fu allenatore del SAFK/Fagernes, mentre nel 2006 guid\u00f2 lo Sprint-Jel\u00f8y.\nPrima del campionato 2010, divenne allenatore del Kongsberg. Venne licenziato nel luglio 2011.\nIl 3 gennaio 2017 \u00e8 stato chiamato alla guida della formazione femminile del Sarpsborg 08."}
{"id": "4378238", "revid": "110157", "url": "https://it.wikipedia.org/wiki?curid=4378238", "title": "Ospedale di San Giovanni (Bruges)", "text": "L'Ospedale di San Giovanni, in neerlandese \"Sint-Janshospitaal\" \u00e8 un sito storico, oggi museo, di Bruges, in Belgio.\nL'antico ospedale venne fondato intorno al 1150 e rappresenta, quindi, una delle pi\u00f9 antiche istituzioni della salute in Europa. Rimasto in servizio fino al 1977, venne poi trasformato nel Hans Memlingmuseum, contenente alcune importanti opere dell'artista Hans Memling.\nL'ospedale \u00e8 utilizzato anche come sede espositiva per mostre temporanee e come centro congressi.\nStoria e descrizione.\nL'Ospedale venne fondato intorno al 1150, come confermato da scatti archeologici, lungo la \"Mariastraat\", la principale via della citt\u00e0, accesso da Gent e Kortrijk e a pochi passi dalla chiesa di Nostra Signora. \nTuttavia il primo documento che lo menziona \u00e8 il regolamento dei frati-inservienti risalente al 1188.\nLa grande sala dei malati venne costruita intorno al 1200, principalmente in pietra Tournai, e verso il 1320 fu aggiunto il monastero, poi trasformato nel XVII secolo in farmacia. L'istituzione ospitaliera crebbe nel medioevo occupandosi sia degli ammalati che dei pellegrini. Gli edifici vennero regolarmente ampliati nei secoli successivi, ricostruiti e rinnovati. La chiesa risale al XV secolo e incorpora un portale del 1270 con i rilievi della \"Morte e Incoronazione della Vergine\" e \"Cristo giudice\". La chiesa fu completata nel XVI secolo con una cappella dedicata a san Cornelio. Nel 1544 venne costruito il convento delle monache, infatti dalla fine del XVI secolo l'ospedale venne gestito dalle sorelle agostiniane, la cui badessa era nominata dal Consiglio cittadino.\nL'ospedale rest\u00f2 in funzione fino al 1977, quando venne trasformato nell'attuale museo.\nMemling Museum.\nOggi il museo ospita varie opere legate alla storia dell'ospedale, inoltre, attorno ad alcuni capolavori eseguiti appositamente per l'ospedale, vennero raccolte alcune opere di Hans Memling, l'artista caposcuola in citt\u00e0, trasferitovisi nel 1465. \nTra di esse spiccano:"}
{"id": "4378239", "revid": "287204", "url": "https://it.wikipedia.org/wiki?curid=4378239", "title": "Tour Down Under 2013", "text": "Il Tour Down Under 2013, quindicesima edizione della corsa, valido come prima gara dell'UCI World Tour 2013, si svolse in sei tappe, dal 22 al 27 gennaio 2013, su un percorso di complessivi 758,5\u00a0km attorno ad Adelaide, Australia. Fu vinto dall'olandese Tom-Jelte Slagter, della Blanco, che termin\u00f2 la corsa in 18h28'32\" alla velocit\u00e0 media di 41,054 km/h.\nSquadre e corridori partecipanti.\nEssendo inserito tra le gare dell'UCI World Tour, tutte le squadre con licenza UCI World Tour devono automaticamente parteciparvi. Completa il quadro delle partecipanti la UniSA-Australia, squadra nazionale australiana composta da giovani corridori.\nEvoluzione delle classifiche.\nIn ciascuna tappa vennero assegnate sei diverse maglie di leader:"}
{"id": "4378247", "revid": "729019", "url": "https://it.wikipedia.org/wiki?curid=4378247", "title": "3\u00aa Divisione fanteria di marina &quot;San Marco&quot;", "text": "La 3\u00aa divisione di fanteria di marina \"San Marco\" fu una delle quattro divisioni dell'Esercito Nazionale Repubblicano; inizialmente denominata 3\u00aa Divisione di fanteria, nel gennaio 1944 fu ridenominata 3\u00aa Divisione granatieri e infine nel marzo 1944 assunse la qualifica di 3\u00aa divisione di fanteria di marina \"San Marco\". La Marina Nazionale Repubblicana istitu\u00ec invece la Divisione fanteria di marina X\u00aa.\nStoria.\nCostituzione.\nUn primo nucleo di istruttori perviene a Grafenw\u00f6hr, sede del campo di addestramento nel dicembre 1943. La divisione fu indicata dai tedeschi con la denominazione \" 3. Italienische Infanterie Division\". I quadri vengono completati all'inizio di febbraio, con l'apporto dei \"volontari\" circa 1.800, provenienti da reparti della X\u00aa Flottiglia MAS e dalla \"1\u00aa Divisione di marina italiana\" proveniente, in massima parte, da Bordeaux. Un centinaio di volontari provenienti dal disciolto Battaglione \"Caorle\".\nAddestramento.\nIl grosso della forza venne fornito dalla leva delle classi 1924 e 1925, e inviati al campo d'addestramento di Grafenw\u00f6hr.\n\u00c8 la prima unit\u00e0 ad avere i ranghi al completo e la prima a iniziare l'addestramento. Alcuni reparti vengono addestrati nel campo di Heuberg.\nAttivit\u00e0.\nRientrata in Italia nel luglio 1944 la Divisione fu schierata a difesa delle coste della Liguria occidentale, ed ebbe subito numerose diserzioni, con il comandante Aldo Princivalle che entr\u00f2 in contrasto con gli ufficiali di collegamento tedeschi e fu sostituito.\nPoi continu\u00f2 ad operare fino all'aprile 1945.\nInquadramento.\nLa divisione, composta da 16.000 uomini e 600 ufficiali, era organizzata come segue:\nIn aprile la divisione schierava 12.000 uomini, nelle seguenti formazioni:"}
{"id": "4378248", "revid": "36426", "url": "https://it.wikipedia.org/wiki?curid=4378248", "title": "Hans Memlingmuseum", "text": ""}
{"id": "4378249", "revid": "36426", "url": "https://it.wikipedia.org/wiki?curid=4378249", "title": "Trittico del matrimonio mistico di santa Caterina d'Alessandria", "text": ""}
{"id": "4378252", "revid": "486946", "url": "https://it.wikipedia.org/wiki?curid=4378252", "title": "Associazione Sportiva Bari 1927-1928", "text": ""}
{"id": "4378255", "revid": "767487", "url": "https://it.wikipedia.org/wiki?curid=4378255", "title": "Trond Fylling", "text": "Carriera.\nGiocatore.\nFylling gioc\u00f2 al Sogndal dal 1985 al 1987, per poi passare al Bryne. Nel 1989 torn\u00f2 al Sogndal, per restarci fino al 1991. Nel 1992, infatti, fu in forza al Fj\u00f8ra. Nel 1993, torn\u00f2 ancora al Sogndal.\nAllenatore.\nNel 1998, fu allenatore del Sogndal: quella stagione, la squadra chiuse l'Eliteserien all'ultimo posto e retrocesse nella 1. divisjon. Fylling torn\u00f2 ad allenare il club nel 2005."}
{"id": "4378257", "revid": "44876", "url": "https://it.wikipedia.org/wiki?curid=4378257", "title": "Associazione Sportiva Bari 1929-1930", "text": ""}
{"id": "4378258", "revid": "44876", "url": "https://it.wikipedia.org/wiki?curid=4378258", "title": "Associazione Sportiva Bari 1931-1932", "text": ""}
{"id": "4378260", "revid": "44876", "url": "https://it.wikipedia.org/wiki?curid=4378260", "title": "Associazione Sportiva Bari 1932-1933", "text": ""}
{"id": "4378261", "revid": "44876", "url": "https://it.wikipedia.org/wiki?curid=4378261", "title": "Associazione Sportiva Bari 1935-1936", "text": ""}
{"id": "4378263", "revid": "44876", "url": "https://it.wikipedia.org/wiki?curid=4378263", "title": "Associazione Sportiva Bari 1936-1937", "text": ""}
{"id": "4378264", "revid": "44876", "url": "https://it.wikipedia.org/wiki?curid=4378264", "title": "Associazione Sportiva Bari 1937-1938", "text": ""}
{"id": "4378265", "revid": "44876", "url": "https://it.wikipedia.org/wiki?curid=4378265", "title": "Associazione Sportiva Bari 1938-1939", "text": ""}
{"id": "4378266", "revid": "44876", "url": "https://it.wikipedia.org/wiki?curid=4378266", "title": "Associazione Sportiva Bari 1939-1940", "text": ""}
{"id": "4378268", "revid": "44876", "url": "https://it.wikipedia.org/wiki?curid=4378268", "title": "Associazione Sportiva Bari 1940-1941", "text": ""}
{"id": "4378269", "revid": "1543377", "url": "https://it.wikipedia.org/wiki?curid=4378269", "title": "Episodi di Seinfeld (seconda stagione)", "text": "La seconda stagione della serie televisiva Seinfeld \u00e8 stata trasmessa in prima visione negli Stati Uniti d'America dalla NBC dal 23 gennaio 1991 al 26 giugno 1991. In Italia \u00e8 stata trasmessa in prima visione da TMC.\n\"L'ex fidanzata\".\nTrama.\nGeorge si lamenta della sua ragazza Marlene, che trova fastidiosa, con Jerry. Jerry insiste affinch\u00e9 George rompa con lei. George segue il consiglio di Jerry e pone fine alla sua relazione con lei. Raccontando a Jerry della rottura, George insiste affinch\u00e9 Jerry veda Marlene per recuperare i libri che ha lasciato nel suo appartamento. Quando va l\u00ec, Jerry stringe una relazione con Marlene. Dopo che George gli dice che non gli dispiace che Jerry esca con Marlene, Jerry decide di mantenere la relazione. Tuttavia, dopo aver visto la commedia di Jerry, Marlene lo lascia.\n\"Pony fatale\".\nTrama.\nAlla cena di una zia, Jerry fa un'osservazione sgradevole (\"Odio chiunque abbia mai avuto un pony da bambini!\"), Che potrebbe aver portato alla sua morte della donna. Con grande disgusto di Elaine, non andr\u00e0 al suo funerale a una partita di softball a cui doveva giocare. Nel frattempo, Kramer e Jerry scommettono sul fatto che Kramer ristrutturer\u00e0 o meno il suo appartamento in modo che abbia pi\u00f9 livelli. Kramer cambia idea e decide di non costruire livelli, sostenendo che poich\u00e9 non ci ha provato, la scommessa non era valida.\n\"Il giubbotto di pelle\".\nTrama.\nMentre fa shopping con Elaine, Jerry compra una costosa giacca di camoscio. Elaine convince George e Jerry ad incontrare suo padre, che ha la reputazione di essere difficile e intimidatorio. Jerry indossa la sua nuova giacca quando lui e George incontrano il padre di Elaine. Dopo aver appreso che arriver\u00e0 in ritardo, Jerry e George vengono lasciati soli ad avere una conversazione scomoda con suo padre. Quando arriva Elaine, escono per il ristorante e vedono che sta nevicando. Elaine e George suggeriscono a Jerry di capovolgere la sua nuova giacca in modo che non si rovini. Il padre di Elaine chiede a Jerry di non indossare la giacca al rovescio perch\u00e9 la fodera ha strisce rosa elettrico. Dopo aver camminato per un breve tratto durante la nevicata, la giacca di Jerry si rovina.\n\"Il messaggio telefonico\".\nTrama.\nGeorge si preoccupa quando la sua ragazza, Carol, non risponde alle sue chiamate. Perde la pazienza e lascia una serie di messaggi arrabbiati sulla sua segreteria telefonica. Pi\u00f9 tardi, scopre che era fuori citt\u00e0. Prima che possa sentire i messaggi, lui e Jerry hanno in programma di entrare nel suo appartamento e cambiare il nastro della sua segreteria telefonica. George e Jerry riescono a intercettare Carol nel suo appartamento e scambiare il nastro. George in seguito scopre di aver gi\u00e0 sentito i messaggi e di trovarli divertenti, aggiungendo che \"ama le battute di quel genere\".\n\"L'appartamento\".\nTrama.\nElaine \u00e8 depressa per la bassa qualit\u00e0 del suo appartamento. Jerry sente i due gestori del suo palazzo discutere di un condomino morto che ha reso disponibile un appartamento. Sorpreso dal suo affitto basso, Jerry dice immediatamente a Elaine che sar\u00e0 in grado di procurarle l'appartamento. Eccitato all'inizio, Jerry in seguito si rende conto di quanto Elaine potrebbe diventare invadente. Nel frattempo, George viene a sapere dell'effetto che un uomo con una fede nuziale ha sulle donne e inizia a indossarne una per vedere cosa succede. Questo piano si ritorce contro, poich\u00e9 scopre che indossare l'anello fa s\u00ec che le donne che altrimenti uscirebbero con lui lo rifiutino.\n\"La statuetta\".\nTrama.\nJerry riceve alcuni dei vecchi beni di suo nonno. Tra di loro c'\u00e8 una statua che assomiglia a quella che aveva la famiglia di George fino a quando George non l'ha rotta. Jerry promette a George pu\u00f2 averlo, ma lo lascia nel suo appartamento per alcuni giorni. Jerry in seguito fa pulire il suo appartamento da Ray, il fidanzato di Rava, un cliente di Elaine. Jerry ed Elaine vedono la statua nell'appartamento di Ray e pensano che Ray l'abbia rubata. Vestito da \"Joe Friday\", Kramer finge di essere un poliziotto e recupera la statua da Ray. La statua viene restituita a un grato George, ma George in seguito la lascia cadere quando Kramer gli d\u00e0 un'amichevole pacca sulla spalla.\n\"La vendetta\".\nTrama.\nGeorge lascia il lavoro dopo essersi stancato del suo capo esigente, ma si rammarica immediatamente della sua decisione. Ritorna sul posto di lavoro, fingendo che l'evento non si fosse mai verificato, ma viene licenziato. Jerry \u00e8 infastidito nello scoprire che i soldi che aveva nascosto nella borsa della biancheria sono scomparsi dopo averli lasciati in lavanderia. Incolpa subito il proprietario, che non rivendica alcuna responsabilit\u00e0. Jerry \u00e8 furioso e, aiutato da Kramer, complotta per versare un sacco di cemento nella lavatrice. Dopo aver fatto lo scherzo, i soldi di Jerry vengono scoperti nella borsa della biancheria di Kramer. George, aiutato da Elaine, trama vendetta contro il suo ex capo, ma il suo tentativo gli costa la possibilit\u00e0 di riguadagnare il lavoro.\n\"L'attacco di cuore\".\nTrama.\nGeorge pensa di avere un infarto, ma in realt\u00e0 ha bisogno di una tonsillectomia. Kramer consiglia un guaritore olistico come alternativa. George segue il consiglio di Kramer e quando George, Kramer e Jerry incontrano il guaritore olistico, d\u00e0 a George del t\u00e8 per risolvere il suo problema alle tonsille. George si ammala per aver bevuto il t\u00e8 e viene portato d'urgenza in ospedale. Sulla strada per l'ospedale, i paramedici litigano, provocando un incidente con l'ambulanza. George e Jerry vengono successivamente visti con i tutori per il collo e George si \u00e8 fatto rimuovere le tonsille.\n\"L'affare\".\nTrama.\nElaine e Jerry rinnovano la loro relazione sessuale dopo aver visto un film pornografico soft-core, ma per proteggere la loro amicizia, stabiliscono dei limiti per le avventure future. Sono orgogliosi di aver finalmente trovato il modello perfetto per fare sesso rimanendo amici, anche se George dubita che il loro accordo possa funzionare. Il giorno del compleanno di Elaine, Jerry offende inavvertitamente Elaine regalandole $ 182 in contanti. Kramer, invece, accontenta Elaine regalandole mobile che voleva. Jerry vuole porre fine all'accordo, ma Elaine ammette di volere una relazione a tutti gli effetti e non pu\u00f2 pi\u00f9 conformarsi alle regole stabilite. Rendendosi conto che lui ed Elaine non possono essere solo amici, Jerry riprende la relazione romantica.\n\"Il baby party\".\nTrama.\nElaine tiene un baby shower per un amico nell'appartamento di Jerry. George \u00e8 emozionato, perch\u00e9 trova nel baby shower l'occasione perfetta per \"sgridare\" la donna che gli aveva dato \"inequivocabilmente, il peggior appuntamento della [sua] vita\" versando la cream di cioccolato sulla sua maglietta rossa. Tuttavia, non pu\u00f2 riesce a trovare il coraggio di farlo. Nel frattempo, Kramer convince Jerry a piratare la televisione via cavo per guardare le partite casalinghe dei Mets. Quando arrivano i fornitori di servizi via cavo russi, rovinano il baby shower.\n\"Il ristorante cinese\".\nTrama.\nJerry, George ed Elaine decidono di andare a mangiare a cena senza prenotazione in un ristorante cinese, ma vengono ripetutamente ostacolati dal ma\u00eetre. Dopo che \u00e8 stato ripetutamente detto loro che avrebbero ricevuto un tavolo in \"5, 10 minuti\", Elaine afferma di essere cos\u00ec affamata che avrebbe mangiato cibo dal piatto di un altro cliente. Jerry scommette $ 50 che non lo avrebbe fatto. Elaine si avvicina ai commensali a un tavolo e dice loro che i suoi amici le darebbero $ 50 per mangiare uno dei loro involtini e che \u00e8 disposta a dividere con loro $ 25. Le persone al tavolo non la capiscono ed Elaine si allontana e perde la scommessa. Jerry, dopo aver mentito a suo zio dicendo che non poteva andare a cena a casa sua, vede l'addetta alla reception di suo zio al ristorante. Rendendosi conto che la sua copertura \u00e8 saltata, decide di cenare con suo zio, dopotutto. George, che non riesce a contattare la sua ragazza al telefono pubblico, ed Elaine sono pi\u00f9 che disposti ad andarsene. Dopo che lo fanno, il maitre chiama il loro nome.\nAssente: Cosmo Kramer\n\"Un cameriere sfortunato\".\nTrama.\nJerry, George ed Elaine sono a cena, quando un menu su un tavolo adiacente prende fuoco. George lo spegne e spiega al manager che il cameriere, Antonio, ha lasciato il menu troppo vicino a una candela, ed Elaine dichiara scherzosamente che non manger\u00e0 mai pi\u00f9 l\u00ec. Antonio viene successivamente licenziato, sconvolgendo Elaine e George. George e Kramer in seguito vanno nel suo appartamento per scusarsi, solo per far uscire accidentalmente il suo gatto dall'appartamento. Pochi giorni dopo, Antonio va a trovare George e gli dice che c'\u00e8 stata un'esplosione al ristorante, uccidendo cinque dipendenti, compreso il sostituto di Antonio. Spiega anche che, mentre stava cercando il suo gatto, ha trovato un lavoro migliore. Ringrazia George per avergli salvato la vita. Mentre esce dall'edificio, Antonio litiga con un ragazzo, Eddie, che Elaine sta cercando di scaricare, ferendosi a vicenda. Antonio perde il suo nuovo lavoro, George \u00e8 costretto a prendersi cura del suo gatto ed Eddie \u00e8 costretto a letto nell'appartamento di Elaine per diverse settimane."}
{"id": "4378270", "revid": "44876", "url": "https://it.wikipedia.org/wiki?curid=4378270", "title": "Associazione Sportiva Bari 1942-1943", "text": ""}
{"id": "4378276", "revid": "287204", "url": "https://it.wikipedia.org/wiki?curid=4378276", "title": "Hayastani Ankaxowt'yan Gavat' 2003", "text": "La Hayastani Ankaxowt'yan Gavat' 2003 (conosciuta anche come Coppa dell'Indipendenza) \u00e8 stata la 12\u00aa edizione della Coppa nazionale armena. Il torneo \u00e8 iniziato il 15 marzo e si \u00e8 concluso il 27 maggio 2003. Il Mika Ashtarak ha vinto la coppa per la terza volta battendo in finale il .\nOttavi di finale.\nGli incontri di andata si disputarono il 15 e 16 mentre quelli di ritorno il 19 e 20 marzo 2003.\nQuarti di finale.\nGli incontri di andata si disputarono il 23 e 24 marzo mentre quelli di ritorno il 6 e 7 aprile 2003.\nSemifinali.\nGli incontri di andata si disputarono il 17 e 18 maggio mentre quelli di ritorno il 22 e 23 maggio 2003.\nFinale.\nLa finale si svolse il 27 maggio 2003."}
{"id": "4378278", "revid": "205197", "url": "https://it.wikipedia.org/wiki?curid=4378278", "title": "Coppa dell'Indipendenza 2003", "text": ""}
{"id": "4378279", "revid": "205197", "url": "https://it.wikipedia.org/wiki?curid=4378279", "title": "Coppa d'Armenia 2003", "text": ""}
{"id": "4378281", "revid": "164044", "url": "https://it.wikipedia.org/wiki?curid=4378281", "title": "Mustapha Achrifi", "text": "Biografia.\nNato in Marocco, \u00e8 di nazionalit\u00e0 norvegese.\nCarriera.\nPer quanto concerne l'attivit\u00e0 nel calcio a 5, Achrifi gioca per il Grorud, con cui ha vinto il campionato 2014-2015 e la Futsal Cup 2013-2014.\nGioca per la Nazionale di calcio a 5 della Norvegia, di cui \u00e8 diventato capitano in data 15 settembre 2014.\nNel calcio, a livello giovanile, ha giocato per il V\u00e5lerenga dal 1998 al 2007. Nel 2007, infatti, si \u00e8 trasferito al L\u00f8renskog. \u00c8 rimasto in squadra sino al 2012, disputando sei stagioni in 2. divisjon con la casacca del L\u00f8renskog. Il 21 gennaio 2013, \u00e8 passato allo Str\u00f8mmen. Il 9 dicembre 2013, ha rinnovato il contratto che lo legava al club per un'ulteriore stagione. Il 12 gennaio 2015, ha prolungato l'accordo con lo Str\u00f8mmen per un'altra annata. Il 4 dicembre 2015 ha rinnovato ulteriormente il contratto che lo legava allo Str\u00f8mmen, sempre per una stagione.\nIl 4 settembre 2021 \u00e8 tornato al L\u00f8renskog con la formula del prestito.\nStatistiche.\nPresenze e reti nei club.\n\"Statistiche aggiornate al 15 settembre 2021.\""}
{"id": "4378282", "revid": "1543377", "url": "https://it.wikipedia.org/wiki?curid=4378282", "title": "Episodi di Seinfeld (terza stagione)", "text": "La terza stagione della serie televisiva Seinfeld \u00e8 stata trasmessa in prima visione negli Stati Uniti d'America dalla NBC dal 18 settembre 1991 al 6 maggio 1992. In Italia \u00e8 stata trasmessa in prima visione da TMC.\nLa ricetta medica.\nTrama.\nJerry, George ed Elaine una prescrizione medica per ricevere un massaggio gratuito, la prescrizione vienefatta dal dentista di Jerry, Roy (Ralph Bruneau). La massaggiatrice di Jerry diventa paranoico e pensa che questi sia pazzo quando Jerry fa alcune osservazioni casuali su un ragazzino che \u00e8 stato rapito in Pennsylvania. George si sente molto a disagio quando scopre che il suo massaggiatore \u00e8 un uomo. Dice a Jerry che pensa \"si sia mosso\" durante il massaggio e inizia ad avere dubbi sul suo orientamento sessuale. Roy si mette nei guai per aver firmato un giro prescrizioni false. Jerry cerca di vedere ancora una volta la fisioterapista, ma questa ha paura che prover\u00e0 a rapire suo figlio. L'episodio si conclude con i quattro che mangiano da Monk's e vedono Joe DiMaggio inzuppare le sue ciambelle nel caff\u00e8.\nLa verit\u00e0.\nTrama.\nGeorge dice alla sua ragazza Patrice (Valerie Mahaffey) la verit\u00e0 sul perch\u00e9 ha posto fine alla loro relazione; come conseguenza, lei si fa ricoverare all'istituto psichiatrico di Woodhaven. Jerry \u00e8 molto arrabbiato per questo perch\u00e9 \u00e8 stato Patrice ha lavorato alla sua dichiarazione dei redditi come contabile. A peggiorare le cose, lei ha tutti i suoi documenti fiscali e Jerry ha un disperato bisogno di averli indietro. Era stato Kramer a mettere nei guai Jerry costringendolo a contribuire a un falso fondo di soccorso contro i danni dei vulcani. Kramer esce anche con la coinquilina di Elaine, Tina (Siobhan Fallon), ed Elaine si lamenta della musica tribale ad alto volume e dei rumori sessuali nel suo appartamento. Kramer entra per errore nella stanza di Elaine e la vede nuda.\nLa penna.\nTrama.\nJerry ed Elaine vanno in Florida per visitare i genitori di Jerry per il fine settimana e fare immersioni subacquee. Jack Klompus si presenta per scrivere un assegno a Morty, il padre di Jerry. Jerry nota la penna di Jack. Quando ne chiede informazioni a Jack, questo dice a Jerry che pu\u00f2 scrivere sottosopra e che gli astronauti lo usano nello spazio. Jack offre la penna a un Jerry interessato. Jerry rifiuta la sua offerta diverse volte, ma Jack insiste e Jerry alla fine cede. Su sua stessa insistenza, Elaine dorme su un divano letto con una sbarra che sporge attraverso il materasso e le fa male alla schiena. La mattina dopo, la schiena di Elaine \u00e8 cos\u00ec dolente che non pu\u00f2 fare immersioni con Jerry. Nella comunit\u00e0 iniziano a circolare voci secondo cui Jerry voleva che Jack gli desse la penna. Jack si presenta nuovamente e Jerry gli restituisce la penna. Il giorno successivo, un chiropratico guarda la schiena di Elaine e le dice che non dovrebbe andare da nessuna parte per almeno cinque giorni.\nAssenti: Michael Richards nel ruolo di Cosmo Kramer e Jason Alexander nel ruolo di George Costanza\nIl cane.\nTrama.\nJerry \u00e8 su un aereo per tornare a casa quando l'ubriaco accanto a lui si ammala e chiede a Jerry di prendersi cura del suo cane mentre si riprende. Promette di chiamarlo e riprendersi il cane quando verr\u00e0 a New York. Il cane \"Farfel\" si rivela molto disobbediente e Jerry non pu\u00f2 uscire e lasciarlo solo. Jerry, George ed Elaine avrebbero dovuto vedere il film \"Prognosis Negative\", ma Jerry li informa che deve prendersi cura del cane e chiede loro di andare senza di lui. George ed Elaine si rendono conto che non hanno molto in comune senza Jerry intorno. Hanno una buona conversazione solo quando prendono in giro Jerry e le sue abitudini.\nLa biblioteca.\nTrama.\nJerry scopre di essere stato multato per un libro della biblioteca non restituito del 1971: Tropico del Cancro. Jerry \u00e8 convinto di aver effettivamente restituito il libro, poich\u00e9 ricorda di essere stato con una fidanzata del liceo, Sherry Becker, quel giorno e il suo vestito arancione gli \u00e8 rimasto \"impresso nella memoria\". Jerry trova quindi la sua vecchia fidanzata del liceo Sherry Becker, che dice a Jerry che il libro che si leggevano l'un l'altro era in realt\u00e0 il Tropico del Capricorno, non Tropico del Cancro. Jerry poi ricorda che in realt\u00e0 ha prestato il libro a George. Jerry quindi affronta George sul libro, che ha il flashback della smutandata subita da Heyman al liceo, quando Jerry gli ha prestato il libro e George lo ha lasciato l\u00ec. Jerry paga con riluttanza il signor Bookman (Philip Baker Hall) per il libro.\nIl parcheggio.\nTrama.\nIl cast \u00e8 alla ricerca dell'auto di Kramer nel parcheggio multipiano di un centro commerciale dopo che Kramer ha acquistato un condizionatore d'aria. Purtroppo nessuno riesce a ricordare dove fosse parcheggiata l'auto. Jerry \u00e8 ansioso di urinare e va in un angolo buio. Dopo che Jerry lo fa, viene individuato da un ufficiale e viene trattenuto nella cabina dell'ufficiale. Pi\u00f9 tardi, anche George viene colto nell'atto di urinare. Sia Jerry che George vengono multati e rilasciati. Poi per fortuna, la banda trova l'auto di Kramer ma sfortunatamente, Kramer, che ha le chiavi della macchina, \u00e8 ancora perso da qualche parte nel garage. Ore dopo, Kramer si presenta, dopo essere andato a caccia del condizionatore d'aria. Quando entrano tutti in macchina, il motore non si avvia.\nNel 1997, TV Guide ha classificato questo episodio #33 nella sua lista dei 100 migliori episodi di sitcom.\nIl caff\u00e8.\nTrama.\nJerry rimane affascinato da un ristorante sull'orlo del fallimento e d\u00e0 al proprietario alcuni consigli amichevoli. La ragazza di George vuole che faccia un test del QI per un corso che sta seguendo; preoccupato che otterr\u00e0 un brutto risultato, convince Elaine a farlo al posto suo. Jerry le suggerisce di fare il test al Dream Caf\u00e9 ma non considerano la presenza distraente di Kramer. Elaine ripete il test nell'appartamento di Jerry, ma un'altrao incontro con Kramer le impedisce di restituirlo in tempo. Nel frattempo, il Dream Caf\u00e9 rimane vuoto.\nIl messaggio sexy.\nTrama.\nGeorge ordina un rimedio per la calvizie dalla Cina. Elaine lascia in modo anonimo un messaggio erotico sul registratore di Jerry dal quale cui Jerry, George e Kramer diventano ossessionati. Ammette a George di essere stata la voce sexy nel nastro. George \u00e8 scioccato nel sentire questo e improvvisamente diventa attratto da lei. Fa promettere a George di non dire la sua confessione a Jerry o Kramer. George ha difficolt\u00e0 a controllare la sua ossessione per Elaine e alla fine dice a Elaine di essere attratto da lei, di fronte a Jerry e Kramer. Elaine trova questa notizia inquietante e poi si rende conto che anche Jerry e Kramer sono stati attratti da lei. Spaventata, lascia immediatamente l'appartamento di Jerry.\nLa plastica al naso.\nTrama.\nGeorge pensa che la sua ragazza sia perfetta, tranne per un difetto: ha un naso grosso, quindi Kramer la incoraggia a farsi rinoplastica. Jerry non \u00e8 sicuro della sua relazione con un'attrice che trova bellissima ma con la quale non ha nulla in comune. La ragazza di George effettua la rinoplastica, ma va male e George la lascia. Tuttavia, una volta risolto il problema, torna ad essere bellissima e inizia ad uscire con Kramer, lasciando George a pentirsi di averla lasciata.\nChi trova un amico.\nTrama.\nDurante una festa George va via con una collega bloccando Jerry ed Elaine a Long Island, dove devono aspettare Kramer. In segno di gratitudine per aver permesso a lui ed Elaine di aspettare a casa sua, Jerry suggerisce ai padroni di casa di andarlo a trovare al suo appartamento se mai si fossero trovati a New York City. Settimane dopo, il marito accetta la sua offerta proprio mentre Jerry sta uscendo dalla porta. Jerry gli permette di aspettare nell'appartamento fino al suo ritorno. Tuttavia, Kramer si ferma e lui e l'ospite bevono qualcosa e si ubriacano. Alla fine chiamano una prostituta per venire a casa di Jerry. Pi\u00f9 tardi, l'uomo esce dall'appartamento senza pagare proprio mentre Jerry torna. Mentre Jerry cerca di pagare la ragazza in modo che se ne vada, la polizia arriva e lui viene \"beccato\" per fomentare la prostituzione.\nIl lato opposto.\nTrama.\nL'auto di Jerry viene rubata e lui ha una conversazione con il ladro d'auto al telefono dell'auto. George accetta un lavoro spostando le auto da un lato all'altro della strada, per rispettare le normative sui parcheggi laterali alternativi, e fa un lavoro molto negligente facendo schiantare auto e causando ingorghi. Elaine si prende cura del suo ragazzo di 66 anni che ha avuto un ictus poco prima che lei stesse per rompere con lui. Kramer ottiene una battuta in un film di Woody Allen, rendendo popolare l'espressione: \"Questi salatini mi stanno facendo venire sete!\". Durante le riprese ferisce accidentalmente Woody Allen e viene licenziato dal set.\nIl puntino rosso.\nTrama.\nElaine trova a George un lavoro nella sua casa editrice; per ringraziarla, le compra un maglione di cashmere apparentemente costoso, che ha un piccolo difetto, un puntino rosso, per il quale \u00e8 stato notevolmente svalutato. Elaine lo vede e diventa furiosa con George. Elaine restituisce subito a George il maglione di cashmere. Pi\u00f9 tardi, mentre George stava lavorando al suo nuovo lavoro, diventa sessualmente attratto da una donna delle pulizie e fa sesso con lei dopo che entrambi hanno bevuto lo scotch di Hennigan. Il giorno successivo, la donna delle pulizie si arrabbia per quanto accaduto la notte precedente e minaccia di denunciare quanto accaduto al capo dell'azienda. George cerca di compensare con lei offrendo il maglione di cashmere imperfetto. La donna delle pulizie identifica la macchia rossa e George viene licenziato dopo che la donna ha denunciato la loro relazione.\nLa metropolitana.\nTrama.\nOgnuno dei quattro personaggi principali vive un'esperienza unica durante un viaggio in metropolitana. Jerry fa amicizia con un nudista sovrappeso (Ernie Sabella) durante il suo viaggio a Coney Island. George incontra una donna incantevole (Barbara Stock), che lo seduce, poi lo deruba e lo ammanetta al suo letto, cos\u00ec nel frattempo perde il colloquio di lavoro. Kramer riceve una dritta per le corse di cavalli e vince molti soldi, il che lo aiuta a pagare le multe della sua auto. Ma sulla via del ritorno, Kramer sta per essere derubato da un altro passeggero della metropolitana, solo per essere salvato da un poliziotto che finge di essere un violinista cieco. Elaine perde un matrimonio lesbico, a cui doveva partecipare a causa dei ritardi dei treni, che la rendono molto nervosa insieme alla sua apparente claustrofobia.\nIl concerto.\nTrama.\nIl distributore di caramelle Pez di Jerry fa ridere Elaine ad alta voce a un recital di pianoforte tenuto dalla ragazza di George. Kramer crea una colonia che profuma di spiaggia. Jerry ospita un intervento per un vecchio amico con un problema di droga. La ragazza di George sente Elaine ridere, si rende conto che \u00e8 stata Elaine a rovinare il suo concerto e lascia George. L'amico di Jerry abbandona la sua dipendenza dalla droga, ma diventa dipendente dalle Pez.\nIl suicidio.\nTrama.\nElaine ha bisogno di digiunare prima di una radiografia, quindi prova a rimpinzarsi tre giorni prima dell'esame. Dopo che il suo vicino Martin ha cercato di suicidarsi, Jerry viene baciato dalla sua ragazza, Gina, mentre \u00e8 in ospedale. Un sensitivo avverte George di annullare la sua vacanza alle Isole Cayman. Tuttavia, Elaine lo offende e il sensitivo li caccia fuori prima che possa dire a George perch\u00e9 dovrebbe annullare la sua vacanza. Per la paura, George vende il suo biglietto a Kramer. Jerry si preoccupa quando l'amico di Martin, Newman, lo vede con Gina. Elaine inizia ad avere allucinazioni per la fame. Newman racconta tutto al Martin appena sveglio. Poi, in un impeto di gelosia, Martin cerca di strangolare Jerry.\nLa riparazione.\nTrama.\nGeorge dice che non accetterebbe mai un appuntamento combinato, dicendo che un appuntamento combinato \u00e8 a un passo dalla prostituzione o dagli annunci personali (tuttavia, in La gara risponde a un annuncio personale sul Daily Worker). Jerry ed Elaine incastrano George con l'amica di Elaine, Cynthia. I due vanno d'accordo d'accordo, ma George \u00e8 inorridito nello scoprire che Kramer gli ha dato un preservativo difettoso. Cynthia dice a Elaine che il suo ciclo \u00e8 in ritardo."}
{"id": "4378285", "revid": "767487", "url": "https://it.wikipedia.org/wiki?curid=4378285", "title": "Jonas Wiseth", "text": "Carriera.\nClub.\nWiseth gioc\u00f2 per lo Steinkjer dal 2008 al 2009, per poi passare al Nardo.\nIl 6 ottobre 2017 \u00e8 stato ingaggiato dall'Utleira, compagine neopromossa in Eliteserie.\nNazionale.\nGioca per la Nazionale di calcio a 5 della Norvegia."}
{"id": "4378286", "revid": "594360", "url": "https://it.wikipedia.org/wiki?curid=4378286", "title": "Tre Streghe Antenate", "text": ""}
{"id": "4378287", "revid": "647919", "url": "https://it.wikipedia.org/wiki?curid=4378287", "title": "Multi-tier", "text": ""}
{"id": "4378288", "revid": "767487", "url": "https://it.wikipedia.org/wiki?curid=4378288", "title": "Palazzo degli uffici statali", "text": "Il Palazzo degli Uffici Statali \u00e8 un edificio che sorge nel centro di Forl\u00ec, all'angolo tra via delle Torri e corso Mazzini.\nStoria e descrizione.\nVenne costruito tra il 1935 e il 1936 sul progetto di Cesare Bazzani con lo scopo di fornire una sede agli uffici dei ministeri delle finanze, dei lavori pubblici e dell'agricoltura e foreste. Al fine di completare e rendere pi\u00f9 elegante la scenografia di piazza Saffi, fu lo stesso Mussolini a imporre ancora il Bazzani quale progettista, nonostante molti non avessero apprezzato lo stile che l'architetto romano aveva scelto per la costruzione del Palazzo delle Poste.\nIl nuovo progetto, condizionato dalla preventiva acquisizione e demolizione di diversi antichi edifici di propriet\u00e0 di influenti famiglie forlivesi (Montanari, Valdesi, Pantoli), and\u00f2 incontro a enormi ed impreviste difficolt\u00e0. I proprietari, ben determinati a ottenere il massimo risarcimento dalla vendita dei propri edifici, fecero ricorso ad amicizie e conoscenze altolocate, compresi alcuni familiari di Mussolini. Dovevano essere inoltre vinte le fortissime resistenze dei commercianti, che, con l'abbattimento dei propri negozi, rischiavano di chiudere la loro attivit\u00e0 per sempre.\nTutte queste istanze vennero soddisfatte grazie alla promessa che si sarebbero aperti una serie di locali ad uso commerciale sotto il loggiato del nuovo edificio e quelle del Palazzo del Monte di Piet\u00e0. Il primo progetto, stilato nel 1933, prevedeva il mantenimento dell'antico Palazzo Baratti, gi\u00e0 Orceoli, situato all'angolo tra Via delle Torri e via Biondini. Ma anche questo edificio, pur essendo vincolato, venne poi espropriato e demolito per consentire la completa esecuzione del progetto imposto dal duce. Per sbloccare la situazione, il genio civile si era appellato al soprintendente di Bologna Carlo Calzecchi, il quale, dietro sollecitazioni altolocate, prontamente aveva provveduto ad eliminare l'edificio dall'elenco delle costruzioni storiche protette.\nLa demolizione degli edifici che occupavano l'area divenne un'ossessione per Mussolini, tanto che, a met\u00e0 del settembre del 1934, scrisse il seguente telegramma all'allora ministro dei lavori pubblici, Araldo di Crollalanza: \"passando per folli o visto il cosiddetto palazzo Baratti ancora in piedi stop Se necessario come sembra rinnovati gli ordini per demolirlo senza indugi\". Risolta la questione, Mussolini su pressioni del forlivese Manlio Morgagni, presidente dell'agenzia Stefani, intervenne presso le autorit\u00e0 politiche e amministrative della citt\u00e0 affinch\u00e9 i lavori di costruzione venissero affidati alla Ditta Benini, di cui Morgagni stesso stava per diventare presidente.\nNella progettazione del palazzo Cesare Bazzani ricerc\u00f2 una sorta di mediazione tra l'architettura romana classica e l'architettura razionalista, come dimostra il grande porticato per terra che ricorda, per dimensioni e struttura, gli antichi acquedotti.\nL'edificio venne inaugurato il 21 aprile 1937, in occasione delle celebrazioni per il Natale di Roma. Ancora oggi colpisce la sua imponenza: 65.000 m\u00b3 e 300 stanze e ambienti disposti su di una superficie di circa 4500 m\u00b2. In cima al palazzo era stata collocata una torretta, andata distrutta nel bombardamento del 25 agosto 1944."}
{"id": "4378291", "revid": "824425", "url": "https://it.wikipedia.org/wiki?curid=4378291", "title": "K 73", "text": ""}
{"id": "4378292", "revid": "824425", "url": "https://it.wikipedia.org/wiki?curid=4378292", "title": "K 45", "text": ""}
{"id": "4378293", "revid": "767487", "url": "https://it.wikipedia.org/wiki?curid=4378293", "title": "The Man Without a Country (film 1917)", "text": "The Man Without a Country \u00e8 un film muto del 1917 diretto da Ernest C. Warde, sotto la supervisione di Edwin Thanhouser.\nLa storia che, nel racconto originale di Edward Everett Hale prendeva spunto dalla guerra civile americana, nel film viene aggiornata, ambientata durante il primo conflitto mondiale.\nIl film fu l'ultimo della carriera della protagonista, l'attrice Florence La Badie: nell'agosto 1917 fu coinvolta in un incidente automobilistico e mor\u00ec poco dopo.\nTrama.\nFin da piccola, dopo essere rimasta orfana, Barbara Norton ha vissuto con gli zii. Ormai grande, si innamora di un giovane con il quale si fidanza. Questi, che appartiene a una facoltosa famiglia del posto, si dichiara un convinto pacifista e, quando gli Stati Uniti entrano in guerra, rifiuta di arruolarsi. Il suo atteggiamento amareggia Barbara che gli restituisce l'anello di fidanzamento per poi andare a fare l'infermiera nella Croce Rossa. Il piroscafo sul quale \u00e8 imbarcata e che la sta portando in Francia viene silurato e affondato. Il nome della ragazza appare nella lista dei dispersi e tutti credono che sia annegata.\nNeanche questo fatto, per\u00f2, scuote le convinzioni dell'ex fidanzato. Tanto che un vecchio amico di suo padre, scosso dal suo comportamento, gli porta da leggere un libro, \"L'uomo senza una patria\". Dopo quella lettura, il giovane si ricrede e decide di arruolarsi. Barbara, che si \u00e8 salvata, ritorna a casa e un abbraccio sigilla l'amore ritrovato dei due fidanzati.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Universal Film Manufacturing Company (con il nome Jewel Productions), il film usc\u00ec nelle sale cinematografiche statunitensi il 9 settembre 1917."}
{"id": "4378299", "revid": "57872", "url": "https://it.wikipedia.org/wiki?curid=4378299", "title": "Angelo Stefano Brusco", "text": "Biografia.\nAngelo Stefano Brusco nella sua lunga carriera ha prodotto decorazioni di soggetto sacro e profano che ornano chiese e palazzi di Savona e dintorni.\nFiglio di Giovanni Battista e Anna Maria Rom\u00e8, fu fratello di Giacomo Agostino Brusco e di Paolo Gerolamo Brusco. Dal padre apprese l'arte di dipingere maioliche, perfezionandosi poi nel laboratorio del ceramista savonese Giacomo Boselli. Comp\u00ec studi pittorici specializzandosi nella realizzazioni di Trompe-l'\u0153il, decorazioni floreali, paesaggi e finte architetture. Quasi tutte le sue opere furono realizzate in collaborazione o come completamento dei lavori del fratello Paolo Gerolamo, di cui non raggiunse mai il livello artistico.\nMor\u00ec poverissimo a Noli nel 1831."}
{"id": "4378303", "revid": "1776051", "url": "https://it.wikipedia.org/wiki?curid=4378303", "title": "Cimitero degli Indiani", "text": "Il cimitero degli Indiani \u00e8 uno dei due cimiteri di guerra nella citt\u00e0 di Forl\u00ec ed ospita le spoglie dei soldati indiani morti a Forl\u00ec e nel forlivese durante la Seconda guerra mondiale; l'altro \u00e8 il cimitero degli Inglesi.\nIl cimitero sorge in via Ravegnana proprio di fronte al cimitero monumentale cittadino. Il cimitero, avviato nel dicembre 1944, accoglie le tombe di 496 caduti (15 ancora ignoti), di cui 493 soldati dell'esercito indiano della 4th, 8th e 10th Indian Infantry Division e 3 dell'esercito britannico.\nAll'interno del cimitero di guerra indiano si trova il monumento commemorativo della cremazione degli ufficiali ind\u00f9 e sikh e dei soldati dell'esercito indiano che persero la vita tra il 16 aprile e l'ottobre 1944, nel corso degli attacchi lungo la linea gotica, fino allo sfondamento definitivo avvenuto tra l'agosto 1944 e l'aprile 1945. In totale il monumento onora la memoria di 769 caduti. Il 13 agosto 2011, all'entrata del cimitero \u00e8 stato scoperto un gruppo bronzeo, opera dell'artista di origine bulgara Stephan Popdimitrov, dedicato ai soldati sikh caduti in guerra."}
{"id": "4378304", "revid": "22414", "url": "https://it.wikipedia.org/wiki?curid=4378304", "title": "Distretto di Korenovsk", "text": ""}
{"id": "4378306", "revid": "22414", "url": "https://it.wikipedia.org/wiki?curid=4378306", "title": "Distretto di Gul'kevi\u010di", "text": ""}
{"id": "4378307", "revid": "767487", "url": "https://it.wikipedia.org/wiki?curid=4378307", "title": "Vain el\u00e4m\u00e4\u00e4 (album)", "text": "Vain el\u00e4m\u00e4\u00e4 (in finlandese, \"Solo vita\") \u00e8 una raccolta di cover di diversi artisti, tratta dall'omonima serie televisiva, pubblicato il 16 novembre 2012 dalla Warner Music Finland.\nL'album \u00e8 diventato multidisco di platino per aver veduto pi\u00f9 di 160 000 copie. A dicembre 2012 l'album risulta tra gli album pi venduti negli anni 2000.\nIl successo dell'album ha portato alla produzione di una nuova raccolta, \"Vain el\u00e4m\u00e4\u00e4 jatkuu\", pubblicata il 21 dicembre 2012."}
{"id": "4378309", "revid": "767487", "url": "https://it.wikipedia.org/wiki?curid=4378309", "title": "Faysal Ahmed", "text": "Carriera.\nA livello di calcio a 5, Ahmed gioca per il Grorud, con cui ha vinto il campionato 2014-2015 e la Futsal Cup 2013-2014. Ha giocato anche per la Nazionale norvegese.\nPer quanto concerne l'attivit\u00e0 calcistica, Ahmed ha giocato nelle giovanili dello Skeid. Ha militato poi nelle file del Groruddalen, prima di fare ritorno allo Skeid. Il 16 maggio 2009 ha debuttato con questa maglia nella 1. divisjon, subentrando a Bardh Shala nella sconfitta per 4-0 sul campo del Mj\u00f8ndalen. A fine stagione, la squadra \u00e8 retrocessa nella 2. divisjon. Nel 2011, Ahmed \u00e8 passato all'Oslo City. Il 26 agosto dello stesso anno \u00e8 stato messo sotto contratto dall'H\u00f8dd. Ha esordito con questa maglia il 28 agosto, quando \u00e8 stato titolare nella sconfitta per 3-1 sul campo del Bod\u00f8/Glimt. Il 18 settembre \u00e8 stato autore di una doppietta nel 3-0 inflitto all'Alta.\nA fine stagione, si \u00e8 trasferito al L\u00f8renskog. Ha debuttato con questa maglia il 15 aprile 2012, schierato titolare nel successo casalingo per 3-0 sul Senja. Il 5 maggio successivo ha trovato la prima rete, nel 3-1 inflitto al Follo. \u00c8 rimasto in squadra per un biennio, nel quale ha totalizzato 47 presenze e 16 reti tra campionato e coppa.\nNella finestra di trasferimento invernale del 2014, \u00e8 passato al Grorud. Il 22 aprile ha giocato la prima partita in squadra, sostituendo Henning Bun\u00e6s nella sconfitta interna per 3-4 contro il Brann 2. Il 10 maggio \u00e8 arrivata la prima rete, nel pareggio per 1-1 maturato sul campo dell'\u00c5lg\u00e5rd.\nStatistiche.\nPresenze e reti nei club.\n\"Statistiche aggiornate al 1\u00ba aprile 2017.\""}
{"id": "4378311", "revid": "76963", "url": "https://it.wikipedia.org/wiki?curid=4378311", "title": "Paul Greco", "text": "Dopo alcuni ruoli di secondo piano, nel 1988 interpret\u00f2 Simone Zelota ne \"L'ultima tentazione di Cristo\" di Martin Scorsese.\nBiografia.\n. Mor\u00ec a soli 53 anni da poco compiuti, ."}
{"id": "4378312", "revid": "767487", "url": "https://it.wikipedia.org/wiki?curid=4378312", "title": "Vain el\u00e4m\u00e4\u00e4 jatkuu", "text": "Vain el\u00e4m\u00e4\u00e4 jatkuu \u00e8 la seconda raccolta tratta dall'omonima serie televisiva, pubblicata il 21 dicembre 2012 dalla Warner Music Finland.\nL'album ricevette il disco di platino in Finlandia per aver venduto oltre 80 000 copie."}
{"id": "4378313", "revid": "1305772", "url": "https://it.wikipedia.org/wiki?curid=4378313", "title": "Vain el\u00e4m\u00e4\u00e4", "text": ""}
{"id": "4378317", "revid": "300067", "url": "https://it.wikipedia.org/wiki?curid=4378317", "title": "Olguiz Rodr\u00edguez", "text": "Carriera.\nHa allenato l' alle Olimpiadi 1952, ai Mondiali 1959 e ai Giochi panamericani 1963.\nNel 1964 ha vinto il Campionato Federale alla guida del Club Atl\u00e9tico Tabar\u00e9 di Montevideo."}
{"id": "4378333", "revid": "174063", "url": "https://it.wikipedia.org/wiki?curid=4378333", "title": "Hyundai SRX", "text": ""}
{"id": "4378334", "revid": "1318658", "url": "https://it.wikipedia.org/wiki?curid=4378334", "title": "Daniel Cross", "text": "Daniel Cross (9 marzo 1974 \u2013 Roma, 14 dicembre 2012) \u00e8 un personaggio immaginario dell'universo di \"Assassin's Creed\" protagonista, assieme a Nikolai Orelov, dei fumetti ' e '.\nBiografia del personaggio.\nA seguito di una notte passata a bere alcolici in un locale di Philadelphia, Daniel fu portato via da Hannah Mueller, un membro degli Assassini, e introdotto ad un nuovo stile di vita. Incuriosito dalle sue visioni della vita passata del suo bisnonno Nikolai Orelov, Daniel si un\u00ec all'Ordine degli Assassini e rese lo scopo della sua vita quello di incontrare il loro Mentore, convinto che potesse aiutarlo a capire il significato del suo dono.\nDaniel viaggi\u00f2 due anni per il mondo, visitando tutti i maggiori campi degli Assassini, alla ricerca del Mentore, prima di essere ricevuto in udienza. Fu durante questo incontro che un comando dormiente, impiantato nella mente di Daniel quando era molto piccolo, si attiv\u00f2.\nDaniel uccise il Mentore e fu costretto a fuggire e a lasciare l'Ordine degli Assassini, tornando dalle uniche persone che avrebbero potuto accettarlo, le Abstergo Industries. L\u00ec, Daniel si un\u00ec all'Ordine dei Templari, di cui divenne un Maestro e membro dell'Inner Sanctum nel 2012.\nNel settembre dello stesso anno, Daniel cattur\u00f2 l'ex Assassino Desmond Miles, che condusse alla Abstergo, dove divenne una delle cavie del Progetto Animus del Dr. Warren Vidic. Dopo la fuga dalla Abstergo di Desmond ed il fallimento del Progetto Sirena, Daniel ne segu\u00ec le tracce e si confront\u00f2 con lui pi\u00f9 volte in giro per il mondo con lo scopo di recuperare la Mela dell'Eden in suo possesso per conto di Vidic. Durante il loro ultimo incontro, avvenuto nella struttura della Abstergo di Roma, Daniel venne assassinato dallo stesso Desmond.\nGiovinezza.\nDaniel Cross, il cui nome di nascita \u00e8 sconosciuto, quando era ancora molto piccolo, viene rapito dagli uomini delle Abstergo Industries e sottoposto ad almeno un intervento di chirurgia.\nDopo aver reso Daniel il Soggetto 4 del Progetto Animus, la Abstergo esplor\u00f2 i suoi ricordi genetici, causandogli le allucinazioni tipiche dell'effetto osmosi anni pi\u00f9 tardi. Utilizzando una copia di un Frutto dell'Eden, il Dr. Warren Vidic inser\u00ec nella mente di Daniel un impulso nascosto che avrebbe dovuto portarlo ad uccidere il Mentore dell'Ordine degli Assassini quando se ne sarebbe presentata l'occasione. Dopodich\u00e9, il piccolo Daniel fu abbandonato sulla strada. Vag\u00f2 per la campagna per un po' di tempo, finch\u00e9 non fu trovato da una coppia che stava passando di l\u00ec in macchina. Quando loro gli chiesero quale fosse il suo nome, Daniel rispose tristemente che voleva tornare a casa sua, ma in russo, la lingua del suo antenato di cui era stato costretto a rivivere i ricordi.\nDaniel crebbe e divent\u00f2 un criminale, continuando a soffrire di improvvise allucinazioni, cos\u00ec vivide da portarlo spesso a confondere se stesso con il suo bisnonno, Nikolai Orelov.\nNon essendo in grado di comprendere e contrastare le allucinazioni causate dall'effetto osmosi, Daniel si diede all'alcol e alla droga. Alla fine, la sua dipendenza dalla droga port\u00f2 alla morte della sua fidanzata, Kelly. Daniel fu arrestato e, una volta rilasciato, obbligato dal tribunale a sottoporsi a delle visite mediche e a prendere dei medicinali che reprimessero le allucinazioni.\nIn un certo momento del 1998, quando inizi\u00f2 a sembrare evidente che Daniel non stava prendendo le medicine che gli erano state prescritte, lo psichiatra che gli era stato assegnato dal tribunale gli ricord\u00f2 che era obbligato a farlo dalla legge. Tuttavia, Daniel, stanco di prendere quel tipo di medicinali, gett\u00f2 via la ricetta medica in un cestino della spazzatura e si rec\u00f2 in un bar.\nL\u00ec, Daniel bevve una grande quantit\u00e0 di bevande alcoliche e si propose ad alcune ragazze presenti, prima di vomitare nei bagni del locale. In quel momento, inizi\u00f2 ad avere un'altra delle sue allucinazioni, a causa della quale vide il tentativo del suo antenato di assassinare lo Zar Alessandro III, prima di essere cacciato fuori dal locale per la confusione che stava creando all'interno.\nUna volta fuori dal locale, Daniel fu fermato da un uomo che prov\u00f2 a sincerarsi se si sentisse bene o meno. Tuttavia, essendo ancora in preda alle allucinazioni, accus\u00f2 l'uomo di essere un Templare e prov\u00f2 a colpirlo con un coltello. Prima che fosse in grado di pugnalare l'uomo, Daniel fu fermato da Hannah Mueller che, credendolo un Assassino, lo rimprover\u00f2 per i suoi gesti e lo fece salire sulla sua auto per riportarlo al suo campo.\nIntroduzione nell'Ordine.\nIl giorno seguente, Daniel si svegli\u00f2 in un luogo a lui sconosciuto e apprese poco dopo da Hannah che era stato portato in un campo degli Assassini nei pressi di Philadelphia. Poi la ragazza gli disse che non erano stati in grado di riportarlo nella sua baracca e che al campo nessuno era in grado di riconoscerlo.\nSubito dopo, i due incontrarono Paul Bellamy, il responsabile del campo, che si colleg\u00f2 al discorso che Hannah stava facendo, dicendo a Daniel che non avevano trovato alcun riferimento a lui in alcun registro del personale dell'Ordine degli Assassini. Daniel allora spieg\u00f2 spazientito nuovamente che non sapeva nulla n\u00e9 di Assassini n\u00e9 di Templari, nonostante il tatuaggio che portava sul braccio rappresentasse il simbolo dell'Ordine.\nIn quel momento, Daniel ebbe un'altra visione e pronunci\u00f2 a voce alta alcune parole che il suo bisnonno Nikolai aveva detto in uno dei suoi ricordi. Quando Paul prov\u00f2 a chiedergli che cosa stesse accadendo, e che cosa volesse dire \"Tunguska\", Daniel prov\u00f2 ad andarsene dal campo, ma fu bloccato da due Assassini. I tre iniziarono una lotta a mani nude, in cui Daniel riusc\u00ec a mettere fuori gioco i suoi avversari, prima di essere indotto a fermarsi da Paul, che gli punt\u00f2 al collo la sua lama celata. Daniel torn\u00f2 in s\u00e9 stesso e fu riportato nella baracca che gli era stata assegnata la notte precedente.\nQuella sera, in un impeto di rabbia, Daniel rovesci\u00f2 i mobili della sua stanza, attirando l'attenzione di Hannah. Avendo ormai paura delle sue sempre pi\u00f9 frequenti allucinazioni, Daniel le disse che aveva lasciato le sue medicine nel suo appartamento, e che aveva assolutamente bisogno di prenderle.\nNonostante il suo primo rifiuto, Hannah fu impietosita da Daniel e, dopo avergli fornito un lungo cappotto dotato di cappuccio in cui potesse nascondersi il pi\u00f9 possibile, i due lasciarono il campo e si diressero all'appartamento del ragazzo. I due raggiunsero l'appartamento, dove tuttavia Daniel si rese conto di aver finito tutte le sue medicine, poich\u00e9 ne aveva gettato via l'ultimo flacone il giorno precedente. Daniel cadde velocemente in un profondo stato di sconforto e Hannah, per cercare di aiutarlo, gli sugger\u00ec che sarebbe stato meglio per lui lasciare uscire ci\u00f2 che era bloccato all'interno della sua mente.\nRicerca del suo scopo.\nDopo una breve discussione sull'importante ruolo dell'Ordine degli Assassini nei brogli delle imminenti elezioni presidenziali, Hannah gli chiese se ricordasse mai qualcosa dopo aver avuto una allucinazione. Dopo essersi alzato in piedi, Daniel si diresse alla finestra, sulla cui condensa disegn\u00f2 la figura di un Bastone, di cui non conosceva alcun significato.\nIn quel momento, Paul Bellamy irruppe nella stanza. Dopo essersi avvicinato a loro, gli disse che era appena stato al telefono con William Miles, i cui registri menzionavano una piccola squadra di Assassini che era stata mandata in missione a Tunguska nel 1908, di cui solo uno era sopravvissuto. Quell'uomo, che era il bisnonno di Daniel, era successivamente emigrato in America.\nDopo aver sentito il nome del suo antenato, Daniel inizi\u00f2 a soffrire di un'altra allucinazione, in cui vide ci\u00f2 che accadde a Nikolai nella missione di recupero del Bastone dell'Eden a Tunguska. Paul allora invit\u00f2 Daniel a dire loro ci\u00f2 che stava accadendo nella sua testa in quel momento, ricevendo per\u00f2 un pugno come risposta.\nDaniel lasci\u00f2 improvvisamente l'appartamento e inizi\u00f2 a salire sul tetto del palazzo, continuando a rivivere gli eventi, a cui assistette il suo bisnonno nel 1908, che trapelavano nella sua mente. Paul e Hannah allora, per evitare che Daniel si facesse del male, iniziarono a rincorrerlo, implorandolo di scendere dal tetto insieme a loro. Nel momento in cui la visione raggiunse il suo stato culminante, la mente di Daniel fu invasa da immagini del presente, del passato e del futuro; la Mela dell'Eden, Nikola Tesla, l'Eden e la sua stessa nascita. Daniel collass\u00f2 sul pavimento, ma fu subito raggiunto e soccorso da Hannah, a cui disse che stava bene e che aveva finalmente chiaro lo scopo della sua vita e che voleva incontrare il Mentore dell'Ordine degli Assassini.\nL'incontro con il Mentore.\nNei due anni successivi, Daniel cerc\u00f2 in giro per il mondo degli indizi che potessero suggerirgli dove si trovasse il Mentore, visitando i maggiori campi degli Assassini durante la sua ricerca. In ogni campo, Daniel si appell\u00f2 ai suoi confratelli Assassini, ricercando il loro supporto e guida.\nIl 5 novembre del 2000, mentre si stava rinfrescando nella stanza di un albergo, Daniel fu attaccato da alcuni di uomini mascherati che, dopo una breve colluttazione, gli somministrarono un sedativo. Il giorno seguente si svegli\u00f2 nell'ufficio del Mentore di Dubai.\nNonostante lo smarrimento iniziale, Daniel cap\u00ec velocemente che l'uomo che si trovava davanti a lui era il Mentore dell'Ordine degli Assassini. Il Mentore gli disse che sapeva chi Daniel fosse, poich\u00e9 ne aveva tenuto d'occhio i progressi e le azioni, e delle sue allucinazioni, constatando come fossero una risorsa preziosa per l'Ordine.\nSuccessivamente il mentore spieg\u00f2 a Daniel come il titolo di \"Mentore\", cos\u00ec come la somma totale delle conoscenze dei Mentori, venisse passato in maniera diretta dal predecessore. Poi pass\u00f2 a spiegare al ragazzo come nel corso de secoli l'Ordine avesse cambiato il suo modo di operare e come non eliminasse pi\u00f9 semplicemente coloro che diventavano troppo potenti o avidi.\nDopodich\u00e9, il Mentore don\u00f2 la sua lama celata a Daniel, spiegandogli come l'arma ormai fosse utilizzata solo per le cerimonie, nonostante fosse ancora perfettamente funzionante.\nNon appena ricevette la lama, Daniel fece ci\u00f2 per cui era stato programmato anni prima. Dopo aver indossato il bracciale della lama, Daniel richiam\u00f2 l'impulso che era stato inserito nel suo subconscio da Warren Vidic anni prima alla Abstergo.\nDaniel, seguendo questo impulso, assassin\u00f2 il Mentore con la lama celata. Immediatamente si pent\u00ec della sua azione, non capendo il perch\u00e9 avesse fatto una cosa del genere. Subito dopo, sentendo delle voci provenire da fuori la porta dell'ufficio, Daniel salt\u00f2 attraverso il vetro della finestra, gi\u00f9 dal grattacielo, tuffandosi in mare. Dopodich\u00e9 inizi\u00f2 a dirigersi verso l'unico luogo in cui ormai avrebbero potuto accoglierlo, la Abstergo.\nRitorno alla Abstergo.\nIl 21 novembre, Daniel riusc\u00ec finalmente a fare ritorno alla struttura di ricerca delle Abstergo Industries di Philadelphia. Non appena arriv\u00f2, Daniel chiese di poter essere reinserito immediatamente all'interno dell'Animus; tuttavia fu solamente dopo un attacco del ragazzo ad una sfortunata segretaria che Warren Vidic si convinse dell'urgenza della richiesta. Daniel fu inserito nuovamente nell'Animus, dove fu libero di esplorare i ricordi genetici del suo antenato, Nikolai Orelov, che ebbero un effetto calmante sul ragazzo.\nDaniel fu presto fatto uscire dall'Animus e legato ad un letto medico. Poi, sotto la supervisione di Stearns e di altri dipendenti Abstergo di alto grado, la dottoressa Sung fu costretta ad estrarre informazioni da Daniel somministrandogli delle dosi di SK-345. Cos\u00ec, il ragazzo rivel\u00f2 inconsciamente la posizione ed i segreti dei nascondigli degli Assassini che aveva visitato negli ultimi due anni, permettendo ai templari di iniziare \"la Grande Purga\", finalizzata alla distruzione dell'Ordine nemico.\nNei quattordici mesi seguenti, Daniel continu\u00f2 le sue sessioni all'interno dell'Animus, attraverso il quale rivisse i ricordi del suo antenato Innokenti Orelov sotto la supervisione della dottoressa Sung. Solamente nel 2002, la dottoressa lo disconnesse dalla macchina, poich\u00e9 il suo cervello era al limite della sopportazione. Dopo essersi presentata ed aver informato Daniel di quanto tempo avesse passato all'interno dell'Animus, la donna gli spieg\u00f2 di come tutti i Templari lo considerassero oramai un eroe poich\u00e9 era riuscito a localizzare ed assassinare il Mentore. Daniel venne poi condotto al suo appartamento privato alla struttura della Abstergo di Philadelphia, offerto dalla azienda stessa, dove presto soff\u00ec nuovamente dell'effetto osmosi, grazie alla quale rivisse alcuni ricordi di Innokenti Orelov.\nQuella sera stessa, Daniel riusc\u00ec ad incontrare la dottoressa Sung poco prima che lasciasse la struttura per andare a casa. Tuttavia, nel momento dell'incontro, Daniel soffr\u00ec dell'effetto osmosi, che lo port\u00f2 a confondere la donna con Anna Orelov, la moglie di Nikolai. Il ragazzo implor\u00f2 la dottoressa di farlo rientrare nell'Animus, che per\u00f2 rifiut\u00f2, spiegandogli che sarebbe stato meglio per la sua salute non utilizzare pi\u00f9 la macchina in maniera eccessiva. Dopodich\u00e9, mentre la donna lasciava la struttura, Daniel riusc\u00ec a rubarle una chiave, grazie alla quale entr\u00f2 subito dopo nella sala degli Animi.\nDopo essere passato a fianco degli Animi utilizzati per rivivere i ricordi degli Assassini catturati durante la Grande Purga, Daniel not\u00f2 su un lettino Paul Bellamy. Tuttavia, il ragazzo decise di ignorarlo e si sdrai\u00f2 sul lettino di un Animus rimasto libero, su cui rivisse nuovi ricordi dei suoi antenati.\nIl mattino seguente, venne svegliato dalla dottoressa Sung, che subito gli mostr\u00f2 il suo disappunto per essere entrato nella sala senza alcuna autorizzazione. Subito dopo, gli mostr\u00f2 come l'Animus su cui era sdraiato non fosse in funzione. Dopo essersi scusato per il suo comportamento, Daniel le chiese se possedessero degli incartamenti che mostravano il collegamento tra lui e la famiglia Orelov. La donna ammise la loro esistenza, ma aggiunse che non era necessario che lui cercasse la sua famiglia nel passato poich\u00e9 avrebbe dovuto considerare la Abstergo come tale. Quella notte, Daniel si svegli\u00f2 bruscamente dopo aver rivissuto alcuni ricordi dei suoi antenati. Subito dopo, osserv\u00f2 a lungo la foto di Nikolai Orelov presente nell'incartamento dedicato a lui, che poi stropicci\u00f2 a malincuore.\nPrimi compiti come Templare.\nNegli anni seguenti, Daniel scal\u00f2 i ranghi all'interno dell'Ordine dei Templari e gli venne assegnato il compito di addestrare le nuove reclute per combattere contro gli ultimi Assassini rimasti dopo la Grande Purga. Prendendo speciali medicinali e grazie ad appuntamenti settimanali con la dottoressa Sung, Daniel riusc\u00ec a convivere con l'effetto osmosi. Inoltre, gli venne permesso di portare una lama celata, modificata e migliorata dalla Abstergo rispetto alla versione donatagli dal Mentore, come sua arma personale.\nTempo dopo, Daniel incontr\u00f2 Vidic ed altri importanti membri dell'Ordine dei Templari, che gli dissero di lasciare che Rothschild si preoccupasse di continuare ad addestrare le nuove reclute mentre a lui sarebbero stati affidati degli incarichi pi\u00f9 importanti. Gli attacchi ai campi degli Assassini avevano permesso ai Templari di ottenere molte preziose informazioni, tra cui la posizione della biblioteca di Ivan il Terribile. Daniel fu cos\u00ec inviato ad indagare su quale fosse il nesso tra la biblioteca e l'Ordine degli Assassini, che sembrava la usassero da generazioni come deposito per alcuni oggetti di grande valore, come il Codice del Profeta.\nDaniel si rec\u00f2 a Mosca e, dopo aver scoperto un ingresso segreto sotto il Teatro del Bolscioi, entr\u00f2 nella biblioteca. Una volta dentro, fu accolto dal guardiano della biblioteca, che lo credeva il suo sostituto che aspettava da tempo. Dopodich\u00e9 l'Assassino mostr\u00f2 a Daniel il tesoro pi\u00f9 prezioso che era custodito all'interno della biblioteca, gli scritti del Profeta e Mentore Ezio Auditore da Firenze. Daniel allora uccise il guardiano, poi lesse la pagina del Codice dove Ezio aveva trascritto il messaggio che Minerva aveva recapitato ad un tizio di nome Desmond attraverso di lui. Dopo aver comunicato alla Abstergo il contenuto della pagina, prese lo scrigno contenente le pagine del Codice e lasci\u00f2 la biblioteca.\nPoco tempo dopo essere uscita dalla biblioteca, Daniel visit\u00f2 una chiesa, dove incontr\u00f2 una anziana signora, che gli disse che le ricordava suo figlio. Dopodich\u00e9, dopo aver capito che Daniel era uno straniero dalla croce che portava al collo, differente da quelle che portano i cristiani Ortodossi, la donna gli chiese che cosa lo portasse a Mosca. Daniel rispose che si trovava l\u00ec per \"visitare la sua famiglia\" e la donna constat\u00f2 che non esiste alcun legame pi\u00f9 forte di quello del sangue. Il ragazzo annu\u00ec, dopodich\u00e9 lasci\u00f2 la chiesa.\nMaestro Templare.\nSuccessivamente, a Daniel venne concesso il titolo di Maestro Templare ed entr\u00f2 a fare parte dell'Inner Sanctum dell'Ordine.\nNel 2011, Daniel guid\u00f2 una squadra di Templari ad un attacco a sorpresa ad un nascondiglio degli Assassini. Una volta raggiunto l'edificio, la squadra trov\u00f2 solamente Hannah Mueller, rimasta indietro per rallentare i Templari ed agevolare la fuga dei compagni, che tent\u00f2 di convincere Daniel a ritornare con loro. Nonostante si conoscessero bene, Daniel ignor\u00f2 le preghiere della ragazza e la uccise.\nNel 2012, Daniel era presente all'Aeroporto Internazionale di Denver nel momento in cui una Mela dell'Eden esplose uccidendo quasi tutti i presenti, mentre alcuni scienziati della Abstergo stavano tentando di installarla su un satellite. Rimase talmente sconvolto e scioccato da quello che vide e visse in quell'occasione, da rifiutare in seguito ogni ordine che gli imponesse di tornare nella citt\u00e0 del Colorado.\nNel settembre del 2012, fu uno dei responsabili della localizzazione di Desmond Miles, sebbene lasci\u00f2 ai suoi compagni il compito di catturarlo. Dopo la fuga di Desmond dalla struttura della Abstergo di Roma, Daniel si sent\u00ec molto frustrato, soprattutto dopo aver scoperto di non essere stato n\u00e9 incluso n\u00e9 messo a conoscenza del Progetto Sirena.\nPochi giorni dopo, il 12 settembre, Daniel condusse un gruppo di Templari ad un attacco ad un nascondiglio degli Assassini a Whistler, in Canada. Durante l'operazione, gli agenti uccisero gli Assassini che stavano tentando una fuga disperata.\nSolamente un mese dopo, il 13 ottobre, telefon\u00f2 alla dottoressa Sung per parlarle della sua grande agitazione dovuta al fallimento del Progetto Sirena e della morte di Lucy Stillman. Nonostante il suo stato di panico, il ragazzo accett\u00f2 di incontrare la donna per parlarle delle sue preoccupazioni.\nSuccessivamente, decise di recarsi a Roma per collaborare con Vidic al ritrovamento della squadra di Assassini persa. Tuttavia al suo arrivo, Daniel apprese da Theodore Rizzo che avrebbe dovuto occuparsi solamente dell'addestramento delle reclute. Nonostante richiedesse insistentemente di collaborare al ritrovamento di Desmond, Vidic riusc\u00ec a convincerlo che fosse l'unico in grado di addestrare le reclute in maniera ottimale. Dopo aver ottenuto di avere il permesso di essere inserito nel programma per ritrovare Desmond in pochi giorni, Daniel accett\u00f2 il suo nuovo compito temporaneo.\nIl 22 ottobre, tuttavia attacc\u00f2 fisicamente diverse reclute, tanto che fu necessaria una intera squadra per neutralizzarlo. Visto che sette uomini della Abstergo furono costretti in ospedale a causa dello scontro, Rizzo mand\u00f2 una email a Vidic in cui mostrava come l'uomo fosse pi\u00f9 un pericolo che una risorsa per l'Ordine. Dopo aver ignorato le dimostranze dell'uomo, Vidic gli ordin\u00f2 di continuare a fare in modo che Daniel fosse impegnato con l'addestramento delle reclute.\nIl giorno seguente, lasci\u00f2 la struttura della Abstergo senza avvisare nessuno. Una volta avvisato dell'accaduto, Vidic disse a Rizzo di monitorare la posizione di Daniel senza interferire o cercare di fermarlo poich\u00e9 li avrebbe certamente condotti da Desmond Miles e la sua squadra di Assassini.\nIl 26 ottobre, un gruppo di agenti della Abstergo, capitanata da Rizzo, trov\u00f2 Daniel a Firenze, sulle tracce di Desmond Miles. L'uomo inform\u00f2 della posizione dell'uomo il Dr. Vidic, che per\u00f2 gli ordin\u00f2 di obbedire ai comandi di Daniel. Il giorno dopo, Daniel faceva parte del commando che attacc\u00f2 la squadra di William nell'Impianto Dinamico Polifunzionale di Osmannoro, a ovest di Firenze. Tuttavia, un gruppo di Assassini guidato da Harlan T. Cunningham tese loro un'imboscata. Daniel tent\u00f2 di fermare William e la sua squadra, che per\u00f2 usarono su di lui i poteri della Mela dell'Eden in loro possesso. A causa della confusione scatenatagli dalla Mela, Daniel attacc\u00f2 gli altri membri del commando della Abstergo, mettendone un gran numero al tappeto e permettendo agli Assassini di scappare.\nSuccessivamente, fece ritorno alla sede della Abstergo a Roma, dove riprese le sedute all'interno dell'Animus. L'11 novembre 2012, dopo essere rimasto all'interno della macchina per 72 ore, venne visitato dal dottor Damian Saravakos, che not\u00f2 come Daniel soffrisse di frequenti mal di testa, allucinazioni, incubi, perdite di memoria e di come le sue condizioni non accennassero a migliorare.\nLa ricerca di Desmond Miles.\nIl 15 novembre, dopo essere rimasto nell'Animus per circa 48 ore nella sede dell'Abstergo a Philadelphia, fugg\u00ec dalla sua camera neutralizzando le guardie all'ingresso. Il giorno successivo giunse a New York, dove trov\u00f2 Desmond Miles, che aveva appena recuperato una delle fonti di energia necessarie per aprire la porta del Grande Tempio. Nonostante gli puntasse conto una pistola, Desmond riusc\u00ec a disarmare e colpire Daniel in volto, e successivamente a fuggire.\nDaniel venne ritrovato dall'agente Abstergo Otso Berg, mandato ad investigare dopo un'intrusione nei sistemi della societ\u00e0. Cross, in stato confusionale, attacc\u00f2 l'agente, che riusc\u00ec per\u00f2 a neutralizzarlo e a riportarlo a una delle sedi della Abstergo.\nIl 2 dicembre, Daniel localizz\u00f2 Desmond in uno stadio in Brasile, dove una donna era in possesso di una delle fonti di energia necessarie al gruppo di Assassini. Daniel raggiunse la donna prima di Desmond e, dopo aver ucciso lei ed il marito, le rub\u00f2 la speciale batteria. All'arrivo di Desmond, Daniel fugg\u00ec e nel mentre tent\u00f2 di telefonare a Vidic per informarlo degli ultimi eventi. Tuttavia, Daniel venne raggiunto e messo fuori gioco da Desmond, che recuper\u00f2 la fonte di energia e fugg\u00ec dallo stadio.\nIl 6 dicembre, Daniel assistette all'introduzione nell'Ordine di Otso Berg, malgrado non approvasse la scelta di promuoverlo a Maestro Templare. Il 10 dello stesso mese, Daniel venne messo al corrente del fatto che alcuni agenti Abstergo avevano trovato William Miles. Due giorni dopo, si infuri\u00f2 quando scopr\u00ec che Vidic e Laetitia England avevano inviato Berg al Cairo per catturarlo al posto suo, ritenendo che i Templari avessero pi\u00f9 fiducia in Berg che in lui. Vidic lo calm\u00f2 assicurandogli che fosse lui il miglior agente Templare, aggiungendo che il suo compito era quello di concentrarsi sulla cattura di Desmond.\nMorte.\nIl 14 dicembre, quando Desmond si introdusse nel complesso dell'Abstergo a sud di Roma dove era tenuto prigioniero il padre, Daniel venne inviato a catturarlo. Dopo l'arrivo nel laboratorio dove era stato tenuto prigioniero qualche mese prima, Desmond vide che Daniel gli aveva teso una trappola e lo stava attendendo. Dopo averlo mancato con alcuni colpi di pistola, Daniel gli intim\u00f2 di consegnargli la Mela dell'Eden in suo possesso.\nTuttavia, poco prima che potesse sparare a Desmond, fu colpito dall'effetto osmosi, che lo distrasse dall'obiettivo e lo port\u00f2 a parlare in russo. Subito dopo, Daniel cadde nel panico e fugg\u00ec dal laboratorio. Desmond per\u00f2 lo insegu\u00ec e lo assassin\u00f2 con la sua lama celata mentre vagava sperduto e senza una meta nella sala dove si teneva il Programma Addestramento Animi.\nIl 17 dicembre, Daniel venne sepolto nel cimitero acattolico di Roma.\nCaratteristiche e personalit\u00e0.\nLa vita di Daniel Cross \u00e8 stata travagliata dalla confusione causata dalle allucinazione dovute all'effetto osmosi. Questa confusione lo port\u00f2 nel corso degli anni ad essere maleducato, asociale e a chiudersi in s\u00e9 stesso, arrivando addirittura ad utilizzare la violenza pur di restarlo.\nDopo aver saputo della figura del Mentore ed essendo convinto che avrebbe potuto aiutarlo a capire ci\u00f2 che avrebbe dovuto fare della sua vita, Daniel divenne cos\u00ec determinato a volerlo incontrare da cercarlo per tutto il mondo, rifiutandosi di ascoltare i consigli degli altri Assassini, che provavano a convincerlo che stava solamente sprecando il suo tempo. Dopo l'omicidio del Mentore, rimase scioccato dalla gravit\u00e0 del suo gesto.\nSapendo di non poter in alcun modo fare ritorno tra gli Assassini, Daniel fece ritorno dalle uniche persone che avrebbero ancora potuto accettarlo, la Abstergo. L\u00ec, cerc\u00f2 qualcosa che potesse definire come una famiglia e inizi\u00f2 cos\u00ec ad utilizzare l'Animus per rivivere i ricordi genetici dei suoi antenati, in quanto, come disse lui una volta, erano \"la cosa pi\u00f9 simile ad una famiglia\" che avesse mai conosciuto. Nonostante ci\u00f2, successivamente Daniel riusc\u00ec ad adattarsi nella sua nuova casa e si un\u00ec all'Ordine dei Templari.\nFonti.\nLa maggior parte del testo proviene dalla voce Daniel Cross di Assassin's Creed Wiki pubblicato con licenza CC-BY-SA 3.0. La lista degli autori \u00e8 disponibile qui."}
