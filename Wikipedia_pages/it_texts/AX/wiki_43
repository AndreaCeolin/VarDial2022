{"id": "4362806", "revid": "76963", "url": "https://it.wikipedia.org/wiki?curid=4362806", "title": "Philipp St\u00f6lzl", "text": "Biografia.\nFiglio dello storico e politico Christoph St\u00f6lzl, Philipp si \u00e8 formato come scenografo e costumista al M\u00fcnchner Kammerspielen dove si \u00e8 diplomato nel 1988. Dopo aver lavorato a livello teatrale, ha cominciato a lavorare per il cinema nel 1996. Ha esordito come regista nel 1998 con il video musicale della canzone dei Rammstein \"Du riechst so gut\". In seguito ha diretto videoclip per artisti come Mick Jagger, Marius M\u00fcller-Westernhagen e Madonna ed ha diretto diversi spot pubblicitari.\nIl suo primo film da regista \u00e8 stato \"Baby\" del 2002. Ha talvolta collaborato alle sceneggiature dei suoi film. St\u00f6lzl \u00e8 anche attivo come regista teatrale e d'opera."}
{"id": "4362812", "revid": "72396", "url": "https://it.wikipedia.org/wiki?curid=4362812", "title": "Non voglio mica la luna/Un tipo", "text": "Non voglio mica la luna/Un tipo \u00e8 un 45 giri di Fiordaliso pubblicato dalla Durium nel 1984.\nNon voglio mica la luna.\n\"Non voglio mica la luna\" \u00e8 un brano musicale composto da Zucchero Fornaciari, Luigi Albertelli ed Enzo Malepasso, presentato al Festival di Sanremo 1984 nell'interpretazione di Fiordaliso. \nIl testo parla di una donna che vuole un po' di solitudine, per stare da sola e guardare le stelle e avere un po' di tempo per s\u00e9, e fare l'amore con l'uomo che ama.\nQuella del 1984 era la terza partecipazione dell'artista al Festival, e si tratt\u00f2 del suo salto di qualit\u00e0: ebbe successo anche fuori dall'Italia, soprattutto in Spagna ed in America Latina. Il disco a 45 giri aveva come lato B \"Un tipo\". Per l'occasione viene ristampato l'album dall'omonimo titolo.\nFiordaliso fu la donna che ottenne il miglior piazzamento nella classifica sanremese di quell'anno. Il singolo \u00e8 stato un grande successo, tanto da ricevere il Disco d'oro e da posizionarsi al terzo posto nella classifica dei singoli pi\u00f9 venduti di Sanremo 84.\nNella versione in lingua spagnola \"Yo no te pido la luna\" la cantante diventa famosa anche in Germania e nell'Europa in generale.\nUn tipo.\n\"Un tipo\" \u00e8 il brano presente nel lato b del disco, scritto da Luigi Albertelli per il testo e da Enzo Malepasso per la musica; \u00e8 stato inserito nella seconda stampa dell'album \"Fiordaliso\".\nCover.\nDaniela Romo l'ha reinterpretata come \"Yo no te pido la luna\", ed anche Sergio Dalma ne ha fatto una cover con videoclip integrato.\nGennaro Cosmo Parlato nel 2005 la inserisce nel suo album \"Che cosa c'\u00e8 di strano?\"\nIl singolo finisce anche su iTunes. Sia il gruppo La Konga che la cantante spagnola Pastora Soler ne hanno fatto una cover."}
{"id": "4362815", "revid": "729019", "url": "https://it.wikipedia.org/wiki?curid=4362815", "title": "Buckhorn (metropolitana di Amburgo)", "text": "Buckhorn \u00e8 una stazione della metropolitana di Amburgo, sulla linea U1, diramazione per Ohlstedt.\nSituata nel quartiere di Volksdorf, nella parte nord est della citt\u00e0 di Amburgo, distretto di Wansbek, \u00e8 stata inaugurata il 1\u00ba febbraio 1925. Si tratta di una stazione di superficie."}
{"id": "4362816", "revid": "110157", "url": "https://it.wikipedia.org/wiki?curid=4362816", "title": "Quartiere di Castries", "text": "Il quartiere di Castries \u00e8 uno degli 11 quartieri in cui \u00e8 divisa l'isola di Saint Lucia."}
{"id": "4362817", "revid": "1649933", "url": "https://it.wikipedia.org/wiki?curid=4362817", "title": "Quartiere di Choiseul", "text": "Il quartiere di Choiseul \u00e8 uno degli 11 quartieri in cui \u00e8 divisa l'isola di Saint Lucia."}
{"id": "4362818", "revid": "599013", "url": "https://it.wikipedia.org/wiki?curid=4362818", "title": "Fausto Polidori", "text": ""}
{"id": "4362821", "revid": "287204", "url": "https://it.wikipedia.org/wiki?curid=4362821", "title": "Lingua saka", "text": "Il saka \u00e8 una variet\u00e0 delle lingue iraniche orientali, attestata dagli antichi regni buddisti di Khotan e Tumshuq nel bacino del Tarim, nell'attuale Sinkiang meridionale, in Cina. \u00c8 una lingua medio-iranica. Comprende due dialetti principali, conosciuti talvolta come lingue separate: il khotanese e il tumshuquese.\nI documenti, scritti su legno e carta venivano redatti in una scrittura br\u0101hm\u012b modificata, con l'aggiunta di particolari caratteri.\nI documenti risalgono a un periodo che va dal IV secolo all'XI secolo a.C. Il tumshuquese era pi\u00f9 arcaico del khotanese ed \u00e8 anche meno conosciuto perch\u00e9 meno attestato. Entrambi gli idiomi rivelano connessioni con il pashtu e il wakhi. La lingua era conosciuta localmente al tempo in cui era parlata come \"Hvatanai\". Molti termini pracriti furono presi a prestito dal khotanese da parte del tocario.\nLa lingue si estinse gradualmente a partire dalla conquista di Hotan per mano del khanato Karakhanide, di lingua turca di ramo karluk, di religione islamica e di cultura turco-iranica, nell'ambito della turchizzazione del bacino del Tarim.\nLa lingua turca attualmente parlata a Hotan, nota come Lingua uigura, non \u00e8 direttamente derivata dalla lingua parlata dagli abitanti del Khaganato uiguro succeduto al Khaganato turco, ma \u00e8 erede diretta della lingua parlata dai Karakhanidi, difatti appartiene allo stesso ceppo, quello karluk.\nGeneticamente invece gli abitanti della moderna Hotan, ovvero gli Uiguri, sono un incrocio tra gli antichi abitanti Saka parlanti hotanese e i conquistatori turchi karakhanidi, che portarono la loro lingua turca."}
{"id": "4362822", "revid": "530184", "url": "https://it.wikipedia.org/wiki?curid=4362822", "title": "Animal Crossing 3DS", "text": ""}
{"id": "4362823", "revid": "767487", "url": "https://it.wikipedia.org/wiki?curid=4362823", "title": "Quartiere di Dauphin", "text": "Il quartiere di Dauphin \u00e8 uno degli 11 quartieri in cui \u00e8 divisa l'isola di Saint Lucia."}
{"id": "4362826", "revid": "767487", "url": "https://it.wikipedia.org/wiki?curid=4362826", "title": "Quartiere di Dennery", "text": "Il quartiere di Dennery \u00e8 uno degli 11 quartieri in cui \u00e8 divisa l'isola di Saint Lucia."}
{"id": "4362829", "revid": "729019", "url": "https://it.wikipedia.org/wiki?curid=4362829", "title": "Hoisb\u00fcttel (metropolitana di Amburgo)", "text": "Hoisb\u00fcttel \u00e8 una stazione della metropolitana di Amburgo, sulla linea U1, diramazione per Ohlstedt, penultima fermata della linea stessa.\n\u00c8 situata a Ammersbek, comune a nord est della citt\u00e0 di Amburgo, ed \u00e8 stata inaugurata come stazione il 12 settembre 1918; \u00e8 stata utilizzata per la linea U1 solo dal 1\u00ba febbraio 1925, al termine dell'elettrificazione della linea. Si tratta di una stazione di superficie e l'ultimo riammodernamento \u00e8 stato effettuato nel 1989."}
{"id": "4362830", "revid": "1480390", "url": "https://it.wikipedia.org/wiki?curid=4362830", "title": "Quartiere di Gros Islet", "text": "Il quartiere di Gros Islet \u00e8 uno degli 11 quartieri in cui \u00e8 divisa l'isola di Saint Lucia. Il suo capoluogo \u00e8 il centro abitato di Gros Islet, da cui il quartiere prende il nome. "}
{"id": "4362832", "revid": "767487", "url": "https://it.wikipedia.org/wiki?curid=4362832", "title": "Quartiere di Laborie", "text": "Il quartiere di Laborie \u00e8 uno degli 11 quartieri in cui \u00e8 divisa l'isola di Saint Lucia."}
{"id": "4362833", "revid": "767487", "url": "https://it.wikipedia.org/wiki?curid=4362833", "title": "Quartiere di Micoud", "text": "Il quartiere di Micoud \u00e8 uno degli 11 quartieri in cui \u00e8 divisa l'isola di Saint Lucia."}
{"id": "4362835", "revid": "767487", "url": "https://it.wikipedia.org/wiki?curid=4362835", "title": "Quartiere di Praslin", "text": "Il quartiere di Praslin \u00e8 uno degli 11 quartieri in cui \u00e8 divisa l'isola di Saint Lucia."}
{"id": "4362837", "revid": "767487", "url": "https://it.wikipedia.org/wiki?curid=4362837", "title": "Quartiere di Soufri\u00e8re", "text": "Il quartiere di Soufri\u00e8re \u00e8 uno degli 11 quartieri in cui \u00e8 divisa l'isola di Saint Lucia. Centro principale del distretto \u00e8 la cittadina omonima, che fu capitale di Saint Lucia al tempo della colonizzazione francese.\nSoufri\u00e8re \u00e8 oggi un tranquillo centro portuale, in cui si sta sviluppando una certa attivit\u00e0 turistica. La zona circostante, infatti, ospita molte attrazioni, tra cui un vulcano, i \"Diamond Botanical Gardens\", nonch\u00e9 le spiagge di Anse Chastanet a nord e di Malgretout a sud. \nPi\u00f9 a sud si trovano le due cime pittoresche note con il nome di Pitons (Gros Piton e Petit Piton).\nSi ritiene che Soufri\u00e9re abbia dato i natali all'imperatrice Giuseppina di Beauharnais, moglie di Napoleone Bonaparte. Infatti, pur essendo gli storici divisi circa il suo luogo di nascita, \u00e8 certo che Giuseppina pass\u00f2 gran parte della sua infanzia nella zona, dove il padre possedeva una piantagione."}
{"id": "4362839", "revid": "767487", "url": "https://it.wikipedia.org/wiki?curid=4362839", "title": "Quartiere di Vieux Fort", "text": "Il quartiere di Vieux Fort \u00e8 uno degli 11 quartieri in cui \u00e8 divisa l'isola di Saint Lucia."}
{"id": "4362840", "revid": "729019", "url": "https://it.wikipedia.org/wiki?curid=4362840", "title": "Ohlstedt (metropolitana di Amburgo)", "text": "Ohlstedt \u00e8 una stazione della metropolitana di Amburgo, capolinea nord della Linea U1.\nSituata nel quartiere di Wohldorf-Ohlstedt, nella parte nord est della citt\u00e0 di Amburgo, distretto di Wansbek, \u00e8 stata inaugurata il 12 settembre 1918 ma inizi\u00f2 ad essere utilizzata con continuit\u00e0 nel 1925 al termine dei lavori di elettrificazione della linea. Si tratta di una stazione di superficie.\nIl tempo di percorrenza della linea sino all'altro capolinea \u00e8 mediamente di 74 minuti e la frequenza media dei treni \u00e8 di circa ogni 20 muniti."}
{"id": "4362846", "revid": "228587", "url": "https://it.wikipedia.org/wiki?curid=4362846", "title": "Col Fen\u00eatre", "text": ""}
{"id": "4362847", "revid": "358232", "url": "https://it.wikipedia.org/wiki?curid=4362847", "title": "Antonio Bevere", "text": "Biografia.\nSi laurea in giurisprudenza con la tesi \"Il diritto al lavoro. Art. 4 Cost.\". Dopo aver svolto attivit\u00e0 di consigliere di prefettura a Modena e di ricercatore presso la cattedra di diritto amministrativo dell'universit\u00e0 di Napoli, \u00e8 entrato in magistratura nel maggio del 1970. Ha esercitato funzioni di sostituto procuratore presso la Procura della Repubblica di Milano dal giugno 1971 al dicembre 1974, data in cui, su sua domanda, \u00e8 stato trasferito al Tribunale di Milano, dove ha lavorato fino al marzo 1979. Da allora ha lavorato a Roma in Pretura, e poi in Tribunale, fino al settembre 2008, data del suo ingresso alla Corte di cassazione, inizialmente presso la quarta sezione penale ed attualmente presso la quinta sezione penale.\nNel 1974 ha fondato, insieme a numerosi avvocati, docenti universitari e magistrati, la rivista \"Critica del diritto\", attualmente edita da Edizioni Scientifiche Italiane."}
{"id": "4362854", "revid": "1573940", "url": "https://it.wikipedia.org/wiki?curid=4362854", "title": "Lingue scitiche", "text": "Le lingue scitiche (talvolta considerate come un unico idioma, lo scitico) sono le lingue indoiraniche del periodo antico e tardo-antico, parlate nella vasta regione eurasiatica nota come Scizia. .\nClassificazione.\nLo scitico appartiene alla famiglia indoiranica; la scarsit\u00e0 delle attestazioni non consente una classificazione pi\u00f9 precisa, anche se generalmente viene ricondotto alla famiglia iranica poich\u00e9 a questa appartengono le lingue indoiraniche attestate presenti nell'area corrispondente all'antica Scizia, e in particolare l'osseto. Per le stesse ragioni, tuttavia, la filiazione dell'osseto dallo scitico (o dal sarmatico) non \u00e8 comprovata da fonti documentali, ma solo inferita per ragioni storiche.\nStoria.\nGli Sciti migrarono dall'Asia centrale verso l'Europa orientale nell'VIII e nel VII secolo a.C., occupando quella zona che oggi \u00e8 la Russia meridionale e l'Ucraina, nonch\u00e9 parti della Moldavia e della Dobrugia. Dopo l'invasione degli Unni nel V secolo d.C. sparirono dalla storia, e vennero probabilmente assimilati dai popoli slavi e turchi. Tuttavia, nel Caucaso la lingua osseta sopravvive fino a oggi e nell'Asia centrale alcune lingue appartenenti agli idiomi iranici orientali, come il pashtu, le lingue del Pamir e lo yaghnob\u012b, sono tuttora parlate."}
{"id": "4362861", "revid": "1318658", "url": "https://it.wikipedia.org/wiki?curid=4362861", "title": "Antonino Basile", "text": "La sua attivit\u00e0 orientata su due direzioni, quella storica e quella demologica, \u00e8 costellata da una serie di pubblicazioni di notevole interesse che la morte non gli consent\u00ec di raccogliere e coordinare per ciascun ramo, in corpose pubblicazioni.\nGrazie ai suoi molteplici meriti culturali riconosciuti anche fuori dall'Italia, nel 1957 il professore Basile fu nominato dal Presidente della Repubblica socio effettivo della \"Deputazione di storia patria per la Calabria e Lucania\"; nello stesso anno fu premiato anche con la medaglia di bronzo quale \"benemerito della scuola, della cultura e dell'arte\".\nBiografia.\nGiovent\u00f9 e studi.\nAntonino Basile nasce il 12-4-1908 da Giacomo e Concetta La Capria primogenito di quattro figli. Dimostra fin da piccolo una particolare propensione allo studio ed un sensibile spirito di osservazione e di organizzazione dei contenuti come lo provano i successi, in crescendo, della sua vita scolastica.\nInfatti nel 1923 si diploma al ginnasio della sua Palmi con brillante votazione, due anni dopo consegue il diploma di abilitazione magistrale, supera, subito dopo, la prova selettiva per l'ammissione al magistero con connessa borsa di studio di \u00a3 2000 e quattro anni dopo consegue il diploma in filosofia e pedagogia con 60/60 e lode discutendo brillantemente una incisiva tesi sul pensiero religioso del Mazzini.\nIl 19 luglio 1949 consegue la laurea in materie letterarie presso la facolt\u00e0 di Magistero dell'Universit\u00e0 di Messina con la tesi \u00abLa citt\u00e0 di Tauriana nei Bruttii\u00bb, ottenendo la votazione di 110/110 e la lode accademica, ed \u00e8, anche, l'impulso di dedicarsi con fervore agli studi storici, entusiasmato, per altro, dagl'insegnamenti ricevuti da figure del calibro di F. Carlonghi, R. Resta, N. Cortese e A. Renda.\nL'insegnamento.\nNel 1936, vince il concorso a cattedre per lettere Italiane e storia e viene destinato all'Istituto Magistrale \u00abBisazza\u00bb di Messina dove, operoso per sei anni, si distingue per sapere e sensibilit\u00e0 didattica. Nel 1942, su domanda, viene trasferito all'Istituto Magistrale \u00abT. Gulli\u00bb di Reggio Calabria. Nell'ottobre del 1950, sempre su domanda, si fa trasferire all'I.T.C. \u00abL. Serra\u00bb di Napoli per il desiderio di usufruire della ricca biblioteca nazionale per alimentare con ricerche storiche e d'archivio i suoi prediletti studi. La morte del padre, lo induce a rientrare a Palmi e sempre su domanda, viene assegnato all'Istituto Tecnico Agrario della sua cittadina, dove fra l'altro acquisisce esperienza in qualit\u00e0 di preside incaricato e sar\u00e0, infatti, preziosa, perch\u00e9 vincer\u00e0 il concorso a Preside di ruolo con assegnazione in prova all'Istituto Magistrale \"De Nobili\" di Catanzaro. Due anni dopo, sempre su domanda assume la presidenza dell'Istituto Magistrale \u00abCorrado Alvaro\u00bb della sua Palmi che tiene fino al 1972, anno in cui viene collocato a riposo.\nGli ultimi anni.\nGli ultimi anni furono di stanchezza, la direzione del magistrale di Palmi era divenuta un po' faticosa per l'estensione dell'istituto, le condizioni di salute non erano pi\u00f9 floride e in un certo senso cambiavano anche i tempi: continu\u00f2, tuttavia, a lottare e a scrivere, non riusc\u00ec per\u00f2 a raccogliere organicamente, per offrircelo, il patrimonio del suo pensiero frutto di tanti studi mediati e rapportati alla sua gente e al territorio contestuale.\nRimangono i suoi molteplici saggi attraverso i quali si pu\u00f2 definire almeno la traccia sulla quale si possono innestare quanti, con nuovi strumenti, vorranno inoltrarsi in questi affascinanti studi.\nMuore a Palmi il 9 febbraio del 1973.\nIl pensiero.\nLe umili origini, il fervore sociale, il clima culturale alimentato da uomini come D. A. Cardone, A. Lo Vecchio, F. Battaglia, L. Lacquaniti, N. Fondacaro, L. Repaci ed altri, l'educazione storica di Nino Cortese al Magistero di Messina, l'attenzione verso le metodologie di V. Padula e G. Pepe, la salda guida accademica di Resta, Calonghi, Cortese e Renda e infine la partecipazione attiva ai fermenti politici del suo tempo, sono le straordinarie basi su cui poggia la formazione storico-culturale e umana di Antonino Basile.\nStudi storici.\nAttento alle ricerche storiche, per questo, non esit\u00f2 a farsi trasferire per l'attivit\u00e0 di docente a Napoli in modo da poter scandagliare quella biblioteche. Si occup\u00f2 con interesse puntiglioso a valorizzare aspetti sociali e storici del Meridione con acute osservazioni e agganci che, nobilitarono, a livello pi\u00f9 ampio, quelli che potevano apparire piccoli fermenti locali, delineando, fra l'altro, il contributo della Calabria nel contesto nazionale nei vari eventi della storia e alimentando, con validi elementi, la linfa del movimento contadino. Questo interesse e il contatto con la gente umile, dalla quale proveniva con il retaggio di tradizioni, credenze e incanti, lo indussero a orientare decisamente la personale propensione antropologica, alla ricerca, allo studio e alla raccolta di vario materiale per intraprendere una interpretazione etnologica. E proprio il fascino, la storia, l'arte di questi reperti delineano il sopravvento del demologo sullo storico.\nStudi demologici.\nDominato da un'ansia conoscitiva, per altro sorretta da acuta sensibilit\u00e0, verso un mondo misterioso e imprevedibile, volle ricercare puntigliosamente modelli, strumenti e metodologie che studiava, verificava e confrontava in maniera da poter definire linee di sicure corrispondenze. Esamin\u00f2 la metodologia della ricerca di M. Barbi, adoperandone le tecniche e concorrendo agli aggiustamenti e adeguamenti di queste, ai canti popolari calabri che aveva raccolti amorosamente delineando origini, aree di diffusione, ipotesi, varianti e tipologie da quelli moraleggianti a quelli funebri.\nIl demologo Basile si era reso conto che la regione, (che si era mantenuta fedele a se stessa per cui antico, mito, religiosit\u00e0, feste, passato e presente, confluivano nella definizione di una identit\u00e0 individuale e collettiva), andava, purtroppo, perdendo tutti questi valori e che occorreva, subito, fermarli, conquistarli, trattenerli, descriverli e soprattutto spiegarli. Accentu\u00f2 i contatti col maestro Raffaele Corso, studi\u00f2 attentamente rapporti con la realt\u00e0 esaminando prospettive, ridimensionando proporzioni e miti, seguendo gli studi di Arnold Van Gennep, valutando le esperienze che andava accumulando Ernesto De Martino, per riuscire a spiegarsi, soprattutto i condizionamenti psicologici individuali e collettivi che determinano i comportamenti. Accetta inoltre e condivide la metodologia d'indagine del Patsel ed il rapporto di primitivismo dei bassi strati del popolo, sostenuti dallo Schimdt. Non trascura, poi, esaminando l'aspetto della \u00abAppartenenza\u00bb del Frazer e del Bruhl, di applicarlo ai riti (che circondavano la nascita, il battesimo e il comparatico oltre alla emblematica \u00abrottura del bicchiere\u00bb) attraverso il principio della magia irradiante come contagio, anche a distanza. L'ampiezza dei suoi studi \u00e8 enorme e, per l'affinit\u00e0 calabra con molte tradizioni siciliane, specie nell'ambito del culto popolare dei santi, lo inducono a sondare gli scritti del Giuseppe Pitr\u00e8 e del Salomone Marino che, compendiati con quelli del D'Orsa, gli permettono di elaborare una convincente teoria in merito alla sopravvivenza di culti pagani nella religione cristiana.\nTutti gli studi che abbracciano, il panorama europeo di questa nuova scienza, sono il chiaro sintomo che Antonino Basile non si fossilizza negli schemi limitati dell'erudito locale, ma si sintonizza con quelli pi\u00f9 significativi che utilizza attraverso una intelligente interdisciplinarit\u00e0 con altre scienze e soprattutto sperimenta direttamente, vagliando, confrontando una quantit\u00e0 enorme di materiale appassionatamente selezionato in ogni angolo della Calabria. La complessit\u00e0 di tali studi incisivamente assimilati, la partecipazione calda alla metodica perseguita, il suo spirito laico ininfluenzabile e la conoscenza che lo poneva quasi all'interno del suo mondo oggetto di analisi, definirono uno studioso attento sul filo di una concezione dinamica che gli permetteva di non perdere di vista le sfaccettature di ogni problema.\nIl lungo lavoro preparatorio, una raccolta di storie, di oralit\u00e0 fedelmente registrate, un mucchio di oggetti con disamina del loro excursus, il tutto salvato da una sempre pi\u00f9 remota e fioca memoria, balzano improvvisamente alla luce assieme al nostro autore quando, nell'undici settembre del 1955 nasce in Palmi il museo di etnografia e di folklore calabrese che verr\u00e0 in seguito dichiarato di importanza internazionale dall'UNESCO. Presentato con un memorabile discorso dal grande etnologo calabrese Raffaele Corso, il ricco museo espressione della civilt\u00e0 contadina e pastorale della Calabria, divenne per Basile, che ne aveva curato assieme a N. de Rosa l'allestimento, un punto di riferimento soprattutto per avviare un'autonoma pubblicazione \u00abFolklore della Calabria\u00bb che per otto anni (dal 1956 al 1963) raccolse scritti di studiosi di fama come lo stesso Corso, L. Lacquaniti, L. Lombardi Satriani, G. Chiapparo, G. Pignataro ed altri. Nata come filiazione della nota pubblicazione \u00abFolklore italiano\u00bb diretta, come sappiamo, dal prof. Corso, ne condivise un prezioso forziere del nostro patrimonio di cultura popolare a disposizione di studiosi e appassionati.\nProgetti.\nNel 1950, il Prof. Antonino Basile assieme al Sacerdote Prof. Giuseppe Pignataro (studioso di storia locale), al Rag. Nicola De Rosa, a Luigi Lacquaniti (docente di geografia economica presso l'Universit\u00e0 di Messina), a Francesco Cipri (cultore di lettere greche e latine), a Francesco Salerno (insegnante e poeta dialettale), e al Geom. Antonio Nasso, fond\u00f2 e presiedette la societ\u00e0 \u00abAmici del Folklore\u00bb di cui fu nominato socio onorario Raffaele Lombardi Satriani.\nIl 20 agosto 1955, in Palmi, un gruppo di studiosi della societ\u00e0 \"\u00abAmici del Folklore\u00bb\" i quali da tempo raccoglievano del materiale per istituire un \"Museo del Folklore\" nella stessa citt\u00e0, si riunirono per costituirsi in sodalizio scientifico. Venne nominato presidente provvisorio della riunione il Prof. Antonino Basile, cultore particolarmente benemerito delle tradizioni popolari calabresi, il quale espose il suo progetto per la fondazione della \u00abSociet\u00e0 Calabrese di Etnografia e Folklore\u00bb.\nL'11 settembre 1955 fu fondato ed inaugurato ufficialmente il \u00abMuseo di Etnografia e Folklore\u00bb intestato a Raffaele Corso. L'istituzione, fra le pi\u00f9 ricche e attrezzate del Mezzogiorno con oggetti e reperti della sapienza popolare, sorge oggi presso la Casa della cultura di Palmi ed \u00e8 meta di turisti e studiosi.\nUn anno pi\u00f9 tardi il Professore Basile fond\u00f2 anche la rivista \u00abFolklore della Calabria\u00bb - nata nel 1956 e condotta con grandi sacrifici personali fino al 1963 - con la quale ha contribuito a diffondere le tradizioni Calabresi.\nRiconoscimenti.\nTra gli impegni didattici e direttivi ha modo di attivare una intensa operosit\u00e0 di storico, di antropologo e demologo collaborando appassionatamente con importanti riviste ed ottenendo premi e riconoscimenti sia in vita sia dopo la sua morte, tra cui:"}
{"id": "4362863", "revid": "287204", "url": "https://it.wikipedia.org/wiki?curid=4362863", "title": "SS Yongala", "text": "La SS Yongala \u00e8 una nave passeggeri a vapore che affond\u00f2 a Cape Bowling Green (Queensland, Australia) il 23 marzo 1911. Era in rotta fra Melbourne e Cairns e fin\u00ec in un ciclone, terminando il proprio viaggio a sud di Townsville. Si trovarono tracce della nave solo giorni dopo: i relitti giunti a riva al capo e alla baia di Cleveland suggerirono che la nave si fosse scontrata con una roccia invisibile.\nTutti i centoventidue passeggeri a bordo morirono nell'incidente, che \u00e8 considerato fra i pi\u00f9 tragici della storia marittima australiana. Solo nel 1958 si sono ritrovati, nelle acque a sud di Townsville, i resti della Yongala, che sono diventati un'attrazione turistica internazionale."}
{"id": "4362864", "revid": "287204", "url": "https://it.wikipedia.org/wiki?curid=4362864", "title": "Oggetti di Warcraft", "text": "Questa voce raccoglie gli oggetti, i manufatti e gli artefatti pi\u00f9 importanti della serie fantasy di \"Warcraft\", creata da Blizzard Entertainment.\nAlbero del Mondo.\nGli Alberi del Mondo (\"World Trees\") sono mastodontici alberi connessi al Sogno di Smeraldo; questi alberi possono raggiungere dimensioni tali da riuscire ad ospitare intere citt\u00e0. Solo quattro Alberi del Mondo esistono ad Azeroth:\nAnima dei Demoni.\nL'Anima dei Demoni (\"Demon Soul\"), originariamente chiamata Anima dei Draghi (\"Dragon Soul\") o Essenza dei Draghi, \u00e8 uno dei maggiori artefatti della storia di Warcraft; consiste in un disco dorato completamente liscio, grande poco meno del palmo di una mano, contenente un enorme potere. L'oggetto \u00e8 centrale soprattutto nei romanzi, per la precisione nella \"Trilogia della Guerra degli Antichi\", in \"Day of the Dragon\", \"La discesa delle tenebre\" e \"La notte del drago\". Ha una certa rilevanza anche in \"\", la terza espansione di \"World of Warcraft\".\nAd un certo punto della sua storia, il disco fu legato ad una catena, detta \"Catena dei Demoni\", che assorb\u00ec parte del suo potere. Essa fin\u00ec nelle mani di un orco del clan Fauci di Drago, Nakrall, che la us\u00f2 per controllare dei draghi neri; questi per\u00ec durante un attacco a Tuonocupo poco tempo dopo il Cataclisma, e la catena venne recuperata da Zaela, capo del clan.\nGuerra degli Antichi.\nAll'inizio della Guerra degli Antichi (o poco prima), il signore dei draghi neri Neltharion cre\u00f2 questo artefatto con l'aiuto dei suoi servitori goblin; esso doveva essere la migliore arma possibile contro la Legione Infuocata. Poich\u00e9 Neltharion aveva donato il suo sangue per forgiare il disco, qualsiasi parte del suo corpo (il sangue, le scaglie) era in grado di danneggiarlo, mentre per il resto era indistruttibile.\nLo present\u00f2 agli altri Aspetti Draconici, che convennero e accettarono di donare parte della loro essenza, e di quella di tutti i draghi dei loro stormi, per aumentarne il potere. In questo modo, l'Anima dei Draghi divenne effettivamente un'arma potenzialmente distruttiva per la Legione, ma nemmeno i draghi sarebbero riusciti a tenerle testa. Neltharion stesso, inoltre, anche se aveva donato il suo sangue per la creazione del disco, non vi aveva infuso la sua essenza (come invece aveva fatto credere agli altri), il che lo rendeva di fatto pi\u00f9 potente di tutti gli altri draghi: il drago, infatti, era stato reso folle dagli Dei Antichi, e diffidava di chiunque, compresi gli altri Aspetti, e intendeva usare l'Anima dei Draghi per dominare il mondo ed essere venerato come un dio dalle altre creature. A loro volta, gli Dei Antichi volevano che il disco finisse nelle mani di Sargeras e dei suoi demoni, manipolandoli cos\u00ec da ottenere la liberazione dopo moltissimi anni di prigionia.\nQuando i draghi agirono congiuntamente contro la Legione, Neltharion scaten\u00f2 il potere dell'Anima distruggendo sia i demoni che gli elfi della notte e i loro alleati; inorriditi, gli altri draghi tentarono di fermarlo, ma lui rivolse l'artefatto contro di loro, pressoch\u00e9 sterminando lo stormo blu e costringendoli alla fuga. Da quel momento, lui divenne noto come \"Alamorte\" (\"Deathwing\"), e l'artefatto come \"Anima dei Demoni\". Dato che la corruzione stava devastando il suo corpo, anche lui fu costretto a ritirarsi, portando l'Anima con s\u00e9. Malfurion Grantempesta, Krasus e Broxigar si recarono in missione nel covo di Alamorte per recuperarla, contemporaneamente a Illidan, Varo'then e dei loro alleati demoniaci; dei due gruppi la spunt\u00f2 il secondo, che port\u00f2 il disco a Sargeras, il quale intendeva usarlo per aprire un portale nel Pozzo dell'Eternit\u00e0. Con l'aiuto dei draghi rossi, verdi e bronzei, Malfurion e altri membri della resistenza elfica si lanciarono all'assalto del Pozzo per sottrarre l'Anima alle forze di Sargeras, cos\u00ec come fece Alamorte, il quale venne per\u00f2 brutalmente respinto tanto da Sargeras quanto dagli Dei Antichi; rifiutandosi di demordere, e pur subendo danni gravi, Alamorte insistette nei suoi tentativi e riusc\u00ec infine a riprendersi la sua creazione, per poi essere nuovamente e ancor pi\u00f9 violentemente scaraventato via, facendo cadere l'Anima, che venne recuperata da Malfurion. Utilizzandola assieme a suo fratello Illidan, il druido riusc\u00ec ad usarla per chiudere il portale, respingendo i demoni e ponendo fine alla guerra.\nDopo il conflitto, Alexstrasza, Ysera e Nozdormu incantarono il disco in modo che nessun drago, compreso Alamorte, potesse pi\u00f9 toccarlo n\u00e9 usarlo, e lo fecero nascondere a Malfurion in un luogo di cui il drago nero non era a conoscenza, cos\u00ec che non potesse pi\u00f9 servirsene.\nSeconda Guerra.\nL'Anima ritorn\u00f2 alla luce oltre diecimila anni dopo, durante la Seconda Guerra; Alamorte riusc\u00ec infatti a rintracciarla, e tramite delle visioni, la fece avere agli orchi del clan Fauci di Drago. L'oggetto venne affidato allo stregone Nekros Sfasciateste, il quale, usandolo, riusc\u00ec a schiavizzare la regina dei draghi rossi Alexstrasza, costringendo i suoi figli a servire l'Orda. Alamorte tent\u00f2 di manipolare il mago umano Rhonin e i suoi alleati, orchestrando un piano per far portar fuori Alexstrasza da Grim Batol (dov'era rinchiusa), per catturarla o ucciderla e rubare le sue uova; per far ci\u00f2, fra le altre cose, diede una propria scaglia a Rhonin per poter comunicare a distanza, che il mago us\u00f2 pi\u00f9 tardi per infrangere l'Anima dei Demoni e rilasciare l'essenza in essa contenuta che era stata rubata ai draghi. I quattro Aspetti, ritornati cos\u00ec ai loro pieni poteri, misero in fuga Alamorte.\nLa creazione dei draghi del crepuscolo.\nSebbene fosse stata distrutta, i frammenti dell'Anima dei Demoni contenevano ancora dei poteri non indifferenti. Alcuni di essi vennero recuperati da Sintharia, la prima consorte di Alamorte, che la ricostru\u00ec parzialmente e la us\u00f2, assieme ad altri artefatti, per creare i primi draghi del crepuscolo. L'Anima venne nuovamente spezzata quando venne colpita da un bastone proveniente dalle Terre Esterne (Sintharia l'aveva protetta solo dalle magie di Azeroth). Sintharia tent\u00f2 di ricostruirla ancora poco dopo col potere di un altro artefatto, la Dannazione di Balacgos; L'intervento tempestivo di Krasus, che gett\u00f2 la Dannazione di Balacgos contro di essa, port\u00f2 alla sua nuova, e stavolta definitiva, destruzione.\nLa distruzione di Alamorte.\nTempo dopo il Cataclisma, Alexstrasza, Ysera, Nozdormu e Kalecgos decisero che per sconfiggere definitivamente Alamorte era necessaria l'Anima dei Demoni. Mandando degli avventurieri indietro nel tempo, all'epoca della Guerra degli Antichi, l'Anima dei Demoni venne recuperata, e poi nuovamente infusa dei poteri dei quattro Aspetti, pi\u00f9 quello di Thrall. Grazie ad essa, presso il Maelstrom Alamorte venne infine ucciso. In quel momento gli Aspetti restanti persero i poteri che li rendevano tali, e l'Anima dei Demoni ritorn\u00f2 alla sua esatta collocazione temporale.\nAtiesh.\nAtiesh \u00e8 il bastone magico di Medivh. I dettagli riguardanti la sua creazione sono ignoti; si sa solo che venne forgiato dal \"seme dell'odio\" e che venne impugnato da tutti i Guardiani di Tirisfal, il che lo renderebbe vecchio di almeno 2700-2800 anni. Il bastone era in grado di conferire poteri inimmaginabili, e venne corrotto da Sargeras.\nDopo la morte di Medivh al termine della Prima Guerra, il bastone venne recuperato da agenti del Kirin Tor e portato a Dalaran; tutti i maghi che lo impugnarono andarono incontro alla morte, quindi si decise di sigillarlo con delle potenti barriere magiche; l'arcimaga Angela Dosantos venne incaricata di sorvegliarlo. Il bastone venne distrutto probabilmente durante la caduta di Dalaran provocata da Archimonde, e i suoi pezzi vennero sparsi per tutto il globo terracqueo. Alcuni si misero alla loro ricerca, come l'arcimago Tarsis Kir-Moldir, che riusc\u00ec a recuperarne venti pezzi; questi gli furono rubati dal lich Kel'Thuzad, che intendeva anch'egli ricostruire Atiesh. Kel'Thuzad arriv\u00f2 ad ottenere sia la testa del bastone che i quaranta frammenti del manico, che distribu\u00ec fra i suoi luogotenenti; solo la base gli sfugg\u00ec, finendo nelle mani dell'esploratore Brann Barbabronzea, che la perse ad Ahn'Qiraj. Essa venne recuperata nel cadavere del Dio Antico C'Thun da Garona, la quale la diede a suo figlio Med'an; questi, dalla sola base, ricompose l'intero bastone, solamente impugnandola mentre era infuso del potere del Nuovo Concilio di Tirisfal, e lo us\u00f2 per distruggere Cho'gall.\nVa notato che, originariamente, in \"World of Warcraft\", era il giocatore a ricomporre il bastone, recuperando tutti e quarantadue i pezzi e poi portandolo alla Cappella di Alonsus a Stratholme, dove veniva esorcizzato dal demone Atiesh che stava al suo interno.\nBrandicenere.\nBrandicenere (\"Ashbringer\") \u00e8 una delle armi pi\u00f9 note di Warcraft; si tratta di una spada infusa del potere della Luce Sacra, originariamente creata per distruggere i non morti. Ha un ruolo centrale nella serie a fumetti \"\". Impugnata inizialmente da Alexandros Mograine, \u00e8 passata in seguito nelle mani di suo figlio Darion e infine in quelle di Tirion Fordring.\nIl cristallo.\nVerso la fine della Seconda Guerra, durante la battaglia ai Bastioni di Roccianera, Alexandros Mograine recuper\u00f2 dal cadavere di uno stregone orco un oscuro cristallo, che Mograine descrisse come \"l'incarnazione vivente dell'ombra... oscurit\u00e0... una manifestazione. Un vuoto\"; quando lo tocc\u00f2, la sua mano rimase storpiata.\nMograine tenne il cristallo nascosto per circa dieci anni: quando da Nordania cominciarono a giungere le prime voci sul Flagello, si incontr\u00f2 nella taverna di Colletorto con altri esponenti della Mano d'Argento, ai quali rifer\u00ec tali voci e mostr\u00f2 il cristallo. Mograine sosteneva che, poich\u00e9 \"non pu\u00f2 esistere ombra senza la luce\", allora era necessario trovare il cristallo contrapposto a quello, per poterlo usare contro i non morti; l'inquisitore Isillien, invece, sosteneva che dovesse essere distrutto, e tent\u00f2 di colpirlo con la Luce Sacra. Per lo sgomento di tutti, il cristallo assorb\u00ec la Luce, e Tirion Fordring prov\u00f2 a sua volta a colpirlo: l'effetto si ripet\u00e9 e il cristallo cominci\u00f2 a cambiare colore, divenendo pi\u00f9 chiaro. Tutti i presenti, allora, cominciarono ad usare i loro poteri su di esso, fino a che non divenne splendente di Luce: toccandolo, Alexandros and\u00f2 in estasi, e la sua mano venne guarita. Si decise dunque di utilizzarlo per forgiare un'arma che potesse contrastare i non morti.\nDiversi indizi e coincidenze hanno portato a supporre che il cristallo avesse origini naaru, tesi plausibile ma mai confermata ufficialmente.\nForgiatura.\nMograine e Fairbanks si diressero a Forgiardente, consegnando il cristallo a re Magni Barbabronzea: egli, infondendo nella forgiatura tutta la sua rabbia per la (presunta) morte del fratello Muradin per mano di Arthas, realizz\u00f2 la migliore arma mai creata in vita sua, e la consegn\u00f2 a Mograine; essa prese il nome di Brandicenere, titolo portato da Mograine stesso (alcune fonti attestano che fu la spada a prendere il nome da lui, altre dimostrano il contrario).\nCorruzione.\nDopo lo scioglimento della Mano d'Argento a causa della morte di Uther, molti dei suoi restanti membri si unirono per combattere il Flagello nelle Terre Infette, e Brandicenere divenne cos\u00ec letale per i non morti che attir\u00f2 ben presto l'attenzione di Kel'Thuzad. Il lich si alle\u00f2 con Balnazzar (che, seppur suo nemico, intendeva salvare suo fratello Varimathras che si trovava a Sepulcra, citt\u00e0 dei Reietti che Alexandros aveva intenzione di attaccare), escogitando un piano per eliminare Mograine: il Signore del Terrore corruppe uno dei figli di Alexandros, Renault, che attir\u00f2 suo padre a Stratholme, dove riusc\u00ec ad ucciderlo utilizzando la stessa Brandicenere.\nLa spada venne corrotta da tale atto iniquo e l'anima di Alexandros venne legata ad essa e corrotta a sua volta. Renault divenne comandante del Monastero Scarlatto - garantendo in tal modo a Balnazzar il completo controllo sulla Crociata Scarlatta - e Alexandros venne resuscitato da Kel'Thuzad, divenendo uno dei suoi pi\u00f9 forti cavalieri della morte.\nPassaggio a Darion Mograine.\nSperando di liberare suo padre, l'altro figlio di Alexandros, Darion, si avventur\u00f2 con un manipolo di alleati dell'Alba d'Argento a Naxxramas, la necropoli di Kel'Thuzad dove Alexandros si trovava; fu per\u00f2 costretto ad ucciderlo, ed eredit\u00f2 cos\u00ec la spada Brandicenere (che era ancora in possesso di Alexandros). Dal momento in cui la impugn\u00f2, suo padre cominci\u00f2 a parlargli da dentro la spada, guidandolo fino al Monastero Scarlatto: l\u00ec, Renault tent\u00f2 di ucciderlo, ma lo spirito di Alexandros usc\u00ec da Brandicenere, lo decapit\u00f2, e torn\u00f2 nella spada. Turbato, Darion fece visita a Tirion Fordring, il quale gli disse che solo un atto di amore pi\u00f9 grande del tradimento di Renault poteva redimere la spada, e suo padre con lei. Tempo dopo, il Flagello guidato da Kel'Thuzad attacc\u00f2 la Cappella della Luce, base principale dell'Alba d'Argento, dove Darion si trovava: ad un certo punto della battaglia questi trafisse s\u00e9 stesso con la spada, salvando s\u00ec l'anima di suo padre e provocando la disastrosa sconfitta dei non morti, ma allo stesso tempo condannando s\u00e9 stesso, diventando un cavaliere della morte al posto di suo padre.\nRedenzione.\nSu ordine del Re dei Lich, Darion cominci\u00f2 ad addestrare nuovi cavalieri della morte, devastando l'Enclave Scarlatta e scendendo poi a sua volta in battaglia contro l'Alba d'Argento alla Cappella della Luce. Qui per\u00f2, il potere della Luce di Tirion Fordring e l'apparizione di suo padre da Brandicenere misero la vittoria in mano ai difensori; il Re dei Lich, apparendo sul campo di battaglia, rivel\u00f2 di aver mandato Darion e i suoi cavalieri della morte a morire solo per stanare Tirion, e risucchi\u00f2 lo spirito di Alexandros dentro a Gelidanima. Darion diede quindi Brandicenere a Tirion, che la purific\u00f2 con la Luce Sacra e la us\u00f2 per scacciare il Re dei Lich.\nDopodich\u00e9, sia le forze di Tirion che quelle di Darion fecero vela verso Nordania, per dare il via alla campagna contro il Re dei Lich. Per prevenire attacchi da agenti del Flagello lungo il tragitto, Tirion si rec\u00f2 a Nordania sotto mentite spoglie, facendovi giungere la spada separatamente, la quale and\u00f2 persa per breve tempo nelle catacombe di Forte Utgarde, nel Fiordo Echeggiante e venne recuperata da un membro dell'Alleanza. Durante la battaglia finale contro il Re dei Lich, Tirion riusc\u00ec a spezzare Gelidanima usando Brandicenere, causando la sconfitta del signore del Flagello.\nCampana Divina.\nLa Campana Divina (\"Divine Bell\", \"Shenqing\" in lingua mogu) \u00e8 un antico artefatto creato dagli incantatori mogu di Korune, durante il regno di Lei Shen. Questa campana, grande circa due volte e mezza un uomo di media statura, se suonata durante una battaglia poteva accendere la rabbia e l'odio dei guerrieri, dando loro forza, e al contempo instillare la paura e il dubbio nel cuore dei loro nemici. Dopo la morte di Lei Shen, la Campana venne riposta e sigillata in una cripta a Korune, nel Massiccio del Kun-Lai, in attesa del suo ritorno, e Shan Kien sacrific\u00f2 tutti i suoi guerrieri e lavoratori perch\u00e9 i loro fantasmi rimanessero l\u00ec a guardia.\nLa Campana venne localizzata sia dall'Orda che dall'Alleanza dopo il loro arrivo a Pandaria; questi ultimi riuscirono a recuperarla per primi, portandola a Darnassus, da dove venne rubata da un agente dell'Orda (ci\u00f2 caus\u00f2 la violenta reazione di Jaina Marefiero, che per rappresaglia espulse a forza l'Orda da Dalaran, riportando la citt\u00e0 nelle mani dell'Alleanza). Pi\u00f9 tardi, la Campana venne usata da Garrosh Malogrido con l'intento di eliminare tutte le debolezze dell'Orda (paura, dubbio e via dicendo) ed usare lo sha a proprio vantaggio, ma ebbe invece l'effetto di rendere chi ne venne esposto dominato dallo sha stesso. L'effetto vene interrotto dall'intervento di Anduin Wrynn, che con un altro artefatto, il Maglio Armonico, danneggi\u00f2 la campana, che venne poi distrutta da Garrosh, cercando di colpire il principe; frantumandosi, l'enorme campana si schiant\u00f2 su Anduin, causandone la morte apparente.\nDischi di Norgannon.\nI dischi di Norgannon (\"Discs of Norgannon\" o \"Disks of Norgannon\") sono dei grandi dischi di platino, ornati da sigilli di origine ignota, creati dal Titano Norgannon; quattro di tali dischi, che vennero depositati nelle profondit\u00e0 di Uldaman (nelle Maleterre) descrivono la creazione dei terrigeni, erano sorvegliati dal custode titanico Archaedas.\nElmo del Dominio.\nL'Elmo del Dominio (\"Helm of Domination\") \u00e8 l'elmo del Re dei Lich. Venne creato dai demoni, e Kil'jaeden leg\u00f2 ad esso lo spirito di Ner'zhul, trasformandolo nel Re dei Lich. Poi, assieme alla spada Gelidanima e ad un'armatura, rinchiuse tutto in un blocco di cristallo e lo sped\u00ec ad Azeroth, in cima al ghiacciaio Corona di Ghiaccio.\nAnche se l'armatura e la spada hanno notevoli poteri, \u00e8 l'Elmo a costituire il punto focale dei poteri del Re dei Lich. Dopo la Terza Guerra, Arthas, rispondendo alla chiamata di Ner'zhul, raggiunse il Trono Ghiacciato e infranse il blocco di cristallo dove il Re dei Lich era imprigionato; quindi s'infil\u00f2 l'Elmo del Dominio, fondendosi con il Re dei Lich in un unico essere. Quando il Re dei Lich venne sconfitto, l'Elmo venne indossato da Bolvar Domadraghi, che divenne cos\u00ec il nuovo Re dei Lich.\nFalce di Elune.\nLa Falce di Elune (\"Scythe of Elune\") \u00e8 un artefatto a cui \u00e8 strettamente legata la storia degli worgen. Tale artefatto venne creato da Ralaar Fanfgire e Belysra Brezzastella, unendo assieme un bastone consacrato di Elune e una zanna di Goldrinn, con lo scopo di aiutare i druidi del branco a controllare la loro forma di lupo. Essa invece ebbe un effetto totalmente diverso, tramutando i druidi nei primi worgen; essi vennero banditi da Malfurion Grantempesta nel Sogno di Smeraldo e la Falce fu affidata alla sacerdotessa Mel'Thandris Cantastella; Mel'Thandris mor\u00ec durante la Guerra dei Satiri, e la Falce venne sepolta con lei in un santuario a Valtetra.\nEssa venne rinvenuta millenni dopo da una nipote di Mel'Thandris, la Sentinella Velinde, che evoc\u00f2 gli worgen per combattere i demoni. Accortasi di star perdendo il controllo su di loro, Velinde decise di recarsi a parlare con l'arcimago Arugal (che, aveva sentito, a sua volta aveva evocato gli worgen). Ralaar apprese della cosa, e decise di impossessarsi della Falce, ma venne anticipato da un suo ambizioso sottoposto, Varkas, che tese un'imboscata all'elfa a Boscovespro; nella colluttazione Velinde perse la vita e la Falce and\u00f2 persa in una miniera.\nL\u00ec venne ritrovata da un umano chiamato Jitters; la Falce riprese ad evocare worgen - infestando Boscovespro - e Jitters si diede alla fuga, nuovamente perdendo la Falce. Essa venne nuovamente recuperata dagli elfi della notte dopo il Cataclisma, i quali la portarono a Gilneas, ai druidi del Bosconero; venne rubata da agenti dei Reietti e poi nuovamente recuperata dagli worgen di Gilneas, che la riconsegnarono agli elfi. Il suo stato \u00e8 attualmente sconosciuto, anche se probabilmente si trova ancora nelle mani degli elfi della notte.\nVa notato che, durante una missione in \"Wrath of the Lich King\", un gruppo di cacciatori dei Colli Bradi richiese aiuto ai membri dell'Alleanza per recuperare un oggetto rubato dall'Orda, e completata la missione vi era un'allusione non troppo velata che avrebbe implicato la presenza della Falce nei Colli Bradi, informazione poi contraddetta dal fumetto \"La maledizione dei worgen\".\nGelidanima.\nGelidanima (\"Frostmourne\", letteralmente \"lamento di ghiaccio\") \u00e8 la spada del Re dei Lich. Questo spadone a due mani fu forgiato dai nathrezim e, assieme all'Elmo del Dominio, all'armatura del Re dei Lich e allo spirito di Ner'zhul, fu incastonato da Kil'jaeden in un blocco di cristallo, creando il Re dei Lich. Fu poi il Re dei Lich stesso a darle il potere di rubare le anime di coloro che vengono uccisi da essa (e non solo).\nIl Re dei Lich la espulse dal suo cristallo con lo scopo di farla trovare ad Arthas, creando una crepa nel cristallo che avrebbe poi rappresentato una grossa fonte di debolezza per il Re dei Lich, a causa di un attacco a distanza rivoltogli da Illidan Grantempesta. Quella di Arthas fu la prima anima rubata dalla spada, e il giovane principe divenne cos\u00ec il primo cavaliere della morte del Re dei Lich. Essa continu\u00f2 ad essere impugnata dallo stesso Arthas anche dopo la sua fusione con Ner'zhul, quando lo sostitu\u00ec come Re dei Lich.\nNelle mani di Arthas, sia come cavaliere della morte che come Re dei Lich, la spada rub\u00f2 migliaia di altre anime, fra le quali spiccano quelle di Uther, re Terenas, re Anasterian, Antonidas, Alexandros Mograine, Dranosh Faucisaure, Dar'Khan e Sylvanas. Poich\u00e9 il Re dei Lich \u00e8 legato ad essa, dovunque la spada si trovi il Re dei Lich vi pu\u00f2 giungere con la mente, e la voce del Re dei Lich viene udita da chi la impugna. Gelidanima \u00e8 inoltre estremamente resistente, e riesce a contrastare anche altre armi di elevata fattura, come avvenne per le lame da guerra di Illidan e la riforgiata Felo'melorn di Kael'thas. Essa venne distrutta da Tirion Fordring, armato della spada Brandicenere, nella battaglia in cui il Re dei Lich venne sconfitto e sostituito da Bolvar Domadraghi. I frammenti della spada sono misteriosamente spariti subito dopo la sconfitta del Re dei Lich e non si sa nulla del loro destino.\nLa spada ha un pomo fatto di metallo argentato che passa attraverso un teschio cornuto simile a quello di una capra (forse un antico demone). La lama presenta numerose punte ricurve, e al centro reca degli intagli formanti delle rune arcane che a tratti brillano di luce blu e bianca, allo stesso modo degli occhi del teschio e di chi indossa l'Elmo del Dominio. Inoltre, di tanto in tanto emette una leggera nebbiolina che richiama quella tipica degli oggetti estremamente freddi posti in un ambiente pi\u00f9 caldo.\nLibro di Medivh.\nCon il termine libro di Medivh (\"Book of Medivh\") o libro degli incantesimi di Medivh (\"Medivh's spellbook\") si fa riferimento a un libro di incantesimi scritto dal Guardiano Medivh. Il primo riferimento a un libro con questo nome si ha in \"\" (e nel romanzo da esso tratto, \"Oltre il Portale Oscuro\"), dove tale libro era uno degli artefatti cercati da Ner'zhul per aprire altri portali a Draenor. Teron Malacarne ed altri vennero inviati a rubarlo nella biblioteca reale di Roccavento, da dove per\u00f2 era appena stato sottratto da agenti di Alterac; il cavaliere della morte raggiunse quindi il re di Alterac, Aiden Perenolde, e ottenne il libro in cambio della distruzione degli avamposti dell'Alleanza ad Alterac. Il libro venne consegnato a Ner'zhul che, assieme all'Occhio di Dalaran e allo Scettro Ingemmato di Sargeras, lo us\u00f2 per aprire i portali, abbandonandolo poi a Draenor. Uno stregone orco che Ner'zhul aveva colpito a tradimento, Obris, lo riconsegn\u00f2 a Khadgar prima di morire; questi lo affid\u00f2 ad un cavalcagrifoni nano, assieme all'Occhio di Dalaran e al Teschio di Gul'dan, ordinandogli di riportarli ad Azeroth, ma non si sa se ci\u00f2 sia effettivamente accaduto.\nIl secondo riferimento si ha in \"\" (e nel romanzo \"Arthas - L'ascesa del Re dei Lich\"), dove un libro cos\u00ec chiamato \u00e8 in possesso del Kirin Tor. Il Flagello dei non morti, guidato da Arthas, assedia e distrugge Dalaran per ottenere il libro, che Kel'Thuzad usa poi per evocare l'eredar Archimonde ad Azeroth. Dopo questo rituale il libro rimase nelle mani del lich; non si hanno notizie di cosa ne avvenne dopo la sua morte.\nVa notato che non \u00e8 mai stato confermato che il libro usato da Ner'zhul e quello usato da Kel'Thuzad siano lo stesso oggetto; \u00e8 ben possibile che Medivh abbia scritto pi\u00f9 di un libro.\nMartelfato.\nIl Martelfato (\"Doomhammer\", tradotto anche come \"Martello del Fato\") \u00e8 un martello da guerra attualmente portato da Thrall. Originariamente, il Martelfato era portato dai membri della famiglia orchesca Martelfato, dai quali prende il nome, che lo passavano di padre in figlio. Il primo portatore noto \u00e8 Telkar Martelfato, e alla sua morte venne ereditato dal figlio, Orgrim. Sul Martelfato era stata fatta una profezia, secondo la quale l'ultimo dei Martelfato l'avrebbe usato per portare prima la salvezza e poi la rovina agli orchi; dopodich\u00e9, sarebbe passato a uno non del clan Roccianera (di cui i Martelfato facevano parte), che l'avrebbe adoperato nuovamente per portare giustizia.\nOrgrim impugn\u00f2 il Martelfato scendendo in battaglia per l'Orda durante la Prima Guerra, e come capo dell'Orda stessa nella Seconda a sua volta fino alla propria morte, durante la liberazione di un campo di concentramento negli Altopiani d'Arathi che diverr\u00e0 poi una base dell'Orda, \"Requie del Martello\". In quell'occasione, l'arma venne ceduta a Thrall, che avrebbe riportato l'Orda alla gloria, portando a compimento la profezia del Martelfato.\nOcchio di Dalaran.\nL'Occhio di Dalaran (\"Eye of Dalaran\") era un artefatto creato dai maghi di Dalaran, utilizzato per concentrare i loro poteri per ricostruire la loro citt\u00e0, che era stata razziata nel corso della Seconda Guerra. Ner'zhul ordin\u00f2 a Teron Malacarne di recuperare l'Occhio e altri tre oggetti (lo Scettro Ingemmato di Sargeras, il Teschio di Gul'dan e il Libro di Medivh); per ottenere l'Occhio, Malacarne e altri cavalieri della morte viaggiarono fino a Dalaran e riuscirono ad accedere alla Volta Arcana della citt\u00e0. Nonostante l'immediata reazione dei maghi, i cavalieri della morte, aiutati da Alamorte riuscirono a portare via l'artefatto e a consegnarlo a Ner'zhul, che lo us\u00f2 per aprire numerosi portali a Draenor.\nEsso gli venne sottratto immediatamente dopo da Khadgar che, pi\u00f9 tardi, lo affid\u00f2 ad un cavalcagrifoni nano perch\u00e9 lo riportasse ad Azeroth, insieme con il Teschio di Gul'dan e il Libro di Medivh; \u00e8 ignoto se il corriere sia riuscito in questo suo compito, e lo stato attuale dell'Occhio di Dalaran \u00e8 sconosciuto.\nOcchio di Sargeras.\nL'Occhio di Sargeras (\"Eye of Sargeras\") era un manufatto, di aspetto simile ad una gemma, custodito nella Tomba di Sargeras; quando l'avatar di Sargeras venne ucciso da Aegwynn, essa lo seppell\u00ec nell'ex tempio di Elune di Suramar, facendo poi inabissare la citt\u00e0 nel mare. Essa venne riportata in superficie da Gul'dan - creando cos\u00ec le Isole Disperse - proprio per andare alla ricerca dell'Occhio di Sargeras; tuttavia, lo stregone venne ucciso dai demoni.\nAnni dopo, la stessa ricerca venne intrapresa da Illidan Grantempesta, che intendeva usare il potere dell'Occhio per attaccare il Trono Ghiacciato, sede del Re dei Lich, su ordine di Kil'jaeden. Sebbene ostacolato da Maiev Cantombroso e dalle sue Guardiane, Illidan riusc\u00ec nell'impresa. Illidan port\u00f2 l'Occhio nelle rovine di Dalaran e diede inizio a un rituale per distruggere il trono ghiacciato; tuttavia, l'intervento di Maiev e di Malfurion vanific\u00f2 i suoi sforzi e port\u00f2 alla distruzione dell'Occhio.\n\u00c8 ignoto se l'Occhio di Sargeras fosse effettivamente un occhio dell'avatar del Titano Oscuro o solo un manufatto con questo nome particolare.\nSaronite.\nLa saronite \u00e8 un metallo che si trova nel continente di Nordania; \u00e8 formata dal sangue del Dio Antico Yogg-Saron (da cui prende il nome), e viene chiamata dai tuskarr \"sangue nero di Yogg-Saron\".\nSi tratta di un metallo leggerissimo ed estremamente resistente, non venendo scalfito dai poteri naturali (druidici e sciamanici) n\u00e9 danneggiato da armi forgiate con altri metalli forti (come l'arcanite); se colpito con la Luce Sacra reagisce con una specie di \"ritorno di fiamma\", ma rimane comunque illeso. L'esposizione prolungata alla saronite pu\u00f2 indurre alla pazzia, e i colpi inferti con tale metallo non solo provocano ferite, ma distruggono anche l'anima.\nData la sua resistenza, \u00e8 anche molto difficile da fondere e piegare per utilizzarla; il Flagello sembra aver superato in qualche modo l'ostacolo, avendola usata estensivamente per i suoi edifici e le sue macchine da guerra; tutto il complesso di Corona di Ghiaccio, ad esempio, \u00e8 realizzato in saronite; la saronite per queste opere viene estratta da miniere situate a Corona di Ghiaccio da schiavi di varie razze.\nScettro delle Sabbie Mutevoli.\nLo Scettro delle Sabbie Mutevoli (\"Scepter of the Shifting Sands\") \u00e8 uno scettro che venne forgiato dal drago bronzeo Anachronos al termine della Guerra delle Sabbie Mutevoli: quando i qiraji e i silitidi furono sconfitti e imprigionati, assieme alla loro citt\u00e0 di Ahn'Qiraj, dietro al Vallo dello Scarabeo, Anachronos raccolse l'arto mutilato di un altro drago e lo trasform\u00f2 magicamente in questo scettro. Dopodich\u00e9, lo diede all'arcidruido elfo della notte Fandral Elmocervo, dicendogli che chiunque avesse voluto accedere ad Ahn'Qiraj avrebbe dovuto suonare un gong (anch'esso creato poco prima da Anachronos, trasformando uno scarabeo) con quello scettro; tuttavia Fandral, furioso con i draghi per aver ritardato il loro intervento nella guerra, causando indirettamente la morte di suo figlio Valstann, lo lanci\u00f2 via, spezzandolo.\nAnachronos affid\u00f2 i tre frammenti dello scettro ad altrettanti draghi: l'azzurro Azuregos, il verde Eranikus e il rosso Vaelastrasz; Eranikus venne corrotto dall'Incubo di Smeraldo, il frammento di Vaelastrasz fin\u00ec nelle mani del drago nero Nefarian e Azuregos diede il suo in pasto ad uno squalo, poich\u00e9 attirava troppi avventurieri.\nI pezzi vennero recuperati, e lo scettro riforgiato, dopo circa un migliaio di anni da un'elfa della notte, Shiromar, che suonando il gong riapr\u00ec i cancelli di Ahn'Qiraj, permettendo alla Forza di Kalimdor di sconfiggere definitivamente i suoi abitanti nella Seconda Guerra delle Sabbie Mutevoli. La ricostruzione dello scettro era il gradino finale della pi\u00f9 lunga catena di missioni mai esistita in \"World of Warcraft\", rimossa con la patch 4.0.1.\nScettro Ingemmato di Sargeras.\nLo Scettro Ingemmato di Sargeras (\"Jeweled Scepter of Sargeras\") era un potente artefatto appartenuto a Sargeras. Esso era nelle mani di un demone guardiano della sua Tomba, il quale venne ucciso da agenti inviati da Ner'zhul. Lo Scettro venne portato a Ner'zhul che, assieme al Libro di Medivh e all'Occhio di Dalaran, lo us\u00f2 per aprire i numerosi portali su altri mondi che avrebbero portato alla distruzione di Draenor.\nIl destino dello Scettro \u00e8 ignoto; poich\u00e9 Ner'zhul lo aveva con s\u00e9 subito prima di varcare il portale oltre il quale venne catturato da Kil'jaeden, \u00e8 plausibile che si trovi attualmente nelle mani di quest'ultimo.\nTeschio di Gul'dan.\nDopo la sua morte nella Tomba di Sargeras, il teschio di Gul'dan (\"Skull of Gul'dan\") venne recuperato da uno dei suoi seguaci e trasformato in un artefatto in grado di convogliare l'energia demoniaca. Nel Teschio era rimasto qualcosa di Gul'dan, il quale era in grado di comunicare telepaticamente con chi possedeva la reliquia.\nDopo passaggi di mano non noti, il Teschio entr\u00f2 in possesso di Hurkan Skullsplinter, capo del clan Tritaossa, che lo usava come ornamento; egli venne ucciso da Grom Malogrido, che recuper\u00f2 il Teschio e lo consegn\u00f2 a Ner'zhul. Utilizzando il suo potere, questi riusc\u00ec a riaprire uno spiraglio del Portale Oscuro, attraverso il quale i suoi agenti andarono su Azeroth alla ricerca di altri artefatti (l'Occhio di Dalaran, il Libro di Medivh e lo Scettro Ingemmato di Sargeras); oltre che per questo, il Teschio di Gul'dan non serviva ad altro per Ner'zhul, se non per gongolare della morte del suo apprendista traditore. Lo cedette poi al drago Alamorte, che lo richiese come pagamento per i suoi servigi.\nIl Teschio venne recuperato da Khadgar, Turalyon e Alleria Ventolesto; il mago lo us\u00f2 per richiudere il Portale Oscuro, e lo affid\u00f2, insieme con il Libro di Medivh e l'Occhio di Dalaran, ad un cavalcagrifoni nano perch\u00e9 li portasse dall'altra parte, ma non si sa se egli sia riuscito nel suo compito.\nIn qualunque caso, il Teschio torn\u00f2 ad essere usato proprio ad Azeroth pochi anni dopo, dalla Legione Infuocata, che lo us\u00f2 per corrompere la foresta del nord di Kalimdor che divenne nota come Vilbosco. Illidan, informato da Arthas dell'esistenza di tale oggetto, ne consum\u00f2 i poteri, diventando un demone molto potente e poi uccidendo il nathrezim Tichondrius. Assorbendo i poteri del Teschio, Illidan acquis\u00ec anche i ricordi di Gul'dan, il che gli permise di andare alla ricerca dell'Occhio di Sargeras sulle Isole Disperse. Il Teschio rimase da l\u00ec in poi nelle mani di Illidan - pu\u00f2 essere visto nel trailer introduttivo di \"The Burning Crusade\" - fino a che questi non venne ucciso da avventurieri. Il suo fato successivo \u00e8 ignoto."}
{"id": "4362866", "revid": "47767", "url": "https://it.wikipedia.org/wiki?curid=4362866", "title": "Anima dei Demoni", "text": ""}
{"id": "4362867", "revid": "47767", "url": "https://it.wikipedia.org/wiki?curid=4362867", "title": "Anima dei Draghi", "text": ""}
{"id": "4362868", "revid": "47767", "url": "https://it.wikipedia.org/wiki?curid=4362868", "title": "Demon Soul", "text": ""}
{"id": "4362869", "revid": "47767", "url": "https://it.wikipedia.org/wiki?curid=4362869", "title": "Dragon Soul", "text": ""}
{"id": "4362871", "revid": "1522738", "url": "https://it.wikipedia.org/wiki?curid=4362871", "title": "Atiesh", "text": ""}
{"id": "4362872", "revid": "1522738", "url": "https://it.wikipedia.org/wiki?curid=4362872", "title": "Brandicenere", "text": ""}
{"id": "4362875", "revid": "372624", "url": "https://it.wikipedia.org/wiki?curid=4362875", "title": "Rifugio Guido Barbustel - Lac Blanc", "text": ""}
{"id": "4362876", "revid": "30300", "url": "https://it.wikipedia.org/wiki?curid=4362876", "title": "125 milioni di cazzate", "text": ""}
{"id": "4362877", "revid": "1494169", "url": "https://it.wikipedia.org/wiki?curid=4362877", "title": "Ashbringer", "text": ""}
{"id": "4362879", "revid": "253269", "url": "https://it.wikipedia.org/wiki?curid=4362879", "title": "Teddy Sears", "text": "Biografia.\nCresciuto a Chevy Chase, piccolo sobborgo nel Maryland, ha frequentato il liceo alla Landon School a Bethesda. Durante gli anni all'Universit\u00e0 del Maryland, ha praticato football americano a buoni livelli, portando avanti la tradizione di famiglia per lo sport; il suo bisnonno Henry Edward Sears \u00e8 stato medaglia d'oro alle Olimpiadi 1912 nel tiro con la pistola, mentre sua zia Mary Sears \u00e8 stata medaglia di bronzo alle Olimpiadi 1956 nei 100 metri farfalla.\nSi \u00e8 addottorato presso l'Universit\u00e0 della Virginia, con una laurea in gestione aziendale, prima di trasferirsi a New York per intraprendere la carriera da attore.\nInizia a muovere i primi passi ottenendo piccoli ruoli in serie televisive come \"Sex and the City\" e \"Una vita da vivere\", cui fanno seguito altre partecipazioni ad altre serie di successo (\"\", \"Mad Men\", \"Ugly Betty\" ecc.).\nTra il 2008 e il 2009 \u00e8 stato fra gli interpreti della serie televisiva \"Avvocati a New York\", nel ruolo dell'avvocato d'ufficio Richard Patrick Woolsley.\nNel 2009 ottiene il suo primo ruolo cinematografico importante nel film di Tom Ford \"A Single Man\". Nel 2010 recita nel film TV \"La lista dei clienti\" e lavora nella serie \"The Defenders\" e l'anno seguente partecipa ad alcuni episodi della serie televisiva \"\".\nNel 2011 viene scelto da Ryan Murphy per interpretare il ruolo di Patrick, un ragazzo omosessuale, nella serie antologica \"American Horror Story: Murder House\". Nel 2012 fa parte del cast di \"666 Park Avenue\", ma la serie non ottiene il successo sperato e viene cancellata dopo pochi episodi. Nel 2013 impersona il dottor Austin Langham nella serie televisiva di Showtime \"Masters of Sex\".\nA partire dal 2015 prende parte alla seconda stagione della serie \"The Flash\" interpretando la parte del supercriminale Hunter Zolomon.\nDoppiatori italiani.\nNelle versioni in italiano dei suoi film, Teddy Sears \u00e8 stato doppiato da:"}
{"id": "4362880", "revid": "47767", "url": "https://it.wikipedia.org/wiki?curid=4362880", "title": "Campana Divina", "text": ""}
{"id": "4362884", "revid": "47767", "url": "https://it.wikipedia.org/wiki?curid=4362884", "title": "Elmo del Dominio", "text": ""}
{"id": "4362885", "revid": "1522738", "url": "https://it.wikipedia.org/wiki?curid=4362885", "title": "Falce di Elune", "text": ""}
{"id": "4362886", "revid": "47767", "url": "https://it.wikipedia.org/wiki?curid=4362886", "title": "Scythe of Elune", "text": ""}
{"id": "4362889", "revid": "834", "url": "https://it.wikipedia.org/wiki?curid=4362889", "title": "MTV Europe Music Awards 1996", "text": "Gli MTV Europe Music Awards 1996 sono stati trasmessi da Londra il 14 novembre 1996.\n\u00c8 stata la 3\u00aa edizione e fu condotta da Robbie Williams. L'ex membro dei Take That diede il via allo show entrando in scena inseguito dalla polizia e dai cani poliziotto, indossando una camicia di forza.\nGeorge Michael interpret\u00f2 il suo successo \"Star People\" uscendo da un'automobile brillantinata. Peter Andr\u00e9 e i Boyzone collaborarono per un medley di canzoni della Motown. I Metallica crearono scompiglio cambiando le canzoni che avrebbero dovuto interpretare all'ultimo minuto. Anzich\u00e9 \"King Nothing\", la band statunitense si esib\u00ec con le canzoni \"Last Caress\" e \"So What?\", un duro brano rock con riferimenti al bestialismo. La loro esibizione non \u00e8 pi\u00f9 stata trasmessa dopo la diretta.\nA consegnare i premi sul palco furono la leggenda del drum and bass Goldie, Jay Kay dei Jamiroquai, la modella Jerry Hall e l'attore Richard E. Grant.\nVincitori.\nI vincitori sono segnati in grassetto."}
{"id": "4362891", "revid": "47767", "url": "https://it.wikipedia.org/wiki?curid=4362891", "title": "Libro degli incantesimi di Medivh", "text": ""}
{"id": "4362892", "revid": "1522738", "url": "https://it.wikipedia.org/wiki?curid=4362892", "title": "Libro di Medivh", "text": ""}
{"id": "4362901", "revid": "47767", "url": "https://it.wikipedia.org/wiki?curid=4362901", "title": "Martello del Fato", "text": ""}
{"id": "4362903", "revid": "1494169", "url": "https://it.wikipedia.org/wiki?curid=4362903", "title": "Doomhammer", "text": ""}
{"id": "4362905", "revid": "116585425", "url": "https://it.wikipedia.org/wiki?curid=4362905", "title": "Eredit\u00e0 (romanzo)", "text": "Eredit\u00e0. Una storia della mia famiglia tra l'Impero e Fascismo \u00e8 un romanzo scritto da Lilli Gruber pubblicato nel 2012, prima parte di una trilogia incentrata sulla sua famiglia e la sua \"Heimat\" tirolese.\nNarra la vita della bisnonna dell'autrice, a partire dalla tormentata annessione del Tirolo meridionale all'Italia dopo la dissoluzione dell'Impero d'Austria-Ungheria al termine della Prima Guerra Mondiale, fino al 1940, anno della sua morte. Le vicende raccontate sono tratte da un diario scritto nel corso degli anni dalla nonna stessa."}
{"id": "4362906", "revid": "47767", "url": "https://it.wikipedia.org/wiki?curid=4362906", "title": "Occhio di Dalaran", "text": ""}
{"id": "4362908", "revid": "47767", "url": "https://it.wikipedia.org/wiki?curid=4362908", "title": "Occhio di Sargeras", "text": ""}
{"id": "4362914", "revid": "104458", "url": "https://it.wikipedia.org/wiki?curid=4362914", "title": "Autostrada NSA 339", "text": ""}
{"id": "4362917", "revid": "47767", "url": "https://it.wikipedia.org/wiki?curid=4362917", "title": "Scettro delle Sabbie Mutevoli", "text": ""}
{"id": "4362918", "revid": "47767", "url": "https://it.wikipedia.org/wiki?curid=4362918", "title": "Scettro di Sargeras", "text": ""}
{"id": "4362919", "revid": "47767", "url": "https://it.wikipedia.org/wiki?curid=4362919", "title": "Scettro Ingemmato di Sargeras", "text": ""}
{"id": "4362920", "revid": "125229483", "url": "https://it.wikipedia.org/wiki?curid=4362920", "title": "Angus Barnett", "text": "Biografia.\nNato e cresciuto a Ruddington, nella regione inglese del Nottinghamshire, ha frequentato la \"West Bridgford Comprehensive School\".\nHa preso parte a numerosi show televisivi e varie produzioni cinematografiche, molte delle quali in qualit\u00e0 di ruolo di supporto e quasi mai da protagonista.\n\u00c8 stato diretto da molti e famosi registi tra cui Gore Verbinski, Martin Scorsese, Bryan Singer, George Miller e Marc Forster. Il regista Nigel Cole ha scelto Barnett per tre ruoli in tre diversi film: \"Calendar Girls\", \"Made in Dagenham\" e \"The Wedding Video\"."}
{"id": "4362922", "revid": "47767", "url": "https://it.wikipedia.org/wiki?curid=4362922", "title": "Teschio di Gul'dan", "text": ""}
{"id": "4362923", "revid": "104458", "url": "https://it.wikipedia.org/wiki?curid=4362923", "title": "Bh\u0101rat\u012bya N\u0101u Sen\u0101", "text": ""}
{"id": "4362925", "revid": "2128988", "url": "https://it.wikipedia.org/wiki?curid=4362925", "title": "Tu vu\u00f2 fa l'americano (Gigi D'Alessio)", "text": "Tu Vuo' Fa L'Americano - Live In New York \u00e8 il terzo album dal vivo del cantautore italiano Gigi D'Alessio, pubblicato il 22 marzo 2011 dalla Sony Music.\nDescrizione.\nLe tracce ripercorrono l'esibizione live dell'artista al Radio City Music Hall di New York con la partecipazione di un'orchestra di oltre 30 elementi selezionati fra i migliori strumentisti degli ensemble newyorkesi.\nMolti sono gli ospiti per i duetti, come Christian De Sica, Liza Minnelli, Anastacia e Paul Anka tra i pi\u00f9 famosi."}
{"id": "4362927", "revid": "767487", "url": "https://it.wikipedia.org/wiki?curid=4362927", "title": "Thomas Hope, I baronetto di Craighall", "text": "Biografia.\nOrigini.\nThomas Hope era il figlio secondogenito di Henry Hope e di Jaqueline de Tot.\nCarriera.\nIntraprese la carriera di avvocato nel 1605. Scrisse l'atto di revoca di Giacomo I d'Inghilterra sulle sovvenzioni sulle propriet\u00e0 della chiesa nel 1625. Fu Lord Advocate nel 1626 e ricopr\u00ec tale carica fino al 1641.\nFu creato baronetto della Nuova Scozia nel 1628.\nDiresse una causa contro John Elphinstone, II Lord Balmerino nel 1634. Come Lord High Commissioner all'Assemblea Generale della Chiesa di Scozia nel 1643 mantenne la politica di temporeggiamento del re.\nNel 1645 fu nominato uno dei commissari per la gestione del Tesoro, ma mor\u00ec l'anno successivo.\nDiscendenza.\nSpos\u00f2 Elizabeth Binning, figlia di John Binning di Wallyford.\nEbbero quattro figli:"}
{"id": "4362928", "revid": "1543377", "url": "https://it.wikipedia.org/wiki?curid=4362928", "title": "Tarec Saffiedine", "text": "Combatte nella categoria dei pesi welter per la promozione statunitense UFC.\n\u00c8 stato l'ultimo campione dei pesi welter Strikeforce, avendo conquistato il titolo nel gennaio 2013 proprio con l'ultimo incontro della promozione prima che questa cessasse la propria attivit\u00e0, superando il pi\u00f9 quotato Nate Marquardt.\nPer i ranking ufficiali dell'UFC \u00e8 il contendente numero 8 nella divisione dei pesi welter.\nCaratteristiche tecniche.\nTarec Saffiedine, nato in Finlandia da padre libanese e madre belga e cresciuto a Bruxelles, come altri atleti di MMA dell'Europa occidentale fa dello striking il suo punto di forza: Tarec inizi\u00f2 a 16 anni a praticare Shihaishinkai, un particolare stile di Karate che unisce alla forma tradizionale le proiezioni del Judo e la lotta a terra; inoltre \u00e8 stato un kickboxer dilettante con un record di 12-1-1 e si \u00e8 allenato anche nella Muay Thai.\nTarec vanta difatti uno striking preciso e tra i pi\u00f9 tecnici nel panorama delle MMA, anche se non eccessivamente potente, ed \u00e8 abile nel difendersi e nel farsi valere nei clinch; sono in particolare molto efficaci i suoi low kick che gli hanno permesso di destabilizzare totalmente la mobilit\u00e0 di avversari come Nate Marquardt e Lim Hyun-Gyu.\nSuccessivamente per essere competitivo nelle arti marziali miste ha iniziato a praticare jiu jitsu brasiliano e, una volta trasferitosi negli Stati Uniti nel 2008, anche la lotta libera: con il tempo ha difatti sviluppato una buona difesa dai takedown che gli consente di tenere il pi\u00f9 possibile l'incontro in piedi.\n\u00c8 soprannominato \"spugna\" perch\u00e9 impara rapidamente dagli insegnamenti degli allenatori.\nCarriera nelle arti marziali miste.\nInizi.\nTarec Saffiedine esordisce come lottatore di arti marziali miste professionista nel 2007 all'et\u00e0 di 20 anni, prendendo parte agli eventi della franchigia belga dell'importante promozione giapponese Shooto; quell'anno combatte quattro incontri in eventi ospitati tra Belgio e Francia, vincendo tre match (due per sottomissione) e perdendo un incontro ai punti.\nNel 2008 si trasferisce negli Stati Uniti ed entra nel Team Quest, squadra nota per l'alto livello nella lotta libera dei suoi membri, tra questi Dan Henderson, Chael Sonnen e Matt Lindland.\nTra il 2008 ed il 2009 combatte tre incontri in Nord America, vincendoli tutti per sottomissione.\nDream.\nVerso la met\u00e0 del 2009 si trasferisce in Giappone per lottare nella prestigiosa promozione Dream.\nEsordisce con l'evento \"Dream.10: Welter Weight Grand Prix 2009 Final Round\" in un match valido per un eventuale ripescaggio nel torneo dei pesi welter nel caso che uno dei partecipanti risultasse infortunato: l'avversario fu l'esperto ex campione Deep Seichi Ikemoto, noto per la sua tecnica del doppio pugno, e Saffiedine bagn\u00f2 il proprio debutto nell'organizzazione con una vittoria ai punti, ma non pot\u00e9 prendere parte al torneo dei pesi welter in quanto nessun atleta che prese parte a tale torneo s'infortun\u00f2.\nTre mesi dopo venne chiamato a sostituire l'indisponibile Paulo Filho in un match di pesi medi contro il judoka sudcoreano Yoon Dong-Sik: Saffiedine riusc\u00ec comunque a tenere testa al pi\u00f9 grosso rivale, venendo sconfitto ai punti per decisione non unanime.\nStrikeforce.\nNel 2010 Saffiedine torn\u00f2 negli Stati Uniti per combattere nella prestigiosa Strikeforce, al tempo un'anticamera della promozione dominante UFC e che vantava molti atleti tra i migliori al mondo.\nEsord\u00ec il 26 febbraio 2010 con l'evento \"Strikeforce Challengers: Kaufman vs. Hashi\", sconfiggendo nettamente ai punti il wrestler James Terry, dominandolo nella kickboxing e neutralizzando tutti i suoi tentativi di takedown.\nLo stesso anno ottiene la sua prima vittoria per KO quando stende con un pugno Nate Moore.\nSuccessivamente combatte un incontro per la promozione Shark Fights dove sconfigge un altro abile esperto di lotta libera in Brock Larson, ex contendente al titolo WEC e veterano dell'UFC: si tratt\u00f2 della sua decima vittoria in carriera.\nNel 2011 torna a combattere in Strikeforce e questa volta non riesce a replicarsi contro un altro abile wrestler in Tyron Woodley, il quale vince ai punti di fatto superando l'eccezionale difesa dai takedown fino l\u00ec dimostrata da Saffiedine.\nL'incontro successivo doveva essere contro Evangelista Santos, ma il match venne cancellato; Saffiedine venne quindi scelto come avversario del temibile striker Paul Daley, ma il matchmaking venne nuovamente cambiato e alla fine Saffiedine si ritrov\u00f2 ad affrontare l'ex campione dei pesi mediomassimi WEC Scott Smith: il belga torn\u00f2 alla vittoria per decisione unanime.\nNel 2012 si impose con fatica su Tyler Stinson e successivamente su Roger Bowling, ma con una striscia di tre vittorie consecutive in Strikeforce e con il campione in carica Nate Marquardt che nell'ultima sfida sconfisse nettamente il primo contendente Tyron Woodley la possibilit\u00e0 di lottare per il titolo and\u00f2 proprio al lottatore belga.\nIl match titolato contro il favoritissimo campione in carica Nate Marquardt, tre volte campione Pancrase e a lungo top 10 dei pesi medi UFC con annessa sfida per il titolo contro la leggenda Anderson Silva, fu l'ultimo incontro nella storia della Strikeforce prima che la promozione di San Jose venisse incorporata nella pi\u00f9 importante UFC: qui Saffiedine vince l'incontro pi\u00f9 importante della sua carriera nelle MMA e realizza un upset sul quale pochi avrebbero scommesso, dominando Marquardt nello striking e infierendo a lungo sulla gamba sinistra del rivale con un altissimo numero di calci bassi, e inoltre si fece valere nel clinch, annull\u00f2 i tentativi di takedown del rivale nel quinto ed ultimo round port\u00f2 a terra lo statunitense.\nSaffiedine divenne cos\u00ec l'ultimo campione dei pesi welter nella storia della Strikeforce e fin\u00ec nelle classifiche dei top 10 dei pesi welter di alcuni siti specializzati.\nUltimate Fighting Championship.\nSaffiedine venne integrato nel roster dei pesi welter della prestigiosa promozione UFC e subito inserito come uno dei dieci lottatori pi\u00f9 forti della divisione; avrebbe dovuto esordire nel luglio 2013 contro l'altro ex Strikeforce Robbie Lawler, ma Saffiedine s'infortun\u00f2 e dovette attendere il 2014 per poter debuttare.\nNel gennaio 2014 avrebbe dovuto esordire a Singapore contro Jake Ellenberger ma quest'ultimo s'infortun\u00f2 e venne sostituito dal potente striker sudcoreano Lim Hyun-Gyu: contro il pi\u00f9 grosso avversario Saffiedine lott\u00f2 ancora una volta in modo intelligente e prudente portando a casa una meritata vittoria ai punti, anche se rischi\u00f2 di finire KO negli ultimi secondi del match durato 5 round; al termine del match entrambi gli atleti vennero premiati con il riconoscimento \"Fight of the Night\".\nIn aprile avrebbe dovuto affrontare il numero 5 dei ranking Jake Ellenberger, ma ad un mese dall'evento proprio Saffiedine s'infortun\u00f2 e torn\u00f2 a lottare solamente in ottobre contro il numero 2 dei ranking Rory MacDonald in un incontro che con ogni probabilit\u00e0 avrebbe premiato il vincitore con la possibilit\u00e0 di lottare per il titolo di categoria: Saffiedine venne sconfitto e, per la prima volta in carriera, finalizzato per mezzo di un KO tecnico durante la terza ripresa.\nNel febbraio del 2015 avrebbe dovuto affrontare Matt Brown ma Saffiedine diede forfeit causa infortunio all'inguine. Dopo un anno lontano dall'ottagono, Saffiedine torna a combattere a gennaio del 2016 sconfiggendo per decisione unanime Jake Ellenberger.\nIl 29 maggio affront\u00f2 Rick Story all'evento , perdendo per decisione unanime.\nL'incontro con Matt Brown venne riorganizzato per il 30 dicembre del 2016 all'evento UFC 207. Tuttavia, Brown venne rimosso dall'incontro l'11 novembre, per poter affrontare Donald Cerrone all'evento UFC 206. Saffiedine affront\u00f2 quindi Dong Hyun Kim. Dopo 3 round, venne sconfitto per decisione non unanime."}
{"id": "4362929", "revid": "104458", "url": "https://it.wikipedia.org/wiki?curid=4362929", "title": "Bh\u0101rat\u012bya Thals\u0113n\u0101", "text": ""}
{"id": "4362937", "revid": "110157", "url": "https://it.wikipedia.org/wiki?curid=4362937", "title": "MTV Europe Music Awards 1995", "text": "Gli MTV Europe Music Awards 1995 sono stati trasmessi da Parigi il 23 novembre 1995. \u00c8 stata la 2\u00aa edizione dell'evento, e si tenne allo Z\u00e9nith. Fu condotta da Jean-Paul Gaultier, che nel corso della serata apparve con non meno di 15 cambi d'abito.\nA consegnare i premi nelle varie categorie furono Carla Bruni, Nina Hagen, Zucchero Fornaciari, George Michael, Jean-Claude Van Damme, Jarvis Cocker dei Pulp e Kylie Minogue.\nLa serata \u00e8 da ricordare anche per la presa di posizione del leader degli U2 Bono, che defin\u00ec il Presidente francese Jacques Chirac un \"cazzone\" (\"wanker\") per via dei test nucleari, effettuati dalla Francia nell'Atollo di Mururoa, facente parte della Polinesia Francese situato nell'Oceano Pacifico.\nVincitori.\nI vincitori sono segnati in grassetto."}
{"id": "4362942", "revid": "648716", "url": "https://it.wikipedia.org/wiki?curid=4362942", "title": "Deposito ATM Molino", "text": "Il deposito ATM Molino \u00e8 un deposito di autobus dell'Azienda Trasporti Milanesi.\nStoria.\nNella seconda met\u00e0 degli anni venti del XX secolo la Societ\u00e0 Trazione Elettrica Lombarda diede avvio ad un vasto programma di elettrificazione delle tranvie interurbane milanesi.\nFra il 1928 e il 1931 fu elettrificato il complesso di linee dette \"tranvie dell'Adda\": nell'ambito di tale programma, nel 1929 venne abbandonata la vecchia stazione-deposito sita a Milano in viale Montenero, e il capolinea fu spostato prima a Porta Venezia e in seguito (1931) in via Benedetto Marcello.\nCon l'abbandono della stazione-deposito originaria, le funzioni di deposito passarono ad un nuovo impianto, denominato \"Molino\" o \"Molino Nuovo\", e sito in via Padova 112, immediatamente oltre la cintura ferroviaria; il nuovo deposito fu inaugurato il 24 maggio 1929, contemporaneamente all'attivazione della trazione elettrica sulla linea per Vimercate.\nLa nuova struttura si estendeva su un'area di , di cui recintati e coperti; il binario aveva uno sviluppo totale di .\nSecondo una statistica del 19 gennaio 1957, vi erano ospitati 19 elettromotrici, 31 rimorchiate e 8 carri.\nIn conseguenza della costruzione delle \"linee celeri dell'Adda\", il 16 maggio 1960 fu soppresso l'esercizio tranviario lungo via Padova (deviato sulla parallela via Palmanova), e pertanto il deposito Molino fu trasformato in deposito automobilistico; le vetture tranviarie presenti furono ricoverate nei depositi di Leoncavallo e Gorgonzola."}
{"id": "4362948", "revid": "1573940", "url": "https://it.wikipedia.org/wiki?curid=4362948", "title": "Oniscidae", "text": "Oniscidae \u00e8 una famiglia di crostacei isopodi del sottordine Oniscidea.\nTassonomia.\nComprende i seguenti generi:"}
{"id": "4362954", "revid": "104458", "url": "https://it.wikipedia.org/wiki?curid=4362954", "title": "Circondario del Palatinato sudoccidentale", "text": ""}
{"id": "4362956", "revid": "1776051", "url": "https://it.wikipedia.org/wiki?curid=4362956", "title": "Paulo de Carvalho de Mendo\u00e7a", "text": "Biografia.\nNacque a Lisbona, in Portogallo, il 26 novembre 1702.\nFu nominato cardinale da papa Clemente XIV nel concistoro del 18 dicembre 1769, ma mor\u00ec il 17 gennaio 1770 all'et\u00e0 di 68 anni. Il pontefice pubblic\u00f2 comunque la sua nomina nel concistoro del 29 gennaio 1770, 12 giorni dopo la sua morte."}
{"id": "4362958", "revid": "339392", "url": "https://it.wikipedia.org/wiki?curid=4362958", "title": "Presidente di Israele", "text": ""}
{"id": "4362959", "revid": "282579", "url": "https://it.wikipedia.org/wiki?curid=4362959", "title": "Siluro DTCN L5", "text": ""}
{"id": "4362960", "revid": "55383972", "url": "https://it.wikipedia.org/wiki?curid=4362960", "title": "Esteghlal F.C.", "text": ""}
{"id": "4362961", "revid": "1543377", "url": "https://it.wikipedia.org/wiki?curid=4362961", "title": "Esteghlal Cultural and Athletic Club", "text": "L'Esteghlal Cultural and Athletic Club, noto semplicemente come Esteghlal (, \"Club culturale e atletico Indipendenza\"), \u00e8 una societ\u00e0 calcistica con sede a Teheran, la capitale dell'Iran. Milita nella Lega professionistica del Golfo persico, la massima serie del campionato iraniano di calcio.\nLa squadra, tra le pi\u00f9 sostenute del continente in termini di tifosi, \u00e8 una delle pi\u00f9 famose e titolate dell'Iran, avendo vinto 8 campionati iraniani, 7 Coppe dell'Iran (record), oltre a 2 AFC Champions League che ne fanno il club iraniano pi\u00f9 decorato a livello internazionale.\nDal 1973 gioca le partite in casa allo stadio Azadi, grande impianto di Teheran che condivide con il , la rivale per eccellenza, con cui disputa il derby di Teheran.\nStoria.\n1945-1969: Esordi e primi successi.\nIl 20 settembre 1945, su iniziativa di alcuni giovani atleti e studenti tra cui il 23enne ufficiale dell'esercito iraniano Khosravaani (primo allenatore del club), Asghar Navaab (meccanico di biciclette), Enayat Jananpour (membro dell'Organizzazione nazionale dello sport), Mirzaee (carpentiere) e Khashaaei (guardia giurata), fu costituito un club sportivo in via Ferdowsi a Teheran. Dato che la maggioranza dei membri erano interessati al ciclismo, per il nome del sodalizio fu scelto \"Docharkhe Savaran\" (, \"i ciclisti\"). L'allenatore-giocatore Ali Danaeifard si un\u00ec al resto del gruppo, divenendo il primo tecnico e capitano dell'Esteghlal.\nLa squadra esord\u00ec nel 1946; nello stesso anno ottenne il secondo posto nel campionato di calcio di Teheran, all'epoca la maggiore competizione calcistica iraniana, e nella Coppa Hazfi di Teheran, affrontando squadre quotate quali il Daraei, il Sarbaaz e lo Shahin.\nNel 1946-1947 la squadra si aggiudic\u00f2 la Coppa Hazfi di Teheran dopo aver sconfitto Daraei, Shahin e Oghaab.\nI membri fondatori del club, Ali Danaeifard, Parviz Khosravani, Amou Oghli, Graeeli e Seyyed Ali Agha, attuarono nel 1949 il cambio del nome in \"Taj\" (, \"corona\").\nIl 6 marzo 1950 il Taj gioc\u00f2 la sua prima partita ufficiale di fronte a oltre 20\u00a0000 spettatori allo stadio Amjadieh contro lo Shanin, vincendo per 1-0. Il Taj vinse otto titoli di Teheran negli anni '50 e '60 (nel 1949-1950, 1952-1953, 1956-1957, 1957-1958, 1959-1960, 1960-1961, 1962-1963, 1968-1969), oltre a due altre Coppe Hazfi di Teheran, nel 1950-1951 e nel 1958-1959.\nAli Danaeifard, soprannominato \"il padre dell'Esteghlal\", fu una figura di spicco del Taj per circa vent'anni, prima come centrocampista e allenatore e poi, dal 1950 al 1967, come allenatore a tempo pieno della squadra. Suo figlio Iraj Danaeifard divenne la stella del Taj e della nazionale iraniana negli anni '70 e anche sua figlia fu allenatrice di calcio. Iraj fu il primo iraniano ad andare in rete in una fase finale del campionato mondiale di calcio, realizzando il gol del pareggio contro la ad .\nAlcuni dei migliori calciatori del Taj del periodo furono: Boyuk Jeddikar, Aref Gholizadeh, Parviz Koozehkanani, Mahmoud Bayati, Mohammad Ranjbar, Mohammad Amir Khatami, Nader Afshar Alavinejad, George Markarian, Kambozia Jamali, Karam Nayyerloo, Hassan Habibi, Heshmat Mohajerani, Fariborz Esmaeili, Parviz Aboutaleb, Mohammad Reza Adelkhani e Ali Jabbari.\nDagli anni '50 al 1967 la rivalit\u00e0 pi\u00f9 sentita fu quella con lo Shahin, squadra che poi fu disciolta (la maggior parte dei suoi calciatori confluirono nel neocostituito ). Il migliore marcatore del Taj nei match contro lo Shanin fu Boyuk Jeddikar.\nLo Shahin torn\u00f2 nel 1974 come Shahbaz e negli anni '80, non pi\u00f9 legato al Persepolis.\n1970-1978: Campione d'Asia e d'Iran.\nIl campionato d'Asia per club 1970, terza edizione del torneo, vide concorrere sette squadre provenienti da sette paesi asiatici. Il torneo si tenne a Teheran nel mese di aprile. Il Taj batt\u00e9 per 2-1 in finale l'Hapoel Tel Aviv, vincendo il primo trofeo internazionale della propria storia, il primo per una squadra iraniana. Nel 1970-1971 fu vinto anche il campionato, sotto la guida dell'allenatore Zdravko Rajkov: a soccombere per 2-1 fu, in finale, il , con il capitano del Taj Ali Jabbari eletto migliore giocatore della competizione. Il Taj ottenne inoltre il quarto posto nel Campionato d'Asia per club 1971, sconfitto dalla ROK Army per 3-2 nella finale per il terzo posto.\nSecondo in campionato nel 1973-1974 con Gholam Hossein Mazloumi capocannoniere del torneo, nel 1974-1975 il Taj fu finalista della Coppa Takht Jamshid, seconda competizione calcistica iraniana per importanza all'epoca, di cui Mazloumi fu il migliore marcatore. Alcuni calciatori lasciarono il Taj a causa di dissapori con il tecnico, accasandosi al Shahbaz (nuovo nome dello Shahin); tra questi: Mazloumi, Mohammad Reza Adelkhani e Naser Hejazi. Alcuni veterani come il capitano Ali Jabbari, Mansour Pourheidari, Akbar Kargarjam, Abbas Mojdehi, Ezzat Jaanmaleki (Barbed Wire), Karo Haghverdian preferirono ritirarsi dall'attivit\u00e0 agonistica. La situazione gener\u00f2 tensioni nel club, una ribellione che conflu\u00ec nella rivoluzione iraniana del 1978.\n1979-2001: Rivoluzione iraniana e ventennio successivo.\nDopo la rivoluzione iraniana del 1979, il club fu rilevato dal governo islamico dell'Iran, appena insediatosi, e messo sotto il controllo dell'Organizzazione per l'educazione fisica della Repubblica islamica dell'Iran (), un'organizzazione governativa; il suo nome fu cambiato in Esteghlal (, \"indipendenza\").\nNegli anni '80 l'Esteghlal vinse due campionati di Teheran. Nel 1989-1990, vincendo il gruppo B, raggiunse i quarti di finale del campionato nazionale, dove sconfisse per 4-0 tra andata e ritorno il , approdando alla semifinale contro i rivali cittadini del Persepolis, che si imposero per 2-1. La squadra, allenata da Mansour Pourheidari, trionf\u00f2 nel Campionato d'Asia per club 1990 battendo in finale i cinesi del Liaoning e divenendo campione continentale per la seconda volta, mentre nel Campionato d'Asia per club 1991 raggiunse la finale, ma fu sconfitta dall'. Nel 1990-1991 l'Esteghlal fu finalista della Coppa d'Iran, persa contro il Malavan ai tiri di rigore. Nel Campionato d'Asia per club 1999, allenato da Naser Hejazi, il club della capitale raggiunse la finale e fu sconfitto dal J\u00fabilo Iwata per 2-1 a Teheran, chiudendo il torneo al secondo posto.\nDal 2001: epoca professionistica del campionato iraniano.\nNel 2001, con la fondazione della Iran Pro League, il campionato iraniano di massima serie divenne professionistico. Pur avendo condotto la classifica fino all'ultima giornata, l'Esteghlal sub\u00ec una sconfitta all'ultimo turno e fu sopravanzato dal Persepolis, terminando il torneo al secondo posto. Nel 2001-2002 vinse poi la Coppa d'Iran sconfiggendo in finale il Fajr Sepasi per 4-3 tra andata e ritorno. Nel 2002-2003 la squadra, guidata dal tecnico Roland Koch, non and\u00f2 oltre il nono posto in classifica in campionato e fu eliminata nella fase a gironi della AFC Champions League 2002-2003.\nNel luglio 2003 Amir Ghalenoi fu nominato allenatore dell'Esteghlal, che nel 2003-2004 chiuse al secondo posto il campionato e fu finalista della Coppa d'Iran, persa per 5-2 nella doppia sfida conclusiva contro il . Nel 2004-2005 la squadra della capitale concluse terza in campionato, fallendo la qualificazione alla AFC Champions League, ma nel 2005-2006 torn\u00f2 al successo in Iran Pro League, aggiudicandosi il titolo per la prima volta dall'avvento del professionismo. Ghalenoi lasci\u00f2 dunque la panchina dell'Esteghlal per assumere la guida della nazionale iraniana.\nNel 2006 la panchina della compagine della capitale fu affidata al vice di Ghalenoi nonch\u00e9 allenatore della squadra giovanile, Samad Marfavi, che non and\u00f2 oltre il quarto posto finale in campionato e oltre gli ottavi di finale in Coppa d'Iran, eliminato dal Fajr Sepasi. Nell'agosto 2007 Marfavi fu esonerato e sostituito da Nasser Hejazi, ex portiere della squadra, che per\u00f2m dopo sole 14 partite in carica (4 le sconfitte) fu destituito nel novembre 2007. Firouz Karimi fu assunto come allenatore ad interim per il resto della stagione, terminata al tredicesimo posto in campionato, il peggiore piazzamento nella storia del club. Karimi fu esonerato nel maggio 2008 e al suo posto fu richiamato, nel luglio seguente, Amir Ghalenoi. Egli riusc\u00ec a riportare un trofeo nella bacheca del club, la Coppa d'Iran, vinta battendo il Pegah Gilan per 3-1 nella doppia finale, successo che valse una nuova qualificazione alla AFC Champions League dopo due anni di assenza dal torneo. Nel 2008-2009 Ghalenoi riport\u00f2 l'Esteghlal sul trono dell'Iran vincendo il titolo grazie a una migliore differenza reti rispetto allo Zob Ahan, ma si dimise poco dopo, a causa di un'eliminazione precoce dalla AFC Champions League.\nLa squadra pass\u00f2 dunque al rientrante Samad Marfavi, che ottenne il terzo posto nel 2009-2010 e gli ottavi di finale della AFC Champions League e, nella primavera del 2010, prolung\u00f2 il proprio contratto per un altro anno, ma qualche giorno dopo si dimise. Sulla panchina dell'Esteghlal si sedette Parviz Mazloumi, ex calciatore del club negli anni '80. Egli ottenne un secondo e un terzo posto in campionato e vinse la Coppa d'Iran nel 2011-2012. Dopo la sconfitta per 2-0 subita contro i connazionali del Sepahan negli ottavi di finale di AFC Champions League, Mazloumi fu esonerato e al suo posto fu chiamato ancora una volta Amir Ghalenoi.\nLa stagione 2012-2013 fu memorabile per l'Esteghlal gi\u00e0 dalla campagna acquisti, che vide gli ingaggi di Jlloyd Samuel e di Javad Nekounam, capitano della nazionale iraniana, i quali furono tra i protagonisti della vittoria di un nuovo titolo. In Coppa d'Iran, invece, la squadra fu fermata in semifinale dal Sepahan e anche in AFC Champions League l'eliminazione giunse in semifinale, contro l'FC Seoul.\nNel 2013-2014 l'Esteghlal visse una stagione amara, segnata dalla sconfitta all'ultima giornata (1-3) contro il che fece scivolare la squadra della capitale al quinto posto, fuori da un piazzamento utile per la qualificazione alla AFC Champions League. Scottante fu anche l'eliminazione dalle semifinali della coppa nazionale, per mano del Mes Kerman. La squadra fall\u00ec anche in AFC Champions League, non riuscendo a qualificarsi alla fase a eliminazione diretta, a causa del terzo posto del girone. Nel 2015-2016 la squadra fu finalista perdente della coppa nazionale, vinta dallo Zob Ahan; il 29 maggio 2016 Mazloomi fu esonerato e sostituito due giorni dopo dall'ex calciatore dell'Esteghlal Alireza Mansourian, reduce dall'esperienza come allenatore del Naft Teheran.\nEliminata ai quarti di finale della coppa nazionale dal Naft Teheran, la squadra sub\u00ec un bando sul fronte calciomercato nell'inverno del 2017 per grossi debiti contratti nei confronti di Adil Chihi. Nella AFC Champions League 2017 usc\u00ec ai quarti di finale, sconfitta largamente (1-6) dall'. Dopo sette giornate del campionato 2017-2018, Mansourian, che aveva raccolto solo cinque punti, si dimise con la squadra al sedicesimo posto in classifica. Al suo posto arriv\u00f2 il tedesco Winfried Sch\u00e4fer, che firm\u00f2 il 1\u00ba ottobre 2017. La sua gestione, che port\u00f2 in dote la Coppa d'Iran vinta nel 2017-2018, dur\u00f2 un anno e mezzo: nella primavera del 2019 fu esonerato e sostituito da Farhad Majidi, a sua volta esonerato alla fine della stagione.\nNel giugno 2019 la panchina fu affidata al tecnico italiano Andrea Stramaccioni, che, malgrado i buoni risultati conseguiti (riport\u00f2 la squadra in testa al campionato con il record di 8 vittorie consecutive), lasci\u00f2 l'incarico gi\u00e0 nel dicembre seguente, tra le proteste dei tifosi, a causa della persistente crisi economica del club. A sostituirlo fu il rientrante Farhad Majidi, che condusse i suoi al secondo posto e alla finale della coppa nazionale, persa contro il , per poi lasciare l'incarico, nel settembre 2020, al traghettatore Majid Namjoo-Motlagh, sostituito nell'ottobre seguente da Mahmoud Fekri.\nStrutture.\nStadio.\nLo stadio Azadi \u00e8 lo stadio pi\u00f9 grande dell'Iran, con una capienza ufficiosa di 100\u00a0000 posti e ufficiale di 78\u00a0116 posti. Costruito per ospitare i VII Giochi asiatici, lo stadio fa parte di un grande complesso sportivo ed \u00e8 circondato da un fiume, campi di calcio, un complesso per il sollevamento pesi, impianti natatori e al coperto campi da pallavolo e calcetto, oltre ad altre attrezzature. Si tratta del quinto stadio per capienza al mondo, il quarto d'Asia e il primo nell'Asia Occidentale\nIl vecchio nome dell'impianto era stadio Aryamehr, nome abbandonato dopo la rivoluzione iraniana. \u00c8 sede di incontri molto seguiti, quali quelli contro il Persepolis nel derby di Teheran. Prima della costruzione dell'Azadi, l'Esteghlal giocava allo stadio Shahid Shiroudi.\nOrganico.\nRosa 2020-2021.\n\"Aggiornata al 15 settembre 2020\".\nRosa 2019-2020.\n\"Aggiornata al 13 gennaio 2020\".\nAllenatori.\nLista incompleta."}
{"id": "4362966", "revid": "486946", "url": "https://it.wikipedia.org/wiki?curid=4362966", "title": "Siluro FFV Tp 41/432", "text": ""}
{"id": "4362967", "revid": "282579", "url": "https://it.wikipedia.org/wiki?curid=4362967", "title": "Siluro FFV Tp61/613", "text": ""}
{"id": "4362968", "revid": "1503566", "url": "https://it.wikipedia.org/wiki?curid=4362968", "title": "Peter Maggenberg", "text": "Vita ed opere.\nIl pittore che prende il nome dalla frazione Maggenberg nel comune di Tafer in cui nacque, risulta attivo a partire dal 1404, mentre dal 1409 \u00e8 documentato come residente a Friburgo, dove fu poi a capo di una fiorente bottega capace eseguire varie attivit\u00e0 di carattere artigianale e artistico, sino a diventare il pittore ufficiale della citt\u00e0. Oltre a Friburgo, sappiamo che oper\u00f2 a Sion (Cantone Vallese), e a Losanna dove fu incaricato, presso la cattedrale, di ritoccare la policromia delle statue del portale dipinto (1445-46)\nEsponente di spicco della pittura tardogotica svizzera, coniug\u00f2 il linguaggio del gotico internazionale (il \"Weicher Stil\",stile dolce) con l'attenzione naturalistica assieme alla caratterizzazione a volte caricaturale dei personaggi. \"Evidenti sono i richiami stilistici a Giacomo Jaquerio anche nei motivi ornamentali e architettonici, elementi che inducono a supporre che Maggenberg si sia formato nella bottega del maestro gotico piemontese\". Si tenga presente, a chiarimento dei rapporti con il gotico d'oltralpe, che Giacomo Jaquerio fu attivo a Ginevra e ad Abondance (Alta Savoia). D'altro lato si pu\u00f2 osservare come le affinit\u00e0 riscontrabili, dopo il concilio di Basilea, tra i pittori sui due versanti delle Alpi siano frutto di quel processo di germanizzazione del gotico internazionale che vede la veicolazione di modelli renani in tutta l'area\nIl catalogo delle opere di Peter Maggenberg comprende:"}
{"id": "4362976", "revid": "287204", "url": "https://it.wikipedia.org/wiki?curid=4362976", "title": "Antonio Casali", "text": "Biografia.\nNato a Roma da Giovanni Battista, marchese di Pastina, e da Maddalena, figlia del conte Niccol\u00f2 Mellini, fu destinato fin da giovane et\u00e0 alla carriera ecclesiastica, cos\u00ec da conservare il patrimonio per il fratello maggiore Alessandro, e perci\u00f2 fu mandato prima a Modena per studiare nel \"Collegio dei Nobili\" e poi, ritornato a Roma, si laure\u00f2 in utroque iure.\nNel 12 dicembre 1770 venne creato Cardinale da Clemente XIV per il Titolo di San Giorgio in Velabro: dallo stesso anno fu prefetto del Buon Governo fino al 1787: con questa carica, il 15 dicembre 1777 pubblic\u00f2 l'Editto pontificio che dava origine al catasto dello Stato (\"Allibrazione universale del terratico nelle cinque Provincie dello Stato Ecclesiastico\"), il \"catasto piano\".\nNel 1777 divenne Cardinale con il titolo di Santa Maria ad Martyres.\nPartecip\u00f2 al conclave del 1774-1775 che elesse Papa Pio VI."}
{"id": "4362979", "revid": "128695", "url": "https://it.wikipedia.org/wiki?curid=4362979", "title": "Lourdes Dom\u00ednguez-Lino", "text": ""}
{"id": "4362982", "revid": "729019", "url": "https://it.wikipedia.org/wiki?curid=4362982", "title": "Casazza (metropolitana di Brescia)", "text": "Casazza \u00e8 una fermata della metropolitana di Brescia a servizio del quartiere omonimo. \u00c8 posta nel tratto in cui la linea \u00e8 in trincea.\nStoria.\nInaugurata il 12 gennaio 2013, \u00e8 operativa dal 2 marzo 2013.\nStrutture e impianti.\nLa stazione prende il nome dal quartiere Casazza, dove sorge. La stazione \u00e8 stata concepita come il punto focale della nuova piazza a ventaglio che, dalla via Triumplina a est, si incunea tra gli edifici del complesso residenziale e commerciale Futura, costruito negli anni immediatamente precedenti, che ospita anche il parcheggio scambiatore pensato per il traffico in arrivo verso la citt\u00e0 dalla Val Sabbia.\nInterscambi e collegamenti.\nNelle vicinanze della stazione effettuano fermata alcune linee urbane di superficie, gestite da Brescia Trasporti.\nServizi.\nLa stazione dispone di:"}
{"id": "4362985", "revid": "155634", "url": "https://it.wikipedia.org/wiki?curid=4362985", "title": "Australian Open 2013 - Doppio femminile", "text": "Le detentrici del titolo erano Svetlana Kuznecova e Vera Zvonar\u00ebva ma la seconda ha deciso di non partecipare. Svetlana Kuznecova quindi ha fatto coppia con Yanina Wickmayer, ma \u00e8 stata battuta al secondo turno da Nuria Llagostera Vives e Jie Zheng. Le vincitrici sono Sara Errani e Roberta Vinci che hanno battuto Ashleigh Barty e Casey Dellacqua per 6-2, 3-6, 6-2."}
{"id": "4362986", "revid": "300067", "url": "https://it.wikipedia.org/wiki?curid=4362986", "title": "Campionato africano femminile di pallacanestro 2005", "text": "Il 17\u00ba Campionato africano femminile di pallacanestro FIBA (noto anche come FIBA AfroBasket Women 2005) si \u00e8 svolto in Nigeria dal 21 al 28 dicembre 2005.\nI Campionati africani femminili di pallacanestro sono una manifestazione biennale tra le squadre nazionali, organizzata dalla FIBA Africa. L'edizione 2005, organizzata ad Abuja, serv\u00ec come torneo eliminatorio per partecipare al Campionato mondiale femminile di pallacanestro 2006. La Nigeria si aggiudic\u00f2 la vittoria finale battendo il Senegal. Entrambe le finaliste ottennero la qualificazione al mondiale.\nSquadre partecipanti.\nGruppo A\nGruppo B\nTunisia e Liberia non parteciparono al torneo. Dal gruppo B, il Togo venne collocato nel gruppo A."}
{"id": "4362987", "revid": "8596", "url": "https://it.wikipedia.org/wiki?curid=4362987", "title": "Paris vu par... (film)", "text": ""}
{"id": "4362990", "revid": "230513", "url": "https://it.wikipedia.org/wiki?curid=4362990", "title": "Lucio Flavio Arriano", "text": ""}
{"id": "4362991", "revid": "287204", "url": "https://it.wikipedia.org/wiki?curid=4362991", "title": "Premio Basilio Cascella", "text": "Il Premio nazionale di arte contemporanea Basilio Cascella \u00e8 nato nel 1955 ad Ortona (provincia di Chieti). \u00c8 intitolato al pittore pescarese Basilio Cascella.\nPresentazione.\nNato nel 1955 per volere di Michele e Tommaso Cascella insieme a Tommaso Rosario Grilli come estemporanea locale di pittura curata prima dalla Pro Loco di Ortona (CH) fino al 1963, in seguito dall'Azienda autonoma di soggiorno e turismo e dal 1998 dal comune di Ortona. Il premio \u00e8 stato rinnovato nel 2007 da Pasquale Grilli, nipote di Tommaso Rosario e l'allora Presidente dell'Istituzione Palazzo Farnese, integrando al suo interno anche la fotografia e omaggiando il fotografo Matteo Basil\u00e8, ultimo discendente della dinastia Cascella. Nel 2011 il premio diviene un concorso nazionale di arte contemporanea e rassegna d'arte, proponendo mostre collettive e personali di arti visive su tutto il territorio nazionale. Dal 2017 \u00e8 presente anche la sezione International, divisa in Expert e Crowd, che intende premiare due fotografi non italiani.\nNell'ottobre 2015 viene istituito dal comune di Ortona il Premio Internazionale d'Arte 'Cascella' dedicato a Michele e Tommaso Cascella, evento parallelo che intende ripristinare l'estemporanea di pittura.\nNel maggio 2016 viene creata la Menzione Speciale 'Codice CITRA', riconoscimento che si affianca al Premio Basilio Cascella.\nEdizioni.\nVincitori: Luca Zarattini (premio della critica per la pittura), Delfina De Pietro (premio popolare per la pittura), Tea Falco (premio della critica per la fotografia), Silvia Compagnoni (premio popolare per la fotografia). Menzione speciale per la Fotografia: Lorenzo Fontanesi.\nVincitori: Giorgio Distefano (premio della critica per la pittura), Lamberto Melina (premio popolare per la pittura), Lorenzo Fontanesi (premio della critica per la fotografia), Alessandro Falco (premio popolare per la fotografia). Menzione speciale per la Fotografia: Alessandro Falco.\nVincitori: Alessandra Carloni (premio della critica per la pittura), Vittorio Manciagli (premio popolare per la pittura), Giulia Magagnini (premio della critica per la fotografia), Simone Sapienza (premio popolare per la fotografia).\nVincitori: Michele Pierpaoli (premio della critica per la pittura), Giuseppe Barilaro (premio popolare per la pittura), SR Studiolab - Mirko Rinaldi e Fabrizio Strada (premio della critica per la fotografia), Chiara Teodoro (premio popolare per la fotografia). Menzione speciale per la Pittura: Clelia Catalano. Menzione speciale per la Fotografia: Albert Zuckerman.\nVincitori: Maurizio Rapiti (premio della critica per la pittura), Boris Squarcio (premio popolare per la pittura), Carlo Ferrara (premio della critica per la fotografia), Elisa Crostella (premio popolare per la fotografia).\nVincitori: Francesco Sgarlata (premio della critica per la pittura), Cristiana Rinaldi (premio popolare per la pittura), Claudio Dell'Osa (premio della critica per la fotografia), Iolanda Di Bonaventura/Giulia Rizzello/Tiziano Sardelli (premio popolare per la fotografia). Menzione speciale per la Pittura: Agostino Bergo e Cristiana Rinaldi. Menzione speciale per la Fotografia: Claudio Dell'Osa.\nMenzione speeciale 'Codice CITRA': Francesco Sgarlata (per la pittura) e Stefano Bucciero (per la fotografia).\nVincitori: Polo D (premio Expert della critica per la fotografia - sez. International), Jos\u00e9 Mar\u00eda Oca\u00f1a Rizo (premio Crowd per la fotografia - sez. International).\nFrancesca Candito (premio della critica per la pittura), Sara Vacchi (premio popolare per la pittura), Davide Di Fonzo (premio della critica per la fotografia), Veronica Liuzzi (premio popolare per la fotografia). Menzione speciale per la Pittura: Erika Riehle. Menzione speciale per la Fotografia: Davide Di Fonzo e Michele Dolci.\nMenzione speeciale 'Codice CITRA': Francesco Palluzzi (per la pittura) e Michele Dolci (per la fotografia).\nVincitori: Adelyn Rose (premio Expert della critica per la fotografia - sez. International), Jens Martens (premio Crowd per la fotografia - sez. International).\nAgostino Bergo (premio della critica per la pittura), Francesco Savatta (premio popolare per la pittura), Michele Dolci (premio della critica per la fotografia), Valentina Bollea (premio popolare per la fotografia). Menzione speciale per la Pittura: Simone Anticaglia. Menzione speciale per la Fotografia: Elide Cataldo.\nVincitori: Simone Anticaglia (premio della critica per la pittura), Ileana Colazzilli (premio popolare per la pittura), Marcello Vigoni (premio della critica per la fotografia), Francesco Di Giovanni (premio popolare per la fotografia). Menzione speciale per la Pittura: Simone Anticaglia e Ileana Colazzilli. Menzione speciale per la Fotografia: Marcello Vigoni. Menzione speciale per il contributo artistico: Symbolon e Alessandro Passerini.\nVincitori: Carlotta Morucchio (premio della critica per la pittura), Tonia Erbino (premio popolare per la pittura); pari merito Isabella Quaranta e MC2.8, composto da Maria Chiara Maffi e Chiara Giancamilli (premio della critica per la fotografia), Noemi Comi (premio popolare per la fotografia). Menzione speciale per la Pittura: Tonia Erbino. Menzione speciale per la Fotografia: Noemi Comi. "}
{"id": "4362992", "revid": "841827", "url": "https://it.wikipedia.org/wiki?curid=4362992", "title": "Pasquale Acquaviva d'Aragona", "text": "Biografia.\nUltimo cardinale della famiglia Acquaviva, fu anche l'unico appartenente al ramo dei duchi di Nard\u00f2 e conti di Conversano. Gli altri cardinali della famiglia furono Giovanni Vincenzo (nominato nel 1542), Giulio (1570), Ottavio senior (1591), Ottavio junior (1654), Francesco (1706) e Troiano (1732).\nPasquale Acquaviva d'Aragona fu cavaliere dell'Ordine di Malta. A partire dal 1739, esercit\u00f2 numerose funzioni nella Curia romana, specie riguardo alla Camera apostolica. Fu inoltre vice-legato pontificio ad Avignone dal 1744 al 1754 e presidente d'Urbino nel 1766.\nPapa Clemente XIV lo cre\u00f2 cardinale \"in pectore\" nel concistoro del 12 dicembre 1770.\nPartecip\u00f2 al conclave del 1774-1775 che elesse Pio VI."}
{"id": "4362995", "revid": "1573940", "url": "https://it.wikipedia.org/wiki?curid=4362995", "title": "Porcellionidae", "text": "Porcellionidae \u00e8 una famiglia di crostacei isopodi del sottordine Oniscidea.\nTassonomia.\nComprende i seguenti generi:"}
{"id": "4362998", "revid": "767487", "url": "https://it.wikipedia.org/wiki?curid=4362998", "title": "Innocenzo Conti", "text": "Biografia.\nNacque a Roma, figlio di Stefano Conti, duca di Poli e Guadagnolo e di Vittoria dei principi Ruspoli di Cerveteri; il padre apparteneva alla grande famiglia che aveva dato alla Chiesa i papi Innocenzo III e Innocenzo XIII.\nFu noto auditore al Tribunale della Rota Romana.\nNel 1769 fu eletto arcivescovo titolare di Tiro, prima di essere inviato come nunzio apostolico in Portogallo nel 1770.\nPapa Clemente XIV lo cre\u00f2 cardinale \"in pectore\" nel concistoro del 23 settembre 1771. Partecip\u00f2 al conclave del 1774-1775 che elesse Pio VI. Nel 1775 divenne segretario ai brevi apostolici. Fu camerlengo del collegio cardinalizio tra il 1782 e il 1783.\nMor\u00ec a Frascati, nella villa di famiglia (l'attuale villa Torlonia), il 15 novembre 1785; \u00e8 sepolto nella basilica di Santa Maria in Aracoeli, sua ultima sede cardinalizia, al centro della navata.\nFu l'ultimo cardinale della famiglia Conti.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4363002", "revid": "1243", "url": "https://it.wikipedia.org/wiki?curid=4363002", "title": "Vittoria (metropolitana di Brescia)", "text": "Vittoria \u00e8 una stazione della metropolitana di Brescia, situata in Piazza della Vittoria, nel centro storico cittadino.\nStoria.\nIl contesto storico e urbanistico nel quale sorge la stazione ha reso difficoltose sia la fase di progettazione, sia di realizzazione. Durante i primi scavi, come d'altronde messo in conto, sono stati messi alla luce vasti reperti archeologici, in particolare il basamento di una torre medioevale in discreto stato di conservazione e di pregevole fattura architettonica. L'ambiente era stato trasformato in cantina nel XVI secolo e cos\u00ec era rimasto fino all'epoca della demolizione del quartiere delle Pescherie, avvenuta tra il 1927 e il 1930 durante il cantiere di apertura della piazza stessa. Per permettere la prosecuzione dei lavori, i ruderi sono stati smontati e trasferiti altrove. In seguito, non sono pi\u00f9 state registrate scoperte di carattere archeologico.\nLa stazione \u00e8 operativa dal 2 marzo 2013.\nStrutture e impianti.\nLa stazione \u00e8 collocata nella diramazione nord-ovest di Piazza della Vittoria, a fianco della chiesa di Sant'Agata. La stazione si trova nel cuore del centro storico cittadino, a pochi passi dalle principali piazze (piazza della Loggia, piazza del Duomo, piazza del Mercato) e dai principali monumenti storici della citt\u00e0.\nSi trova nei pressi, poco pi\u00f9 a nord, anche l'imbocco di via dei Musei, lungo la quale si trovano piazza del Foro con il Capitolium e il museo di Santa Giulia.\nData la centralit\u00e0 della stazione rispetto al nucleo storico cittadino e in pratica unica fermata della linea metropolitana interna all'antico perimetro delle mura (escludendo le fermate San Faustino e Stazione FS che sorgono ai margini), essa \u00e8 stata progettata in vista di un flusso massimo di 3800 utenti nella fascia di punta, suddivisi tra cittadini, turisti e studenti dell'Universit\u00e0 Cattolica del Sacro Cuore, che ha sede pi\u00f9 a est in via Trieste.\nSotto la stessa piazza della Vittoria si trova il preesistente, grande parcheggio, il pi\u00f9 capiente del centro storico cittadino, tra l'altro ampliato proprio in vista dell'apertura della stazione della metropolitana.\nInterscambi.\nNelle vicinanze della stazione effettuano fermata alcune linee urbane di superficie, gestite da Brescia Trasporti.\nServizi.\nLa stazione dispone di:"}
{"id": "4363006", "revid": "838137", "url": "https://it.wikipedia.org/wiki?curid=4363006", "title": "Gennaro Antonio de Simone", "text": "Biografia.\nLa sua famiglia dar\u00e0 alla Chiesa cattolica altri due cardinali, Camillo e Domenico de Simone, di cui fu rispettivamente zio e prozio.\nSconosciuta \u00e8 la data della sua ordinazione a presbitero.\nPapa Clemente XIV lo elev\u00f2 al rango di cardinale nel concistoro del 15 marzo 1773.\nPartecip\u00f2 al conclave del 1774-1775 che elesse Pio VI.\nGenealogia episcopale.\nLa genealogia episcopale \u00e8:"}
{"id": "4363008", "revid": "110157", "url": "https://it.wikipedia.org/wiki?curid=4363008", "title": "Henry Sheffer", "text": "Dedicatosi per gran parte della vita alle ricerche sui Fondamenti di matematica, la sua fama \u00e8 dovuta per l'aver introdotto in logica matematica, nel 1913, l'operatore che prende il suo nome (operatore di Sheffer, detto anche \"negazione alternativa\"), espresso formalmente in questo modo: (...|...); ad esempio p|q, il quale \u00e8 sempre vero eccetto il caso in cui entrambi gli enunciati siano veri.\nLa negazione alternativa costituisce da s\u00e9 una potente base di connettivi; infatti, viene assunta per definire il linguaggio di NF."}
{"id": "4363009", "revid": "1543377", "url": "https://it.wikipedia.org/wiki?curid=4363009", "title": "Dei dell'Olimpo", "text": "Gli Dei dell'Olimpo sono dei personaggi basati sulla mitologia greca che comparvero primariamente nei fumetti di Wonder Woman, Capitan Marvel e Aquaman.\nStoria.\nEpoca pre-Crisi.\nQuando un'onda divina fuoriusc\u00ec dalla creazione del Quarto Mondo, la Terra fu inseminata di grande potere. Questo si manifest\u00f2 inizialmente nella forma degli antichi dei, e poi nei metaumani. Alcuni dei pi\u00f9 antichi di questi dei furono nascosti dall'universo fino all'epoca dell'antica Grecia della stregona Ecate. Ecate si motiv\u00f2 che gli dei dell'Olimpo (come furono chiamati in seguito) era grandemente indeboliti dopo aver usurpato il potere dal loro padre, Crono, e dai Titani del Mito. Temette che altri potenti dei nell'universo (come Darkseid di Apokolips) avrebbero potuto reclamare la Terra per loro. A causa dell'incantesimo di Ecate, Darkseid credette erroneamente che lui e gli altri Nuovi Dei precedettero gli Olimpici (\"Action Comics\" n. 600, \"Wonder Woman\" vol. 2 n. 19).\nUn giorno, il giovane Uxas di Apokolips giunse a Roma, dove diffuse le storie dei grandi dei dell'Olimpo. La loro fama crebbe incredibilmente tra la gente della citt\u00e0, tanto da convincerli a creare le loro versioni degli dei greci; gli dei furono cos\u00ec adorati sotto altri nomi. Uxas sapeva che ogni met\u00e0 del pantheon sarebbe stata meno potente di quella originale. Successivamente, come fece Darkseid, Uxas utilizz\u00f2 questa nozione per schiacciare lo stesso Zeus (\"Wonder Woman\" vol. 2 n. 132 e n. 133).\nSecoli fa, un litigio tra Artemide e Ares port\u00f2 alla creazione delle Amazzoni, che furono guidate e protette dalle dee da l\u00ec in poi. I recenti piani di Ares per distruggere le Amazzoni e gli dei che le proteggevano portarono a scegliere una campionessa tra le Amazzoni (\"Wonder Woman\" vol. 2 n. 1). Questa campionessa fu la Principessa Diana, figlia della Regina Ippolita, che Ermes scort\u00f2 nel mondo degli uomini, dove fu chiamata Wonder Woman. Efesto forgi\u00f2 il suo Lazzo magico dalla cintura della dea della Terra, Gea, e i suoi bracciali d'argento che form\u00f2 dai frammenti dell'egida di Zeus. Mentre gli dei dell'Olimpo erano i loro patroni, gli altri dei erano i loro nemici. Ares e la sua progenie, Deimos e Fobos, si mossero subito per imporre delle sfide alla principessa nel suo viaggio. Phobos cre\u00f2 la creatura Decay dal \"cuore della Gorgoni|gorgone\", che Diana sconfisse rapidamente. Nel frattempo, Deimos reclut\u00f2 degli umani di entrambi i fronti incitandoli alla guerra (\"Wonder Woman\" n. 3 e n. 4).\nLa figlia di Ares, Armonia per\u00f2, decise di aiutare Diana. Le diede un potente amuleto con il potere di trasportarla attraverso le dimensioni. Diana uccise Deimos con la sua tagliente tiara, e da lui acquis\u00ec l'altra met\u00e0 dell'amuleto di Armonia. Infine, Ares decise di reclamare l'amuleto, ma Diana lo ferm\u00f2 legandolo con il suo lazzo della verit\u00e0. Cap\u00ec che permettendo agli umani di farsi la guerra non avrebbe pi\u00f9 avuto un regno su cui governare. Fallendo, Ares dichiar\u00f2 che non si sarebbe pi\u00f9 immischiato negli affari degli uomini, e proib\u00ec anche che i suoi figli comparissero sulla Terra. Prese con s\u00e9 anche l'amuleto e tutto il potere che era raccolto all'interno (\"Wonder Woman\" n. 5 e n. 6).\nSconfiggendo Ares, Diana fu ferita gravemente. Gli dei furono cos\u00ec contenti di lei che la portarono nel mare e la guarirono. Quindi, Ermes le don\u00f2 i sandali alati che le avrebbero permesso di viaggiare liberamente tra Themyscira e il mondo degli uomini (\"Wonder Woman\" n. 7). Ad un certo punto, il dio Pan fu ucciso e rimpiazzato da un androide Manhunter. Fu questo impostore che cominci\u00f2 a vendicarsi degli dei. La vendetta cominci\u00f2 quando Zeus mise gli occhi su Diana, offrendole la possibilit\u00e0 di diventare una dea se avesse partecipato all'\"ultima condivisione della carne\". Quando Diana e sua madre si opposero al grande dio, egli si infuri\u00f2 e pun\u00ec Diana. Dovette completare una missione per ogni singolo dio, che terminarono con il dover battere e sconfiggere ogni mostro al di l\u00e0 del \"Portale del Destino\". Questo portale fu l'incarico e l'onere delle Amazzoni per millenni e se Diana avesse fallito, le Amazzoni sarebbero state distrutte (\"Wonder Woman\" n. 10).\nDiana super\u00f2 con successo le sue prove, sconfiggendo numerosi mostri come Echidna, la Chimera, i Ciclope, l'Idra di Lerna, le Arpia e il Minotauro. Infine, le ossa di Pan furono ritrovate sull'Olimpo, ma fu troppo tardi per salvare Diana dai suoi doveri. Raggiunta da sua madre, Diana distrusse infine i demoni sotto Themyscira con l'aiuto dell'amuleto di Armonia (questi demoni furono poi incanalati dentro Ares). Diana liber\u00f2 anche Ercole (DC Comics)|Ercole, che aveva portato il peso di Themyscira per secoli mentre era imprigionato in forma di pietra e graffiato da numerosi mostri; difatti, alla fine, fu accettato sul Monte Olimpo (\"Wonder Woman\" dal n. 11 al n. 14).\nPoco dopo, gli dei si ritirarono per un'assemblea, e nello stesso periodo, Darkseid attacc\u00f2 l'Olimpo. Il dio oscuro cess\u00f2 le ostilit\u00e0, per\u00f2, non appena cap\u00ec che il luogo era deserto (\"Action Comics\" n. 600). Quando gli dei ritornarono, decisero di distruggere il Monte Olimpo e di intraprendere una \"migrazione cosmica\" verso le stelle. Per le obiezioni di Ermes, ci vollero numerosi passi. Primo, i tre fratelli maggiori fecero un nuovo patto per rimpiazzare l'originale in cui dividevano la Terra tra loro. Poi, combinarono la volont\u00e0 di tutti gli dei (tranne Ares) e la forza delle preghiere delle Amazzoni e utilizzarono i bracciali di Diana per amplificare quel potere (i bracciali erano tutto ci\u00f2 che rimaneva dell'egida di Zeus; questa Egida fu realizzata dalla pelle di Amalthea, la capra che lo allev\u00f2). Cos\u00ec, la vecchia casa fu demolita e furono creati i Nuovi Olimpici. Al fine di stabilire del tutto la loro nuova dimora, fu necessario per gli dei sequestrarsi definitivamente (\"Wonder Woman\" dal n. 16 al n. 19 e n. 21).\nErmes lasci\u00f2 i suoi fratelli e non si un\u00ec a loro nella migrazione. Aveva gi\u00e0 deciso di coinvolgersi nel mondo degli uomini e fermare Circe (DC Comics)|Circe (\"Wonder Woman\" n. 19). Ermes vot\u00f2 per rimanere sulla Terra e si un\u00ec a Diana nella sua missione (\"Wonder Woman\" n. 23 e n. 24).\nGuerra degli Dei.\nFobos ritorn\u00f2 insieme a sua sorella Eris in alleanza con Circe. Circe ammass\u00f2 un grande potere mettendo gli dei di vari panteon insieme. Tra di loro c'erano gli dei romani, che sfidavano gli dei dell'Olimpo per il proprio dominio. Zeus impieg\u00f2 molta forza per convocare Ermes e Diana sul Nuovo Olimpo, dove gli dei furono intrappolati. Gli eroi della Terra riuscirono a invertire le manovre di Circe contro di lei, ma morirono cos\u00ec tre dei: Circe uccise Ermes; Armonia fu uccisa da sua sorella Eris; e la stessa Eris fu uccisa dal Figlio di Vulcano. Zeus e gli Olimpici decisero quindi di seguire la chiamata di Crono e dei Titani per guidare altri mondi nell'universo. Cos\u00ec, il Nuovo Olimpo fu lasciato agli dei romani (\"Guerra degli Dei\" dal n. 1 al n. 4, \"Wonder Woman\" dal n. 58 al n. 60).\nPer motivi inspiegabili, Ercole strinse un patto con un uomo mortale, Harold Champion, in cui i due avrebbero scambiato i luoghi (la Terra per Olimpo), e dove Ercole utilizz\u00f2 lo specchio di Circe per mascherare la propria identit\u00e0 e avventurarsi sotto il nome di Campione (\"Wonder Woman\" dal n. 110 al n. 112). Fece un incantesimo su Diana e la accompagn\u00f2 per qualche periodo, finch\u00e9 Diana non scopr\u00ec la sua identit\u00e0 (\"Wonder Woman\" dal n. 115 e n. 117).\nIn assenza degli dei, le Amazzoni cominciarono a tramutarsi in creta. Per giustificare il ritorno degli Olimpici sulla Terra, Zeus convoc\u00f2 Diana e numerosi dei suoi amici per testimoniare di fronte a lui. Fu Ippolita che fece pendere la bilancia, tuttavia: gioc\u00f2 una carta segreta che la fece ondeggiare grandemente (in verit\u00e0, ricord\u00f2 semplicemente ad Ares che prima della sua reincarnazione, Ippolita fu la figlia di Ares e, cos\u00ec, nipote di Zeus). A quell'epoca, Zeus don\u00f2 volo e super forza a Cassandra Sandsmark (\"Wonder Woman\" n. 122). Subito, l'Altopadre dei Nuovi Dei convoc\u00f2 Zeus ed Ercole per battersi nuovamente contro Darkseid. Alla fine, Zeus, Odino, Ares, Giove e l'Altopadre si fusero in un solo essere ed entrarono nella Fonte. Quando ne uscirono, Zeus fu gravemente ferito e rimase fuso a Giove, ed Ercole torn\u00f2 con lui all'Olimpo (\"Wonder Woman\" n. 126, \"Jack Kirby's Fourth World\" n. 8).\nLa loro campionessa pi\u00f9 grande, la Principessa Diana perse presto la sua vita contro il demone Neron (\"Wonder Woman\" n. 125). Era (mitologia)|Era (ora governando l'Olimpo) trasfigur\u00f2 Diana in una dea della verit\u00e0 e le diede il benvenuto tra gli dei. A Diana fu detto che non poteva interferire con le vite quotidiane dei mortali, a meno che essi non l'avessero pregata. Era si sedette sul suo trono, e Diana la ammon\u00ec (\"Wonder Woman\" dal n. 127 al n. 129). Gli dei di condividere i segreti delle loro divisioni con lei e decisero di riunire le loro essenze con quelle delle loro controparti romane (\"Wonder Woman\" dal n. 130 al n. 133). Diana non riusc\u00ec a non interferire con il mondo mortale e cos\u00ec fu bandita sulla Terra (\"Wonder Woman\" n. 136) e le fu tolta l'immortalit\u00e0 (\"Wonder Woman\" n. 139).\nIl padre di Zeus, Crono, ritorn\u00f2 con un'armata di nuovi Titani: Arch, Disdain, Harrier, Oblivion, Slaughter e Titan. Il loro potere crebbe dalla fede di un culto sulla Terra e furono i Titani annunciarono l'imminente arrivo di Crono (\"Wonder Woman\" n. 139 e n. 140). Crono cerc\u00f2 di ottenere tutto il potere dell'onda divina, e cominci\u00f2 sconfiggendo gli Olimpici e gettando Zeus sulla Terra. Quindi conquist\u00f2 il pantheon Ind\u00f9 per dirigersi poi verso il Paradiso. Ma Wonder Woman liber\u00f2 gli Olimpici e un\u00ec gli Ind\u00f9 con i Pax Dei (ospiti celesti). Diana sconfisse Crono ma il Titano era ancora in contatto con il potere della Fonte e cos\u00ec facendo ottenne la chiarezza perfetta. Umile, ritorn\u00f2 a madre Gea. Dopo di ci\u00f2, Zeus form\u00f2 un'alleanza con gli altri pantheon (\"Wonder Woman\" dal n. 147 al n. 150). Infatti, Zeus presto comparve a Superman con numerosi alleati sotto la bandiera degli I.D.C.A.P. (Interfaith Deity Council of Active Polytheistics, cio\u00e8 Consiglio Divino Interfedele dei Politeisti Attivi; \"Superman: Man of Steel\" n. 127).\nLa fusione del pantheon Greco con quello Romano non fu ben accetto dalla dea romana Diana. La dea accett\u00f2 un'offerta di potere dal vecchio \"Dio in frantumi\", che separata da Artemide trad\u00ec gli Olimpici. Diana mor\u00ec in battaglia contro Wonder Woman quando venne schiacciata da una statua di Zeus. Gli Olimpici erano incapacitati, ma Wonder Woman infine trov\u00f2 un modo di risvegliarli in tempo per colpire decisivamente il Dio in frantumi (\"Wonder Woman\" dal n. 189 al n. 194).\nFusione dei Pantheon.\nCon la comparsa delle Amazzoni di Bana-Mighdall, gli Olimpici affrontarono un nuovo prospetto. Anche se erano Amazzoni devote, queste nuove cittadine di Themyscira non adoravano gli dei greci. Rinunciando ad essi millenni fa, la trib\u00f9 decise di adorare una combinazione di divinit\u00e0 egizie e dell'est. Gli dei centrali adorati dalle Amazzoni del deserto furono: Isis (saggezza e magia), Mammitu (portatrice di giudizio), Bast (natura e femminismo), e Neith (figura materna e protezione). Queste dee diressero le Amazzoni di Bana-Mighdall verso Themyscira dove continuarono ad essere adorate. Affrontando la situazione con le mani legate, entrambi i pantheon decisero di integrarsi uno con l'altro per beneficio della loro gente. Anche se questi nuovi dei non risedettero sull'Olimpo, furono trattati con diplomazia quando furono chiamati ad aiutare le Amazzoni in un ruolo di divina unite. Nonostante gli dei menzionati furono parte di un nucleo interno di divinit\u00e0 nel sistema di credenza di Bana-Mighdall, divinit\u00e0 meno significanti furono mostrati come parte del loro pantheon divino, dei come Sekhmet (dio della guerra), Thot (il loro unico dio maschile) e forse I\u0161tar (dea dell'amore). Gli dei di Bana-Mighdall dimostrarono la loro lealt\u00e0 agli dei dell'Olimpo aiutandoli nella battaglia contro gli dei della guerra Sekhmet ed Ares quando improvvisarono in precedenza un colpo di Stato sull'Olimpo.\nRivoluzione.\nPer millenni, la dea Atena attese pazientemente l'occasione di dimostrarsi degna della corona dell'Olimpo. Mentre la societ\u00e0 sulla Terra si sviluppava, la dea della conoscenza crebbe in potenza e acume, e infine sfid\u00f2 suo padre Zeus per il trono. Per vincere questa sfida Atena invi\u00f2 la propria campionessa, Wonder Woman, contro il campione di Zeus - Briaeros degli Ecatonchiri. Anche se era ancora cieca, Diana fu aiutata dall'alato Pegaso che per\u00f2 cadde sotto Briaeros. Ignoto a Zeus, ci\u00f2 era un trucco giocato da Atena e Diana per dimostrare a quest'ultima che Zeus non aveva compassione e che non era un governante degno. Atena accett\u00f2 di dare forfait se Zeus avesse risparmiato la vita di Diana, ma egli neg\u00f2, dimostrando la sua indegnit\u00e0. Ci\u00f2 port\u00f2 le altre dee a consegnare la testa di Medusa a Diana, che ella utilizz\u00f2 per trasformare Briaeros in pietra. Atena infine sal\u00ec al trono, ma subito Zeus cominci\u00f2 a complottare con i suoi fratelli nel Tartaro per riprenderselo (\"Wonder Woman\" n. 212 e n. 213).\nAtena invi\u00f2 subito Diana in missione nel regno di Ade perch\u00e9 liberasse il dio Ermes. Diana discese nel Portale del Destino insieme a Cassie Sandsmark e Ferdinand il Minotauro dove dovette confrontarsi con gli alleati di Zeus. Ironicamente, non avrebbe avuto successo se non fosse stato per le macchinazioni del suo costante nemico, Ares (\"Wonder Woman\" n. 215). Ares ag\u00ec come doppio agente e ottenne la fiducia di Zeus, ma quando gli pervenne l'opportunit\u00e0, uccise suo zio Ade e assunse il controllo degli Inferi. Diana utilizz\u00f2 quindi il caduceo di Ermes per resuscitarlo. Tornato sull'Olimpo, Zeus chiese il perdono ad Atena, cosa che lei acconsent\u00ec. Atena ricostitu\u00ec anche la vista a Diana, ma la leg\u00f2 alla propria (\"Wonder Woman\" n. 216 e n. 217).\nFu durante questa missione che Cassandra Sandsmark finalmente venne a sapere delle sue origini. Sua madre giacque infatti con Zeus, ma Helena Sandsmark proib\u00ec a Diana o a chiunque di rivelare a Cassie la verit\u00e0 (\"Wonder Woman\" n. 217).\nNon molto dopo ci\u00f2, Atena avvert\u00ec un destino scuro per gli dei nel mezzo delle macchinazioni cosmiche di Alexander Luthor. Nella crisi creata dal suo caos, Diana fu costretta ad uccidere Maxwell Lord, e incorse cos\u00ec nell'ira del pubblico mondiale (\"Wonder Woman\" n. 219). Il governo degli Stati Uniti rispose mobilitandosi verso Themyscira, e Diana cap\u00ec che finch\u00e9 fosse stata un obiettivo, le Amazzoni non sarebbero mai state al sicuro. Diana preg\u00f2 gli dei di mettere le Amazzoni al sicuro, ma ottenne molto pi\u00f9 di quanto chiese (\"Wonder Woman\" n. 224). Sull'Olimpo supplic\u00f2 contro la decisione di Atena di rimuovere gli dei dagli affari della Terra. Senza riguardo, gli dei si divisero, lasciando Diana priva di famiglia e fede (\"Wonder Woman\" n. 225).\nAnche Aquaman ebbe dei problemi con le divinit\u00e0 Olimpiche del mare. Poseidone aveva da tempo ceduto il titolo di Re dei Mari a Orin di Atlantide, ma quando i sudditi di Aquaman persero fede in lui, Poseidone organizz\u00f2 una sfida con suo figlio Tritone (\"Aquaman\" vol. 5 n. 34). Aquaman batt\u00e9 Tritone e il dio cadde dalla grazia insieme a suo padre. In rabbia, Tritone uccise Poseidone e ne reclam\u00f2 il potere (\"Aquaman\" n. 42). Aquaman liber\u00f2 Poseidone appellandosi al Signore Ade, e quando infine ritornarono dai morti, Poseidone uccise invece suo figlio. Disgustato dagli affari mortali, Poseidone lasci\u00f2 in eredit\u00e0 il suo tridente ad Aquaman (\"Aquaman\" n. 45 e n. 46). Aquaman chiss\u00e0 come perse il tridente, per\u00f2, e infatti l'ultima volta fu visto in mano alla Regina Clea (\"Wonder Woman\" vol. 3 n. 1).\nAltri Esseri Antichi.\nWonder Woman incontr\u00f2 anche la mitologica Lamia, che giacque con Zeus e ne partor\u00ec i figli. Era la mut\u00f2 in una creatura simile a un serpente e uccise i suoi figli. Ora abitava nelle fogne Americane agendo come badante benevolente per i suoi figli nei guai. Tent\u00f2 di suicidarsi utilizzando il Lazzo di Diana (che fece rubare dal suo amico Sneaker), ma Diana la ferm\u00f2 e Lamia scomparve con Sneaker, con cui svilupp\u00f2 una relazione madre-figlio (\"Showcase '93\" n. 11).\nPi\u00f9 avanti, Wonder Girl incontr\u00f2 un'Empusa chiamata \"Lamiai\". Lamiai entr\u00f2 in lei, ma poi si ritrasse quando scopr\u00ec che aveva sangue divino nelle vene. Prima che potesse rivelare chi era il padre di Cassie, fu uccisa da Ares. Anche il fratello di Lamiai, Mormolykeia, si batt\u00e9 contro Ferdinand il Minotauro durante la sua missione (\"Wonder Woman\" n. 216).\nComparse in altri media.\nMolti degli dei comparvero nelle serie animate \"Justice League\" e \"Justice League Unlimited\".\nGli dei che comparvero compresero Ade, Ares, Efesto e Ermes."}
{"id": "4363017", "revid": "123644733", "url": "https://it.wikipedia.org/wiki?curid=4363017", "title": "Mary Wells", "text": "Biografia.\nMary Wells fu scoperta a soli diciassette anni da Berry Gordy, il numero uno della Motown. Il suo primo successo fu \"Bye Bye Baby\", che lei incise subito dopo aver firmato il contratto con la prestigiosa etichetta. Ma la canzone che fece di Mary Wells una stella fu \"My Guy\", di cui in seguito sarebbero state realizzate molte cover (presenti anche nel noto film \"Sister Act\" con Whoopi Goldberg). Era il 1964 e Mary Wells raggiunse la prima posizione nella Billboard Hot 100, che tenne per due settimane, dominando anche i mercati discografici di tutto il mondo insieme ai Beatles, i quali peraltro la chiamarono ad aprire alcune tappe del tour che stavano effettuando.\nSempre per la Motown, Mary Wells incise alcuni duetti con Marvin Gaye. Dopo qualche anno Mary Wells lasci\u00f2 la Motown proseguendo la sua attivit\u00e0 di cantante soul, ma senza pi\u00f9 riuscire a piazzare colpi vincenti. Nel 1990 stava registrando un album, quando apprese di essere affetta da un tumore alla laringe: mor\u00ec nel 1992, non ancora cinquantenne, dopo aver ricevuto il sostegno finanziario di molti colleghi, tra cui Diana Ross, Martha Reeves, Bruce Springsteen e Rod Stewart.\nVita privata.\nMary Wells spos\u00f2 due dei celebri fratelli musicisti Womack: Cecil, da cui ebbe Cecil Jr., Harry e Stacy; e Curtis, padre dell'ultimogenita Sugar. Entrambi i matrimoni naufragarono."}
{"id": "4363021", "revid": "281901", "url": "https://it.wikipedia.org/wiki?curid=4363021", "title": "Chirocentrus", "text": ""}
{"id": "4363038", "revid": "4175", "url": "https://it.wikipedia.org/wiki?curid=4363038", "title": "Asian Five Nations 2011", "text": "L\u2019Asian Five Nations 2011 ( e, per esigenze di sponsorizzazione, \"2011 HSBC Asian 5 Nations\") fu la 4\u00aa edizione dell'Asian Five Nations organizzato dall'ARFU, nonch\u00e9 in assoluto il 24\u00ba campionato asiatico di rugby a 15.\nNella storia del torneo, fu l'unica edizione che non valse come turno eliminatorio di qualificazione per la Coppa del Mondo di rugby; le tre precedenti edizioni, infatti, servirono da altrettanti turni di qualificazione asiatica alla Coppa del Mondo 2011, mentre le tre successive svolsero analoga funzione per la Coppa del Mondo 2015.\nL'elemento nuovo della competizione fu la sostituzione del \u2014 che l'anno precedente aveva cessato di esistere come selezione unificata delle Nazionali di tale area \u2014 con la neoistituita Nazionale degli .\nA vincere il torneo per la quarta volta consecutiva in altrettante edizioni fu il , al suo diciannovesimo titolo assoluto di campione asiatico.\nLa neo promossa , che aveva preso il posto della retrocessa l'anno prima, si piazz\u00f2 all'ultimo posto e torn\u00f2 di nuovo in prima divisione, dalla quale invece risal\u00ec proprio la nazionale coreana dopo un anno d'assenza dal Top Five.\nDalla prima divisione fu la a retrocedere in seconda.\nQuest'ultima, che si disput\u00f2 a Bangkok in Thailandia, fu vinta da , mentre l' scese in terza divisione.\nDal torneo di terza divisione, che si tenne a Giacarta in Indonesia, emerse per la categoria superiore la mentre il scese nell'ultima categoria, la quarta.\nDal fondo del torneo emerse il , vincitore della quarta divisione e promosso in terza per la stagione successiva.\nPer tutti i tornei a girone all'italiana il sistema di punteggio fu una variante di quello adottato dalle squadre dell'Emisfero Sud, vale a dire 5 punti (invece di 4) per la vittoria, 3 punti (invece di 2) per il pareggio, 0 punti per la sconfitta; un eventuale punto di bonus sia per avere realizzato almeno quattro mete in un incontro e un ulteriore eventuale punto di bonus per la sconfitta con sette o meno punti di scarto."}
{"id": "4363039", "revid": "1372005", "url": "https://it.wikipedia.org/wiki?curid=4363039", "title": "Marchese di Linlithgow", "text": "Marchese di Linlithgow, nel West Lothian, \u00e8 un titolo nel pari del Regno Unito. \u00c8 stato creato nel 1902 per John Hope, VII conte di Hopetoun.\nQuesto ramo della famiglia Hope discende da Sir Charles Hope, nipote di Sir James Hope, sesto figlio di Sir Thomas Speranza, I baronetto di Craighall. Nel 1703 fu creato Lord Hope, visconte di Aithrie e conte di Hopetoun nel pari di Scozia. In seguito ha lavorato come Lord luogotenente del Linlithgowshire e governatore della Bank of Scotland. Lord Hopetoun spos\u00f2 Lady Henrietta, unica figlia superstite di William Johnstone, I marchese di Annandale. Gli succedette suo figlio maggiore, il secondo conte. Nel 1763 succedette a un suo parente come IV Baronetto di Kirkliston.\nSuo figlio, il terzo conte, serv\u00ec come Lord luogotenente del Linlithgowshire (1794-1816) e si sedette nella Camera dei lord come pari scozzese (1784-1794). Nel 1792 gli succedette il prozio come V conte di Annandale Hartfell, anche se . Nel 1809 fu creato barone Hopetoun, di Hopetoun nella contea di Linlithgow, nel pari del Regno Unito. Mor\u00ec senza eredi maschi e la contea pass\u00f2 alla figlia Lady Anne. Lord Hopetoun succedette al fratellastro, il quarto conte. Era un generale dell'esercito, sedeva come membro del Parlamento per Linlithgow e serv\u00ec come Lord luogotenente del Linlithgowshire. Nel 1814, \u00e8 stato elevato al pari del Regno Unito nel suo pieno diritto, come barone Niddry.\nGli succedette il figlio, il V conte che fu Lord luogotenente del Linlithgowshire. Suo figlio, il VI conte, \u00e8 stato Lord luogotenente del Linlithgowshire. Gli succedette suo figlio, il VII conte, amministratore del primo piano coloniale e conservatore che serv\u00ec come governatore di Victoria, come il primo Governatore Generale dell'Australia e come Segretario di Stato per la Scozia. Nel 1902 fu creato marchese di Linlithgow, nella contea di Linlithgow o West Lothian. Suo figlio, il II marchese, era un politico e fu vicer\u00e9 d'India (1936-1943). Gli succedette suo figlio, il III marchese, Luogotenente di West Lothian (1964-1985). A partire dal 2010 i titoli sono detenuti dal suo unico figlio, il quarto marchese, che gli succedette nel 1985.\nMarchesi di Linlithgow (1902).\nL'erede \u00e8 il figlio maggiore del marchese, Andrew Victor Arthur Charles Hope, conte di Hopetoun (1969)."}
{"id": "4363051", "revid": "767487", "url": "https://it.wikipedia.org/wiki?curid=4363051", "title": "Giuramento di fedelt\u00e0 di Giacomo I", "text": "Il giuramento di fedelt\u00e0 (in inglese \"Oath of Allegiance\" o \"Oath of Obedience\", in latino \"juramentum fidelitatis\") fu imposto nel 1606 dal re Giacomo I d'Inghilterra ai propri sudditi cattolici a seguito della Congiura delle polveri, fallita l'anno precedente.\nIl giuramento venne proclamato come legge il 22 giugno del 1606 e conteneva sette affermazioni, una delle quali riguardava il potere papale di deporre i sovrani e si definiva \"impious and heretical\" (\"empia ed eretica\") la dottrina secondo la quale i principi che venissero scomunicati dal papa potessero essere deposti o assassinati dai loro sudditi.\nIl 22 settembre dello stesso anno la formula del giuramento venne condannata da papa Paolo V.\nAlcuni cattolici inglesi, come Thomas Preston, difesero il giuramento, mentre altri, come William Bishop, pur rigettando il potere papale di deporre i sovrani, lo rifiutarono.\nControversie.\nIl giuramento fu fortemente appoggiato dal vescovo anglicano Thomas Morton (1564-1659) e dal decano del capitolo della cattedrale di Exeter, Matthew Sutcliffe, come necessaria contromisura alla Congiura delle polveri in base alla principio del \"rebus sic stantibus\", in opposizione alla tesi del sacerdote gesuita Robert Parsons (1546-1610), espressa nel \"Tratise tendig to Mitigation\" del 1608, che sosteneva che la coesistenza dei cattolici e dei protestanti in Inghilterra fosse possibile. Peterson rispose ancora agli attacchi dei suoi avversari, che oltre a Morton e a Sutcliffe comprendevano Edward Coke e William Barlow, vescovo anglicano di Lincoln, utilizzando l'autorit\u00e0 della tradizione.\nL'arciprete George Blackwell (1547-1612), capo del clero secolare cattolico in Inghilterra, approv\u00f2 inizialmente il giuramento, ma in seguito alla condanna papale, fu arrestato il 24 giugno del 1607 e prest\u00f2 il giuramento il 4 luglio, in base alle affermazioni del re che il giuramento non intendesse violare la coscienza personale, e scrisse una lettera al clero inglese esortando a fare lo stesso. Il 18 settembre il cardinale Roberto Bellarmino invi\u00f2 una lettera a Blackwell, che aveva conosciuto anni prima nelle Fiandre, rimproverandolo di aver prestato il giuramento e sostenendo che la fedelt\u00e0 al re e il rifiuto del tradimento non avrebbero dovuto essere legati nella formulazione con il rifiuto del primato papale. L'arciprete rispose con una complessa spiegazione secondo la quale il passaggio contestato non sarebbe stato un rigetto del potere papale di deposizione, ma solo di alcune conseguenze che se ne sarebbero potute ricavare nella sua applicazione alle circostanze correnti nel regno inglese. La sua posizione non accontent\u00f2 n\u00e9 il papa, che ripet\u00e9 la sua proibizione il 22 settembre e lo sostitu\u00ec nel febbraio del 1608 con George Birkhead (1553 ca. -1614), n\u00e9 il governo inglese, che lo imprigion\u00f2 nuovamente, fino alla sua morte nel 1612.\nNel febbraio del 1608 il re Giacomo I pubblic\u00f2 in Inghilterra il trattato \"Triplici nodo, triplex cuneus\" (o \"An Apology for the Oath of Allegiance\") che nel titolo manifestava l'intenzione di rispondere alla doppia proibizione del papa e alla lettera del cardinale Bellarmino a Blackwell. Il testo era stato scritto dal re stesso con l'aiuto del vescovo di Chichester Lancelot Andrewes, dell'arcivescovo di Canterbury Richard Bancroft e del decano della cattedrale di Worcester James Montague. Il testo venne tradotto in latino e in francese. Il cardinale Bellarmino rispose, con il nome del suo cappellano, Matteo Torti, con la \"Responsio Matthei Torti presbyteri et theologi papiensis ad librum inscriptum Triplici nodo triplex cuneus\". In questo scritto il cardinale sottolineava come in precedenza il re fosse stato pi\u00f9 accomodante nella corrispondenza con il papa. In conseguenza della sua citazione di una lettera del 1599, James Elphinstone, che l'aveva inviata senza che il re, allora re di Scozia, l'avesse letta, cadde in disgrazia e venne condannato a morte, senza tuttavia che la condanna venisse eseguita.\nAndrewes rispose al cardinale Bellarmino con la \"Tortura Torti, sive ad Matthaei Torti librum responsio\", pubblicata nel 1609, nella quale era riportata l'idea che le interferenze del papa nelle faccende temporali dei cattolici fosse un'indicazione per l'identificazione con la figura dell'Anticristo nell'Apocalisse e il re politicizz\u00f2 il dibattito con la pubblicazione nello stesso anno del \"Premonition to Christian Princes\", dedicato all'imperatore Rodolfo II, nel quale si proponeva come difensore del Cristianesimo originale ed autentico e contemporaneamente rendendo pi\u00f9 sfumata l'identificazione del papa con l'Anticristo: l'identificazione del papa con l'Anticristo era considerata un'ipotesi, credibile solo finch\u00e9 persisteva l'interferenza papale nelle faccende temporali, e veniva controbilanciata con concessioni alla sua autorit\u00e0 spirituale.\nIl cardinale Bellarmino rispose a sua volta, anch'egli a proprio nome, con l\"'Apologia pro responsione ad librum Jacobi I\", pubblicato nello stesso anno. Ancora nel 1609 si ebbe la pubblicazione del trattato del giurista scozzese William Barclay (1546-1608), \"De potestate papae\" alla quale il cardinale rispose con il \"Tractatus de potestate summi pontificis in rebus temporalibus\", del 1610, nel quale ripeteva le sue posizioni in merito al potere papale nelle faccende temporali, opponendosi alle posizioni gallicane di Barclay. L'opposizione al Gallicanesimo fece s\u00ec che per un decreto del 26 novembre del 1610 il trattato fosse pubblicamente bruciato a Parigi. Un'altra opposizione alla rivendicazione del Bellarmino della suprema autorit\u00e0 del papa \u00e8 contenuta nel terzo e quarto libro del \"Leviatano\" di Thomas Hobbes (1651).\nUn'altra risposta fu la \"Defensio fidei catholicae adversus anglicanae sectae errores, cum responsione ad apologiam pro juramento fidelitatis et praefationem moniotiram serenissimi Jacobi Angliae Regis\", pubblicata nel 1613 a Coimbra dal gesuita spagnolo Francisco Su\u00e1rez, nel quale veniva difesa la posizione cattolica dalle rivendicazioni anglicane: il libro fu pubblicamente bruciato a Londra nel 1613 e bandito dal parlamento parigino nel 1614 con una deliberazione poi ritirata su richiesta del papa.\nAlla controversia parteciparono ancora, tra i cattolici, il cardinale Jacques du Perron (\"Harangue faicte de la part de la chambre ecclesiastique, en celle du tiers estat, sur l'article du serment\", pubblicato a Parigi nel 1615), i gesuiti Robert Persons (1546-1610), Leonardo Lessio (1554-1623), Jacob Gretser (1562-1625), Thomas Fitzherbert (1552-1640), Martin Becan (1563-1624) e Andreas Eudaemon-Joannis (1566-1625), il domenicano Nicolas Coeffetteau (1574-1623), l'umanista tedesco Caspar Schoppe (1576-1649). Nel campo opposto scrissero della questione il sacerdote anglicano Robert Burhill (1572-1641), il sacerdote ugonotto francese Pierre Du Moulin (1568-1658), il poeta inglese Joh Donne (nel suo testo \"Pseudo-Martyr\" del 1610), il monaco benedettino Thomas Preston (1563-1640) e il sacerdote protestante francese David Blondel (1591-1655).\nSeguito.\nLe pubblicazioni protestanti scritte in latino e tutte le opere di WIlliam Barclay e di Thomas Preston vennero inserite nell'Indice dei libri proibiti. La maggior parte delle pubblicazioni sull'argomento erano comparse negli anni 1608-1614, giungendo fino al 1620. La questione rimase argomento di polemica anche in seguito, ma il re Carlo I, succeduto a Giacomo I nel 1625, smise di ricompensare gli autori che trattavano dell'argomento.\nLa questione del giuramento di fedelt\u00e0 venne utilizzata contro i cattolici inglesi ancora a lungo nel XVII secolo: diversi sacerdoti e monaci cattolici vennero condannati a morte e furono in seguito canonizzati dalla Chiesa cattolica nel 1929, nel 1970 (santi quaranta martiri di Inghilterra e Galles) o beatificati nel 1929 e nel 1987 (beati ottanta martiri di Inghilterra e Galles):\nGeorge Calvert, I barone Baltimore fu cacciato nel 1629 dalla colonia di Jamestown (Virginia) per aver rifiutato di prestare il giuramento.\nIl re Carlo I riconobbe che i cattolici non potessero prestare in coscienza il giuramento e utilizz\u00f2 spesso le sue prerogative per evitarlo, ma come sostenitore del diritto divino dei re lo induceva all'irritazione nei confronti delle lamentele cattoliche contro il giuramento e Edward Courtney, che continuava ad opporvisi, venne fatto imprigionare.\nBibliografia.\nW. B. Patterson, \"James VI and I and the Reunion of Christendom\", 1997"}
{"id": "4363071", "revid": "599013", "url": "https://it.wikipedia.org/wiki?curid=4363071", "title": "Suore domenicane della pace", "text": "Le Suore Domenicane della Pace (in inglese \"Dominican Sisters of Peace\") sono un istituto religioso femminile di diritto pontificio.\nStoria.\nL'istituto \u00e8 sorto il 12 aprile 2009 dall'unione di sette congregazioni statunitensi di suore domenicane:\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, all'assistenza ad anziani e ammalati, all'organizzazione di ritiri spirituali e ad altre attivit\u00e0 sociali.\nOltre che negli Stati Uniti d'America, sono presenti in Honduras, Messico, Nigeria, Per\u00f9 e Vietnam; la sede generalizia \u00e8 a Columbus.\nAlla fine del 2008 la congregazione contava 553 religiose in 99 case."}
{"id": "4363074", "revid": "1305772", "url": "https://it.wikipedia.org/wiki?curid=4363074", "title": "Fr\u00e9d\u00e9ric Dohou", "text": "Biografia.\nHa fondato l'Universit\u00e0 di scienze e tecnologie del Benin nel 1996 e, dal 2009, \u00e8 presidente del consiglio di amministrazione della Rete universitaria di scienze e tecnologie dell'Africa subsahariana, un consorzio di universit\u00e0 in Africa subsahariana."}
{"id": "4363077", "revid": "1442080", "url": "https://it.wikipedia.org/wiki?curid=4363077", "title": "Mitsubishi Electric Europe Cup 2007 - Singolare", "text": "Il singolare del torneo di tennis Mitsubishi Electric Europe Cup 2007, facente parte dell'ATP Challenger Series, ha avuto come vincitore Werner Eschauer che ha battuto in finale Jan H\u00e1jek che si \u00e8 ritirato sul punteggio di 6-0, 3-0."}
{"id": "4363078", "revid": "1442080", "url": "https://it.wikipedia.org/wiki?curid=4363078", "title": "Mitsubishi Electric Europe Cup 2007 - Doppio", "text": "Il doppio del torneo di tennis Mitsubishi Electric Europe Cup 2007, facente parte dell'ATP Challenger Series, ha avuto come vincitori Nathan Healey e Jordan Kerr che hanno battuto in finale Ricardo Hocevar e Alexandre Simoni 6-4, 6-3."}
{"id": "4363079", "revid": "1442080", "url": "https://it.wikipedia.org/wiki?curid=4363079", "title": "San Luis Potos\u00ed Challenger 2007 - Singolare", "text": "Il singolare del torneo di tennis San Luis Potos\u00ed Challenger 2007, facente parte dell'ATP Challenger Series, ha avuto come vincitore Fernando Vicente che ha battuto in finale Santiago Giraldo 6-3, 6-3."}
{"id": "4363080", "revid": "1442080", "url": "https://it.wikipedia.org/wiki?curid=4363080", "title": "San Luis Potos\u00ed Challenger 2007 - Doppio", "text": "Il doppio del torneo di tennis San Luis Potos\u00ed Challenger 2007, facente parte dell'ATP Challenger Series, ha avuto come vincitori J\u00e9r\u00e9my Chardy e Marcelo Melo che hanno battuto in finale Jorge Aguilar e Pablo Gonz\u00e1lez 6-0, 6-3."}
{"id": "4363081", "revid": "1442080", "url": "https://it.wikipedia.org/wiki?curid=4363081", "title": "Tallahassee Tennis Challenger 2007 - Singolare", "text": "Il singolare del torneo di tennis Tallahassee Tennis Challenger 2007, facente parte dell'ATP Challenger Series, ha avuto come vincitore Jo-Wilfried Tsonga che ha battuto in finale Rik De Voest 6-1, 6-4."}
{"id": "4363082", "revid": "1442080", "url": "https://it.wikipedia.org/wiki?curid=4363082", "title": "Tallahassee Tennis Challenger 2007 - Doppio", "text": "Il doppio del torneo di tennis Tallahassee Tennis Challenger 2007, facente parte dell'ATP Challenger Series, ha avuto come vincitori Izak Van Der Merwe e Wesley Whitehouse che hanno battuto in finale John-Paul Fruttero e Mirko Pehar 6-3, 6-4."}
{"id": "4363085", "revid": "1864952", "url": "https://it.wikipedia.org/wiki?curid=4363085", "title": "Lo Hobbit (videogioco 2003)", "text": "Lo Hobbit \u00e8 un videogioco di ruolo che si basa sulle vicende narrate da John Ronald Reuel Tolkien.\nTrama.\nLo stregone Gandalf ha sempre sostenuto che Bilbo Baggins, il piccolo hobbit, nasconde in s\u00e9 molto pi\u00f9 di quanto appaia a prima vista. \u00c8 un nuovo giorno nel flusso infinito di giorni perfetti che si susseguono nella Contea e Bilbo si trova a Casa Baggins, la sua confortevole caverna hobbit. Di solito, la sua principale preoccupazione \u00e8 domandarsi cosa manger\u00e0 al pasto successivo. Ma ben presto, questo pensiero verr\u00e0 oscurato dalla grande responsabilit\u00e0 che Gandalf affider\u00e0 a questo minuscolo personaggio.\nPersonaggi inventati.\nNel gioco sono presenti dei personaggi inventati appositamente per il gioco che Bilbo incontrer\u00e0 pi\u00f9 volte durante l'avanzamento di livello. Primo fra tutti un elfo donna di nome \"Lianna\", un elfo silvano che Bilbo incontra per la prima volta all'interno della caverna degli \"Uomini Neri\" e che incontrer\u00e0 una seconda volta a Bosco Atro e infine, ai piedi di Erebor. Un altro personaggio \u00e8 \"Balfor\" dei Colli Ferrosi, un nano prigioniero degli Orchi che incontra Bilbo quando esso si smarrisce all'interno della caverna degli Orchi dopo che la compagnia dei nani viene catturata, Bilbo liberer\u00e0 \"Balfor\" dopo aver ucciso la guardia delle prigioni \"Ugslap\", quest'ultimo \u00e8 un altro personaggio inventato appositamente per il gioco.\nUn terzo personaggio \u00e8 \"Corwin\", un uomo originario di \"Ponte Lago Lungo\" smarritosi all'interno di Bosco Atro che Bilbo aiuter\u00e0 ad uscire e che rincontrer\u00e0 anch'esso nella pianura sottostante Erebor.\nQuando Bilbo si recher\u00e0 assieme ai nani a \"Ponte Lago Lungo\", ricever\u00e0 da \"Bard\" l'incarico di scoprire chi trafficava le armi all'interno della citt\u00e0. Bilbo scoprir\u00e0 un accordo fatto tra ladri della citt\u00e0 e Orchi, qui Bilbo incontrer\u00e0 un vecchio ladro di nome \"Malloc\" che gli riveler\u00e0 qualche oscuro segreto. Successivamente Bilbo scoprir\u00e0 che il capo dei ladri di \"Ponte Lago Lungo\" \u00e8 \"Von\" e che cospirava con gli Orchi per impossessarsi della \"Freccia Nera\". Bilbo incontrer\u00e0 \"Calamar\", il governatore della citt\u00e0. \"Ondain\", \"Arburan\", \"Orfus\", \"Rennar l'armiere\", \"Vaden della Casa del Sidro\", tutti uomini di Ponte Lago Lungo. \"Bortan\", \"Orlan\", \"Elik\", \"Rand\", i ladri che scover\u00e0 Bilbo.\nHobbit della Contea.\nNel gioco sono presenti alcuni Hobbit descritti nel romanzo o inventati apposta per il gioco.\nAccoglienza.\nLa rivista \"Play Generation\" lo classific\u00f2 come uno dei quattro migliori titoli basati su \"Il Signore degli Anelli\"."}
{"id": "4363090", "revid": "287204", "url": "https://it.wikipedia.org/wiki?curid=4363090", "title": "John Hope, II conte di Hopetoun", "text": "Biografia.\nEra il primo figlio maschio di Charles Hope, I conte di Hopetoun, e di sua moglie Lady Henrietta Johnstone.\nNel 1747 \u00e8 stato nominato Curatore Bonis (Trustee in Lunacy) per il prozio, il IV conte di Annandale e Hartfell. Fu Lord High Commissioner all'Assemblea Generale della Chiesa di Scozia nel 1754.\nMatrimoni.\nPrimo Matrimonio.\nSpos\u00f2, il 14 settembre 1733, Anne Ogilvy (?-8 febbraio 1859), figlia di James Ogilvy, V conte di Findlater, e di sua moglie, Lady Elizabeth Hay. Ebbero tre figli:\nSecondo Matrimonio.\nSpos\u00f2, il 30 ottobre 1762, Jane Oliphant (?-16 marzo 1767), figlia di Robert Oliphant. Ebbero tre figli:\nTerzo Matrimonio.\nSpos\u00f2, il 10 giugno 1767, Lady Elizabeth Leslie (?-10 aprile 1788), figlia di Alexander Melville, V conte di Leven, e di Elizabeth Monypenny. Ebbero quattro figli:\nMorte.\nMor\u00ec il 12 febbraio 1781, all'et\u00e0 di 76 anni."}
{"id": "4363098", "revid": "1543377", "url": "https://it.wikipedia.org/wiki?curid=4363098", "title": "Direzione generale per la mondializzazione e le questioni globali", "text": "La Direzione generale per la mondializzazione e le questioni globali \u00e8 una delle otto Direzioni generali del Ministero degli Affari Esteri creata in seguito alla riforma del 2010. \nLa struttura si occupa di varie attivit\u00e0 e questioni rilevanti nell'attuale contesto internazionale globalizzato che risultano di particolare interesse per l'Italia.\nIn particolare, nella Direzione confluiscono sia uffici con competenza tematica, principalmente a carattere multilaterale, sia uffici con competenza geografica che ricoprono le aree di Africa, America Latina e Asia.\nLe principali questioni di cui si occupa oggi la Direzione Generale per la Mondializzazione e le Questioni Globali erano precedentemente trattate dalla ex-Direzione Generale per le questioni economiche.\nIn particolare, fra le competenze della Direzione, figurano l'analisi e la gestione:\nDal punto di vista geografico, invece, la Direzione cura le relazioni bilaterali e l'azione diplomatica con i Paesi:\nIl Direttore Generale \u00e8 attualmente il Ministro plenipotenziario Luca Sabbatucci, in carica dal 10 gennaio 2019.\nStoria.\nLa Direzione \u00e8 stata istituita nell'ambito della riforma del Ministero degli Affari Esteri, realizzata attraverso il D.P.R. n. 95 del 10 maggio 2010, volta a riorganizzare la struttura stessa del Ministero, al fine di poter affrontare in maniera strutturata ed efficace le nuove sfide globali. In essa sono confluite le competenze che in passato ricadevano sotto la Direzione per le questioni economiche nonch\u00e9 le questioni territoriali che, prima della riforma del 2010, rientravano nelle Direzioni Americhe, Africa, Asia.\nStruttura.\nLa Direzione Generale \u00e8 articolata in cinque Direzioni Centrali:\ne 13 Uffici afferenti alle diverse Direzioni Centrali:\nCollegamenti esterni.\nMinistero degli Affari Esteri - Direzione generale per la mondializzazione e le questioni globali "}
{"id": "4363099", "revid": "830939", "url": "https://it.wikipedia.org/wiki?curid=4363099", "title": "Jos\u00e9 de la Mar", "text": "Valente soldato dell'esercito spagnolo, partecip\u00f2 alla battaglia di Saragozza e fu prigioniero a Digione fino al 1813.\nIspettore militare generale in Per\u00f9 dal 1814 e comandante della piazzaforte di Callao, fu sconfitto da Jos\u00e9 de San Mart\u00edn e costretto ad aggregarsi alle truppe rivoluzionarie di Sim\u00f3n Bol\u00edvar.\nDivenuto presidente del Per\u00f9, fu coinvolto in una guerra con la Colombia e sconfitto per poi essere esiliato."}
{"id": "4363100", "revid": "693190", "url": "https://it.wikipedia.org/wiki?curid=4363100", "title": "PC-88", "text": ""}
{"id": "4363103", "revid": "767487", "url": "https://it.wikipedia.org/wiki?curid=4363103", "title": "Joe Gideon &amp; The Sharks", "text": "Joe Gideon &amp; The Shark \u00e8 un gruppo musicale alternative rock inglese formato da Joe Gideon (voce e chitarra) e da sua sorella Viva Seifert (batteria, piano, 8-track).\nStoria.\nDopo lo scioglimento dei Bikini Atoll Joe Gideon, accomapagnato da sua sorella Viva (The Shark) alla batteria decise di formare un nuovo gruppo per mettere in musica le sue storie autobiografiche. Dopo aver firmato un contratto con la Bronzerat records, nel 2008 pubblicarono il loro primo 7\": \"DOL/Harum Scarum\" a cui segu\u00ec l'anno successivo l'album d'esordio\n\"Harum Scarum\". Il disco ebbe un buon successo di critica e gli permise di guadagnare una discreta notoriet\u00e0 nel circuito indipendente; l'anno successivo infatti aprirono i concerti per Nick Cave and the Bad Seeds, Seasick Steve, Yeah Yeah Yeahs, The Duke Spirit, Archie Bronson Outfit, Scout Niblett, Sons and Daughters.\nIl 7 gennaio 2013 hanno pubblicato il loro secondo album, \"Freakish\", sempre per la Bronzerat Records."}
{"id": "4363104", "revid": "1876348", "url": "https://it.wikipedia.org/wiki?curid=4363104", "title": "Angelo Vescovali", "text": "Biografia.\nNato a Milano, da giovane si trasfer\u00ec a Roma e intraprese gli studi professionali. Nel 1848 si un\u00ec al corpo dei volontari romani nella prima guerra di indipendenza, distinguendosi nella difesa di Vicenza dagli austriaci. Nel 1849 si un\u00ec a Garibaldi nella difesa della Repubblica Romana. Dopo la sua caduta riprese gli studi. Gli venne quindi commissionata la costruzione della ferrovia Roma-Ancona, di cui divenne successivamente direttore generale.\nPer un periodo ricopr\u00ec le cattedre di chimica e ingegneria idraulica presso l'Istituto di Studi Superiori di Firenze (nel 1923 trasformato nell'Universit\u00e0 degli Studi). \nNel 1870, dopo la Breccia di Porta Pia, torn\u00f2 a Roma e divenne Capo dell'Ufficio Idraulico Municipale, incarico che ricopr\u00ec fino alla morte. In quella veste progett\u00f2 Ponte Garibaldi, Ponte Umberto I, Ponte Palatino, Ponte Regina Margherita e Ponte Cavour."}
{"id": "4363107", "revid": "830939", "url": "https://it.wikipedia.org/wiki?curid=4363107", "title": "Carlos Augusto Salaverry", "text": "Figlio di Felipe Santiago de Salaverry, fu autore di opere base della letteratura peruviana come \"La stella del Per\u00f9\" e \"Atahualpa o la conquista del Messico\" (1854)."}
{"id": "4363108", "revid": "55386946", "url": "https://it.wikipedia.org/wiki?curid=4363108", "title": "Jos\u00e9 de La Mar", "text": ""}
{"id": "4363109", "revid": "55386973", "url": "https://it.wikipedia.org/wiki?curid=4363109", "title": "Luis Jos\u00e9 de Orbegoso", "text": ""}
{"id": "4363111", "revid": "300067", "url": "https://it.wikipedia.org/wiki?curid=4363111", "title": "Gergana Simeonova", "text": ""}
{"id": "4363120", "revid": "18323", "url": "https://it.wikipedia.org/wiki?curid=4363120", "title": "Campionato europeo della montagna 2013", "text": "Il Campionato europeo della montagna 2013, sessantatreesima edizione della manifestazione organizzata dalla Federazione Internazionale dell'Automobile, si svolge tra il 14 aprile e il 15 settembre 2013 su tredici tappe da disputarsi in undici paesi (Italia e Francia sono le sole nazioni ad ospitare due eventi nella stagione).\nIl campione uscente, l'italiano Simone Faggioli, alla guida dell'Osella FA30 motorizzata Zytek vinse il suo sesto titolo continentale (il quinto consecutivo) nella \"Categoria II\", aggiudicandosi 10 gare sulle 13 totali (le prime nove in successione). In \"Categoria I\" primeggi\u00f2 invece il croato Tomislav Muhvi\u0107 su una Mitsubishi Lancer Evo IX di Gr. N.\nClassifiche.\nVenivano scartati i due peggiori risultati ottenuti, di cui uno nelle prime sette gare e uno nelle seconde sei.\nCategoria I.\n\"Tra parentesi i due risultati scartati\"\nCategoria II.\n\"Tra parentesi i due risultati scartati\""}
{"id": "4363122", "revid": "287204", "url": "https://it.wikipedia.org/wiki?curid=4363122", "title": "Jos\u00e9 Ballivi\u00e1n", "text": "Militare divenuto presidente della Bolivia nel 1841, sconfisse nello stesso anno l'esercito peruviano a Ingavi.\nNel 1843 eman\u00f2 una rigida costituzione, l\"'Ordinanza militare\", che lo rese inviso al popolo a tal punto da essere esiliato nel 1848."}
{"id": "4363123", "revid": "446353", "url": "https://it.wikipedia.org/wiki?curid=4363123", "title": "Battaglia di Abu Klea", "text": "La battaglia di Abu Klea fu una battaglia combattuta fra una colonna del Corpo cammellato della guardia britannico e le truppe mahdiste nel corso della spedizione per il salvataggio della guarnigione di Kartoum il 17 gennaio 1885, la battaglia si concluse con una vittoria britannica, ottenuta in una situazione quasi disperata a costo di gravi perdite.\nLa situazione in Egitto.\nA partire da 1882 l'Egitto (che, all'epoca, comprendeva anche l'attuale Sudan) era diventato praticamente un protettorato britannico, dopo che era stato represso il colpo di stato di Arabi Pasci\u00e0.\nLa situazione era percepita da parte della popolazione come una cessione dello stato, fino allora provincia autonoma mussulmana, alle potenze cristiane, nella fattispecie la Gran Bretagna e ci\u00f2, unito alle riduzioni delle guarnigioni nel Sudan, dovute ai tagli nel bilancio statale per la crisi finanziaria seguita ai tentativi di sviluppo economico del kediv\u00e8 Isma'il Pasci\u00e0, diede esca alla rivolta del Mahdi, iniziata nel 1881.\nIl Sudan era stato acquisito nella sfera d'influenza egiziana dal nonno di Isma'il Pasci\u00e0, Mehemet Ali, nel 1822, e questi aveva fondato, alla confluenza fra il Nilo Bianco ed il Nilo Azzurro, la citt\u00e0 di Kartoum che, nel 1876, contava gi\u00e0 40000 abitanti. Il governo egiziano aveva migliorato le condizioni di vita nel Sudan, portando ad uno stato di relativa stabilit\u00e0 economica e politica, tuttavia la popolazione ricordava ancora la conquista, avvenuta sessanta anni prima, con grande spargimento di sangue.\nLa rivolta mahdista.\nIn seguito alla perdita della guida sia di Isma'il Pasci\u00e0 sia del governatore Gordon i legami con l'Egitto si sciolsero, e tutte le categorie di persone, in particolare i mercanti di schiavi, fortemente contrastati da Gordon, che avevano perso influenza con l'avvento del regime di Isma'il furono pronte a ribellarsi per tornare ai tempi passati.\nIn questa situazione si afferm\u00f2 la personalit\u00e0 di Muhammad Ahmad, un \"darw\u012bsh\" (derviscio) nubiano, che, proclamatosi mahdi nel luglio 1881, richiese al governatore del Sudan di assoggettarsi alla sua volont\u00e0, in quanto interprete della volont\u00e0 divina. Essendo fallito ogni tentativo di mediazione fra il governatore ed il mahdi, in agosto iniziarono le ostilit\u00e0, che si risolsero in una serie di insuccessi egiziani, soprattutto perch\u00e9 la maggior parte delle truppe (composte in maggioranza da elementi locali) disert\u00f2 passando al servizio del mahdi. Nei due anni successivi, i ribelli subirono una serie di sconfitte, per\u00f2 senza che gli egiziani riuscissero ad ottenere una vittoria decisiva, sebbene fossero supportati anche da ufficiali turchi. Passato alla controffensiva nel gennaio del 1883 l'esercito del mahdi occupava la citt\u00e0 di El Obeid, capitale del Kordofan e la citt\u00e0 pi\u00f9 grande ad ovest del Nilo, che divenne subito la sua capitale e la sua base di operazioni. Il governatore del Sudan, proprio in tale periodo fu sostituito ed il nuovo governatore assegn\u00f2 il comando dell'esercito a un generale dell'esercito indiano, Hicks Pasci\u00e0. Questi, dopo aver sconfitto le forze del Mahdi ad est del Nilo, ebbe l'ordine di rioccupare El Obeid, ma, spostatosi ad ovest del Nilo con scorte d'acqua insufficienti, scomparve letteralmente con undicimila uomini, le ultime notizie furono del 25 settembre, nei primi giorni di novembre tutto l'esercito fu annientato quando era ancora a due giorni di marcia da El Obeid. Tre giorni dopo un luogotenente del Mahdi distruggeva a Tokar, sulle coste del Mar Rosso, un'altra forza egiziana guidata dal console britannico a Suakim, colonnello Moncrieff.\nDi fronte ad una simile situazione era inutile pensare ad una qualsiasi \"exit strategy\" dall'Egitto, quindi le truppe britanniche, che si stavano concentrando ad Alessandria furono riportate al Cairo.\nL'assedio di Kartoum.\nCon la distruzione delle forze egiziane regolari in Sudan rimanevano solo le guarnigioni per mantenere il controllo sul territorio, mentre il governo britannico riteneva consigliabile abbandonare il territorio oltre la prima cateratta del Nilo. A questa soluzione si oppose Gordon Pasci\u00e0, che fece notare che la presenza di 6000 uomini a Kartoum imponeva di impedire che essi fossero sterminati dal \"Mahdi\". Il governo britannico, per porre fine alle sue insistenze, invi\u00f2 lo stesso Gordon nella citt\u00e0 con pieni poteri e l'incarico di difenderla fino all'arrivo di una colonna di soccorso. Gordon ricevette l'ordine il 18 gennaio 1884 e immediatamente abbandon\u00f2 Londra per tornare in Egitto.\nIl 18 febbraio Gordon raggiunse Kartoum, tentando approcci col \"Mahdi\" per cercare di addivenire ad un compromesso, approcci sdegnosamente respinti dal destinatario che \"non voleva investiture dagli infedeli\". Intanto i tentativi di portare soccorso a Sinkat e Tokar si erano conclusi in due disastri per gli egiziani (ed i britannici).\nLe azioni di Graham a Suakim portarono come conseguenza un crollo delle speranze di un accordo pacifico ed una recrudescenza degli attacchi mahdisti, che port\u00f2 praticamente Kartoum in prima linea. Gordon, conscio che la citt\u00e0 non avrebbe potuto resistere per molti mesi, cominci\u00f2 ad inviare urgenti richieste per una colonna di soccorso con truppe britanniche o indiane o turche. L'opinione pubblica britannica, informata della situazione, cominci\u00f2 a premere per l'invio di una spedizione di salvataggio e soccorso.\nIl 16 marzo Gordon tent\u00f2 una sortita contro il \"Mahdi\" ma venne respinto a pochi chilometri da Kartoum, in seguito alla defezione di due capi trib\u00f9. A met\u00e0 maggio i dervisci, avendo attraversato il Nilo, riuscivano a fortificarsi a un solo miglio dall'angolo sud-orientale delle fortificazioni di Kartoum. Il 26 maggio i dervisci catturavano Berber, chiudendo definitivamente le comunicazioni con Suakim. Gordon riusc\u00ec a distruggere Berber nel settembre dopo aspri combattimenti, senza tuttavia avere la possibilit\u00e0 di tenere la posizione, quindi fu costretto a rientrare entro Kartoum, dove fu totalmente bloccato a partire dal 15 settembre.\nIl Corpo cammellato della guardia.\nLa risposta del governo britannico alle richieste dell'opinione pubblica per portare soccorso a Kartoum fu la costituzione di un'unit\u00e0 di formazione (\"Guard Camel Corps\" o Corpo cammellato della guardia) prendendo uomini da diversi reggimenti di stanza sia in Gran Bretagna sia in Egitto per trasferirli tutti al Cairo dove, il 26 ottobre 1884 fu organizzato un corpo su quattro reggimenti:\nQuesti reggimenti avevano reparti provenienti da alcuni dei reggimenti pi\u00f9 blasonati della British Army, fra cui alcuni che avevano partecipato alle campagne napoleoniche. In totale il Corpo cammellato era su 94 ufficiali e 1700 uomini.\nL'esercito del mahdi.\nL'esercito del \"Mahdi\", nelle descrizioni dei cronisti contemporanei, \u00e8 presentato come una massa di fanatici religiosi impossibile da controllare, anche se dai resoconti dei combattimenti appare evidente che esisteva una gerarchia e che in realt\u00e0 le azioni erano tatticamente coordinate.\nL'equipaggiamento e le modalit\u00e0 tattiche.\nBritannici.\nIl Corpo cammellato era armato con fucili Martini-Henry Mod 71 a colpo singolo e baionetta da 55\u00a0cm e montavano cammelli solo per i trasferimenti, dato che combattevano a piedi. Unica eccezione erano gli uomini del \"19th Hussars Regiment\", che usavano cavalli, carabine e sciabole. Oltre all'armamento individuale il Corpo cammellato era fornito di mitragliatrici Gardner e di cannoni da montagna.\nMahdisti.\nLe truppe mahdiste erano armate con i fucili che avevano ottenuto dai disertori egiziani o trovato come preda di guerra, ma la maggior parte era armata di spade o picche. Sebbene l'armamento fosse analogo a quello degli eserciti europei del XVI e XVII secolo le modalit\u00e0 di impiego erano notevolmente diverse, non c'era la terrificante avanzata al passo ed in ordine chiuso dei tercios spagnoli o dei reggimenti svizzeri, ma un'avanzata di corsa ed in ordine aperto di gruppi che tentavano di giungere al corpo a corpo nel minimo tempo possibile.\nLa colonna del deserto.\nIl Corpo cammellato part\u00ec il 19 novembre 1884 da Wadi Halfa, che aveva raggiunto in treno, arrivando a Korti, sull'ansa del Nilo (dove doveva attestarsi il comando), il 16 dicembre. A Korti il corpo fu diviso in due colonne mobili ed una guarnigione comprendente il comando della spedizione. Una delle due colonne, comandata dal Generale Earle doveva muovere verso Berber (pochi chilometri a valle della confluenza del fiume Atabara nel Nilo) e successivamente Kartoum seguendo il corso del Nilo, mentre l'altra avrebbe dovuto raggiungere Kartoum attraversando il Deserto di Bayuda seguendo il percorso delle carovaniere.\nLa colonna del deserto, al comando del generale Stewart, era composta da:\nper un totale di 98 ufficiali, 1509 uomini, 2778 cammelli (o dromedari), 155 cavalli e 2 muli. L'armamento di reparto era una mitragliatrice Gardener e tre cannoni da montagna smontabili da 7 libbre.\nLa colonna avrebbe dovuto avanzare utilizzando l'acqua trasportata con s\u00e9, dato che gli unici luoghi dove avrebbe potuto rifornirsi nel corso della marcia erano i pozzi di Gakdull (a 155\u00a0km da Korti, a circa met\u00e0 strada fra Korti ed il Nilo) e quelli di Abu Klea (a 37\u00a0km dal Nilo). La colonna raggiunse Gadkull e, lasciata una piccola guarnigione in due fortini costruiti sul sito, mosse verso il Nilo.\nLa battaglia ai pozzi di Abu Klea.\nLa notizia dei movimenti inglesi non era sfuggita alle forze del mahdi, che decise di bloccarli nel punto pi\u00f9 critico della loro avanzata, cio\u00e8 quando, a corto d'acqua, fossero stati costretti a rifornirsi ai pozzi di Abu Klea. Per questo motivo furono distaccate dalle forze che assediavano Kartoum diverse migliaia di uomini al comando di migliori ufficiali (emiri) del mahdi, che davanti ai pozzi di Abu Klea si riunirono con le forze provenienti da Omdurman, per un numero di almeno diecimila uomini nel grosso e molte migliaia nell'avanguardia.\nLa colonna parti da Gadkull il 14 gennaio 1884 e giunse in prossimit\u00e0 di Abu Klea al tramonto del 16 gennaio, dove fu accolta da unit\u00e0 nemiche che, tenendosi al riparo delle ondulazioni del terreno, effettuarono una serie di azioni di fuoco da una distanza di circa 1100 m (1200 yd) per tutta la durata della notte. Nel corso della notte la posizione del campo fu fortificata per potervi lasciare le cavalcature ed i feriti. Nonostante ci\u00f2 la colonna si accamp\u00f2 circa 3\u00a0km dai pozzi, aspettando l'alba e rispondendo al fuoco solo quando questo si avvicinava troppo al bersaglio. All'alba iniziarono le operazioni in ordine sparso per tenere il mahdisti lontano dal campo britannico.\nIl generale Stewart tent\u00f2 diverse volte senza successo di provocare le truppe mahdiste, in modo che queste attaccassero i britannici trincerati entro il proprio campo, n\u00e9 ottenne migliori risultati tentando di respingerle con il fuoco dei cannoni da montagna.\nAlle 7 di mattina del 17 gennaio vennero gli ordini per le truppe di Sua Maest\u00e0: dovevano marciare a piedi sul nemico in quadrato e raggiungere i pozzi di Abu Klea, distanti 6\u20138\u00a0km (4-5 miglia) dalla posizione del campo. Fra i 1200 soldati britannici ed i pozzi stavano da 12000 a 14000 uomini del mahdi, attestati a difesa.\nIl campo di battaglia.\nIl campo di battaglia era il deserto completamente privo di vegetazione che in arabo \u00e8 chiamato \"atmoor\", totalmente inospitale per qualsiasi forma di vita a parte struzzi, iene ed avvoltoi. A circa due chilometri dal campo si trovava la cresta di una catena di basse colline, che proseguivano fino ai pozzi, distanti, come gi\u00e0 detto, circa 7\u00a0km dal campo. Gli uomini del mahdi avevano preso posizione a circa quattro chilometri e mezzo dal campo, dove iniziava la discesa verso un uadi che portava ai pozzi contesi.\nQuasi tutti i cammelli furono lasciati nel campo fortificato, utilizzando le loro selle ed il bagaglio come rinforzo per le protezioni degli uomini rimasti a guardia dei feriti (una compagnia dei \"Royal Sussex\"). Entro il quadrato che doveva avanzare verso i pozzi furono invece tenuti un centinaio di cammelli, con carichi di vario tipo (basti, barelle, acqua, munizioni), esattamente alle 7.35 inizi\u00f2 la marcia del quadrato, con il fronte tenuto da \"Mounted Infantry\" (alla sinistra), \"Royal Artillery\" con tre cannoni da montagna (al centro), \"Guards\" (a destra), sul lato destro del quadrato \"Guards\" (verso il fronte), \"Royal Sussex\" (sul retro), sul lato sinistro del quadrato \"Mounted Infantry\" (verso il fronte), \"Heavy Camel Regiment\" (sul retro), lato arretrato \"Heavy Camel Regiment\" (verso sinistra), \"Naval Brigade\" (con la mitragliatrice Gardner), \"Heavy Camel Regiment\" (al centro), parte del \"Sussex Regiment\" (a destra), le linee del quadrato avevano la profondit\u00e0 di due uomini, invece dei quattro ordinari, probabilmente per lasciare all'interno lo spazio per i cammelli. Il \"19th Hussars\", che contava solo 90 sciabole, fu tenuto separato per coprire il fianco sinistro del quadrato e furono mandate truppe a piedi in ordine aperto a coprire il fianco anteriore destro.\nFar marciare le truppe in linea \u00e8 molto pi\u00f9 difficile che farle marciare in colonna, ma farle marciare in quadrato \u00e8 ancora pi\u00f9 difficile, poich\u00e9 le due linee (lato di fronte e lato di retro) devono mantenere anche distanza e parallelismo. Tutto questo le truppe britanniche dovevano realizzarlo su terreno rotto e in pendio. Aggiungendo a questo la presenza entro il quadrato dei cammelli, il quadrato quasi immediatamente si deform\u00f2, con le colonne dei fianchi che dovevano lasciare spazi per il ritardo che stava accumulando la linea posteriore.\nA circa 1 chilometro e mezzo (1 miglio) dal campo fortificato il quadrato, che fino a quel punto aveva marciato a passo lento, arrestandosi solo per raccogliere i feriti, si arrest\u00f2 per contrastare il fuoco di 1500 soldati del mahdi, appostati sulla destra della linea di avanzata. Per contrastare i mahdisti fu mandato un reparto del \"Mounted Infantry\" che doveva operare in ordine aperto. Contemporaneamente il quadrato e lo schieramento degli ussari erano attaccati da un numero di nemici valutato fra 10.000 e 12.000, senza che le truppe britanniche avessero nessuna possibilit\u00e0 di ritirata. Quando il quadrato riusc\u00ec a liberarsi dai nemici sul fianco torn\u00f2 ad avanzare, con passo ancora pi\u00f9 cauto di prima, sempre fiancheggiato dal reparto in ordine aperto, questa avanzata dur\u00f2 fino alle 9.50, con i mahdisti che sembravano caricare ad ogni momento, ma si ritiravano prima di giungere a contatto con i britannici.\nLa rottura del quadrato.\nDopo aver superato una piccola depressione e raggiunto una cresta, il quadrato vide di fronte s\u00e9 4000-5000 nemici schierati su due linee ad una distanza di 350\u2013450 m (400-500 iarde), alla sinistra del fronte del quadrato. Questi uomini erano diretti da ufficiali a cavallo, posti pochi passi avanti alla massa. I mahadisti iniziarono a muovere verso il quadrato (sul lato tenuto dalla fanteria montata e dalla cavalleria pesante) al passo, accelerando successivamente il movimento. Il quadrato si arrest\u00f2 ma le truppe sul lato sinistro non poterono sparare dato che rischiavano di colpire i propri uomini in ordine aperto che si stavano ritirando per ripararsi entro il quadrato. Giunti a 320 m dal quadrato i dervisci iniziarono a correre, obliquando il movimento verso la parte posteriore del quadrato, cadendo cos\u00ec sulla cavalleria pesante. Le truppe in ordine aperto fuori dal quadrato riuscirono a ritirarsi entro la formazione e la mitragliatrice Gardner fu spostata verso l'angolo minacciato, ma dopo aver sparato un certo numero di colpi, la mitragliatrice si incepp\u00f2. A 250 m i mahadisti cessarono completamente il fuoco, precipitandosi sulla cavalleria pesante. A meno di cento metri il fuoco britannico arrest\u00f2 per un attimo la carica dei dervisci, ma, appena rincuorati, questi ripresero l'assalto al quadrato. Sotto l'impeto dei guerrieri mahadisti i britannici cominciarono ad arretrare, ed il colonnello Burnaby cadde in combattimento. Quando i dervisci giunsero a contatto col quadrato si trovarono di fronte gli uomini di reggimenti che avevano una storia di coraggio e di gloria: \"Scot Greys, 1st Dragoons, 15th Lancers\", ma erano tutti reggimenti di cavalleria, non abituati a combattere con la baionetta e guidati da ufficiali che non vedevano il quadrato con gli stessi occhi della fanteria. Il quadrato cedette ed i sudanesi irruppero all'interno, uccidendo i serventi della mitragliatrice Gardener e minacciando di prendere sul retro gli altri lati della formazione.\nIl generale Stewart stesso si lanci\u00f2 nella mischia per rincuorare gli uomini, mentre le truppe si attestavano su un piccolo cumulo circolare al centro del quadrato. I dervisci, entrati nel quadrato, provocarono un enorme scompiglio anche fra i cammelli, che cominciarono a correre intorno, aumentando ulteriormente la confusione, ma dando ai britannici due o tre minuti per riorganizzarsi. Quelli che erano stati il lato sinistro e il retro del quadrato si riorganizzarono attorno al piccolo cumulo, mentre il fronte ed il lato destro tenevano le loro posizioni, che ora erano coperte dalle truppe sul cumulo. A quel punto, con i mahadisti ammassati a pochi metri, i fucili britannici cominciarono a fare strage del nemico, prendendolo sia di fronte sia di infilata. Dopo dieci minuti gli attaccanti cominciarono a ritirarsi ed in cinque minuti il quadrato torn\u00f2 libero e vennero inviati uomini all'inseguimento.\nLa fine della battaglia.\nI mahadisti si ritirarono su tre colonne, una in direzione di Berber, una in direzione di Metemna ed una in direzione di Kartoum. Ormai i britannici avevano conquistato il campo, ma i feriti mahadisti continuavano a sparare sui soldati isolati che giravano per il campo per raccogliere i feriti britannici. Il quadrato fu riformato alle 12.10 circa 200 m avanti alla posizione dove era avvenuto il combattimento. Constata l'impossibilit\u00e0 di trasportarle, per la morte di un buon numero di cammelli, parte della riserva di munizioni fu incendiata, mentre gli ussari furono inviati verso i pozzi per prenderne possesso. Alle quattro del pomeriggio le truppe britanniche raggiungevano i pozzi e potevano finalmente rifornirsi di acqua.\nIl seguito dei movimenti della colonna.\nDopo la battaglia la colonna prosegu\u00ec verso Metemna, avendo lasciato un distaccamento dei Royal Sussex ad Abu Klea, e raggiunse il Nilo il 19 gennaio solo dopo un ulteriore combattimento contro le forze del mahadi, combattimento in cui fu ferito il generale Stewart che mor\u00ec pochi giorni dopo.\nIl 21 gennaio 4 barche a vapore raggiunsero la colonna con rinforzi, provenendo da un'isola a valle di Metemna, queste barche erano assenti da Kartoum da un mese, quindi non furono in grado di portare notizie fresche dalla citt\u00e0. Due giorni dopo il generale Wilson (ora comandante della colonna, essendo incapacitato il generale Stewart) si imbarc\u00f2 sulle barche con un contingente dei Royal Sussex per raggiungere Kartoum, ma, il 28 gennaio, arrivando alla citt\u00e0 dopo un viaggio in cui le barche si erano incagliate pi\u00f9 volte, la trov\u00f2 occupata da due giorni dalle truppe del mahdi."}
{"id": "4363128", "revid": "830939", "url": "https://it.wikipedia.org/wiki?curid=4363128", "title": "Jos\u00e9 Miguel de Velasco", "text": "Presidente della Bolivia nel 1828 dopo la caduta di Jos\u00e9 Mar\u00eda P\u00e9rez de Urdininea, nel 1839 si dichiar\u00f2 dittatore dopo la caduta di Andr\u00e9s de Santa Cruz.\nDeposto da Jos\u00e9 Ballivi\u00e1n nel 1841, riprese il potere nel 1848, ma poco dopo fu nuovamente deposto."}
{"id": "4363137", "revid": "298229", "url": "https://it.wikipedia.org/wiki?curid=4363137", "title": "Los-von-Rom-Bewegung", "text": "La Los-von-Rom-Bewegung, che in italiano significa \"Movimento Via da Roma!\", fu un movimento protestante di matrice politica e anti-cattolica, sorto in Austria alla fine del XIX secolo.\nSorse nel 1882 a Linz su iniziativa del deputato Georg von Sch\u00f6nerer, capo e principale esponente del movimento pangermanista austriaco, e principali elementi di questo gruppo furono l'antiliberalismo, l'anticlericalismo e l'antisemitismo. Il movimento infatti, sosteneva la separazione della chiesa austriaca dalla Chiesa cattolica di Roma, e rifiutava qualsiasi intromissione e influenza da parte di questi nella vita politica ed economica dell'Impero austro-ungarico.\nIl movimento, chiaramente ispirato al \"Kulturkampf\" avviato nel 1871 nell'Impero tedesco, fu sostenuto dalle congregazioni protestanti austriache, che in un paese la cui totalit\u00e0 della popolazione era di fede cattolica all'epoca della Controriforma, costituivano una minoranza, e sorsero a partire dal 1781 con l'Editto di tolleranza emanato in quell'anno dall'imperatore germanico Giuseppe II."}
{"id": "4363140", "revid": "38275", "url": "https://it.wikipedia.org/wiki?curid=4363140", "title": "Corpo cammellato della guardia", "text": ""}
{"id": "4363143", "revid": "1573940", "url": "https://it.wikipedia.org/wiki?curid=4363143", "title": "Acartauchenius scurrilis", "text": "Acartauchenius scurrilis \u00e8 un ragno appartenente alla famiglia Linyphiidae. \u00c8 la specie tipo del genere.\nCaratteristiche.\nSono ragni di piccole dimensioni: le femmine 1,7\u20132\u00a0mm di \"bodylenght\" (lunghezza del corpo senza le zampe) e i maschi di 1,5-1,8\u00a0mm.\nBiologia.\nQuesto ragno \u00e8 mirmecofilo, cio\u00e8 vive in associazione con le formiche. La sua presenza \u00e8 segnalata in particolare all'interno dei formicai di \"Formica rufa\", \"Lasius flavus\" e \"Tetramorium caespitum\".\nDistribuzione.\nLa specie \u00e8 stata rinvenuta in diverse localit\u00e0 dell'intera regione paleartica; alcuni esemplari sono stati rinvenuti anche in Italia.\nTassonomia.\nAl 2012 non sono note sottospecie e non sono stati esaminati nuovi esemplari dal 1991."}
{"id": "4363144", "revid": "38275", "url": "https://it.wikipedia.org/wiki?curid=4363144", "title": "Truppe cammellate della guardia", "text": ""}
{"id": "4363145", "revid": "254059", "url": "https://it.wikipedia.org/wiki?curid=4363145", "title": "Eleonora di Montfort", "text": "La vita.\nNacque nel 1252 da Simone V di Montfort e dalla moglie Eleonora Plantageneto, essa era a sua volta figlia di Giovanni d'Inghilterra e di Isabella d'Angoul\u00eame. Fra i suoi parenti del lato materno si potevano annoverare Enrico III d'Inghilterra, Riccardo di Cornovaglia, Joan Plantageneto, Isabella d'Inghilterra e Joan del Galles.\nQuando Eleonora aveva tredici anni suo padre e suo fratello Enrico di Montfort vennero uccisi alla Battaglia di Evesham nel 1265. \nSecondo alcuni cronacotecari del tempo come Nicholas Trevet suo padre aveva stretto, prima di morire, un accordo di matrimonio che legava Eleonora a suo nipote Llywelyn Ein Llyw Olaf ap Gruffydd. Una volta morto il padre Simone, Eleonora fu costretta a fuggire insieme al resto della propria famiglia; essi lasciarono l'Inghilterra dirigendosi al convento domenicano di Montargis che era stato fondato dai Montfort.\nSua madre Eleanor vi mor\u00ec nel 1275 e poco dopo Eleonora e Llywelyn si sposarono per procura. \nSuccessivamente ella intraprese il viaggio che dalla Francia doveva portarla nel Galles del nord evitando di passare via terra per l'Inghilterra, tuttavia le navi che trasportavano lei, il fratello Amalrico di Montfort ed il loro seguito vennero catturate presso Bristol, poco distante dalle Isole Scilly. Sei uomini nominati, insieme con gli equipaggi delle quattro navi di Bristol sono stati poi premiati con un pagamento di 220 marchi. \n'Thomas Larchdeacon', 'Tommaso l'Arcidiacono', che ha ideato la cattura a nome del suo primo cugino Edoardo I d'Inghilterra \u00e8 stato pagato con \u00a3 20 nel maggio 1276 per ordine del re, attraverso lo sceriffo della Cornovaglia.\nEleonora venne portata al Castello di Windsor dove rimase prigioniera del cugino Edoardo I d'Inghilterra per i successivi tre anni, fino al 1277, anno del trattato di Aberconwy.\nUna volta libera Eleonora e Llywelyn si risposarono formalmente nella Cattedrale di Worcester, fu lo stesso Edoardo a portare la sposa alla cerimonia e a pagare per il banchetto.\nEleonora mor\u00ec il 19 giugno 1282 dando alla luce la sua unica figlia Gwenllian ferch Llywelyn mentre si trovava ad Abergwyngregyn in una delle residenze del marito per essere poi sepolta ad Anglesey.\nSuo marito venne ucciso l'11 dicembre dello stesso anno e il loro figlio venne preso prigioniero da Edoardo I che lo port\u00f2 a Sempringham Priory nel Lincolnshire dove rimase confinato per circa cinquant'anni, fino alla morte nel 1337."}
{"id": "4363149", "revid": "599013", "url": "https://it.wikipedia.org/wiki?curid=4363149", "title": "The Lash", "text": ""}
{"id": "4363153", "revid": "738436", "url": "https://it.wikipedia.org/wiki?curid=4363153", "title": "Lech Lecha", "text": ""}
{"id": "4363159", "revid": "1442080", "url": "https://it.wikipedia.org/wiki?curid=4363159", "title": "Abierto Internacional Varonil Club Casablanca 2007 - Singolare", "text": "Il singolare del torneo di tennis Abierto Internacional Varonil Club Casablanca 2007, facente parte dell'ATP Challenger Series, ha avuto come vincitore Jo-Wilfried Tsonga che ha battuto in finale Bruno Echagaray 6-4, 2-6, 6-1."}
{"id": "4363160", "revid": "889336", "url": "https://it.wikipedia.org/wiki?curid=4363160", "title": "Nazionale olimpica di calcio dell'Austria", "text": "La nazionale olimpica dell'Austria di calcio \u00e8 la rappresentativa calcistica dell'Austria che rappresenta l'omonimo stato ai giochi olimpici.\nStoria.\nLa nazionale olimpica austriaca si \u00e8 qualificata ai Giochi olimpici una sola volta venendo eliminata nel torneo nei quarti di finale dalla Svezia. Precedentemente si era qualificata la nazionale maggiore riuscendo a conquistare un argento nell'edizione del 1936.\nStatistiche dettagliate sui tornei internazionali.\nNota bene: come previsto dai regolamenti FIFA, le partite terminate ai tiri di rigore dopo i tempi supplementari sono considerate pareggi.\nTutte le rose.\nGiochi olimpici.\nNOTA: Per le informazioni sulle rose precedenti al 1952 visionare la pagina della Nazionale maggiore."}
{"id": "4363161", "revid": "1442080", "url": "https://it.wikipedia.org/wiki?curid=4363161", "title": "Abierto Internacional Varonil Club Casablanca 2007 - Doppio", "text": "Il doppio del torneo di tennis Abierto Internacional Varonil Club Casablanca 2007, facente parte dell'ATP Challenger Series, ha avuto come vincitori Miguel Gallardo-Valles e Carlos Palencia che hanno battuto in finale Brendan Evans e Brian Wilson 6-3, 6-3."}
{"id": "4363162", "revid": "1442080", "url": "https://it.wikipedia.org/wiki?curid=4363162", "title": "Challenger Internazionale Dell'Insubria 2007 - Singolare", "text": "Il singolare del torneo di tennis Challenger Internazionale Dell'Insubria 2007, facente parte dell'ATP Challenger Series, ha avuto come vincitore Werner Eschauer che ha battuto in finale Michael Berrer 6-3, 6-2."}
{"id": "4363163", "revid": "599013", "url": "https://it.wikipedia.org/wiki?curid=4363163", "title": "Challenger Internazionale Dell'Insubria 2007 - Doppio", "text": "Il doppio del torneo di tennis Challenger Internazionale Dell'Insubria 2007, facente parte dell'ATP Challenger Series, ha avuto come vincitori Bart Beks e Matw\u00e9 Middelkoop che hanno battuto in finale Teodor-Dacian Craciun e Victor Crivoi 7-62, 7-5."}
{"id": "4363164", "revid": "1442080", "url": "https://it.wikipedia.org/wiki?curid=4363164", "title": "Morocco Tennis Tour - Casablanca 2007 - Singolare", "text": "Il singolare del torneo di tennis Morocco Tennis Tour, facente parte dell'ATP Challenger Series, ha avuto come vincitore Marin \u010cili\u0107 che ha battuto in finale Simone Bolelli 4-6, 6-3, 6-4."}
{"id": "4363170", "revid": "1442080", "url": "https://it.wikipedia.org/wiki?curid=4363170", "title": "Morocco Tennis Tour - Casablanca 2007 - Doppio", "text": "Il doppio del torneo di tennis Morocco Tennis Tour, facente parte dell'ATP Challenger Series, ha avuto come vincitori \u0141ukasz Kubot e Oliver Marach che hanno battuto in finale Michal Merti\u0148\u00e1k e Robin Vik 6-3, 6-3."}
{"id": "4363174", "revid": "1442080", "url": "https://it.wikipedia.org/wiki?curid=4363174", "title": "Challenger of Santa Clarita 2007 - Singolare", "text": "Il singolare del torneo di tennis Challenger of Santa Clarita 2007, facente parte dell'ATP Challenger Series, ha avuto come vincitore Alex Bogdanovi\u0107 che ha battuto in finale Zack Fleishman 6-4, 64-7, 6-3."}
{"id": "4363176", "revid": "1442080", "url": "https://it.wikipedia.org/wiki?curid=4363176", "title": "Challenger of Santa Clarita 2007 - Doppio", "text": "Il doppio del torneo di tennis Challenger of Santa Clarita 2007, facente parte dell'ATP Challenger Series, ha avuto come vincitori Harel Levy e Sam Warburg che hanno battuto in finale Cecil Mamiit e Eric Taino 6-2, 6-4."}
{"id": "4363177", "revid": "1442080", "url": "https://it.wikipedia.org/wiki?curid=4363177", "title": "XL Bermuda Open 2007 - Singolare", "text": "Il singolare del torneo di tennis XL Bermuda Open 2007, facente parte dell'ATP Challenger Series, ha avuto come vincitore Mariano Zabaleta che ha battuto in finale Frank Dancevic 7-5, 5-7, 6-3."}
{"id": "4363179", "revid": "1442080", "url": "https://it.wikipedia.org/wiki?curid=4363179", "title": "XL Bermuda Open 2007 - Doppio", "text": "Il doppio del torneo di tennis XL Bermuda Open 2007, facente parte dell'ATP Challenger Series, ha avuto come vincitori Marcelo Melo e Andr\u00e9 S\u00e1 che hanno battuto in finale Benedikt Dorsch e Serhij Stachovs'kyj 6-2, 6-4."}
{"id": "4363180", "revid": "1442080", "url": "https://it.wikipedia.org/wiki?curid=4363180", "title": "Cardiff Challenger 2007 - Singolare", "text": "Il singolare del torneo di tennis Cardiff Challenger 2007, facente parte dell'ATP Challenger Series, ha avuto come vincitore Fr\u00e9d\u00e9ric Niemeyer che ha battuto in finale Alex Bogdanovi\u0107 6-4, 7-5."}
{"id": "4363181", "revid": "1442080", "url": "https://it.wikipedia.org/wiki?curid=4363181", "title": "Cardiff Challenger 2007 - Doppio", "text": "Il doppio del torneo di tennis Cardiff Challenger 2007, facente parte dell'ATP Challenger Series, ha avuto come vincitori Pavel \u0160nobel e Jan Vacek che hanno battuto in finale Paul Baccanello e Wesley Moodie per walkover."}
{"id": "4363185", "revid": "731410", "url": "https://it.wikipedia.org/wiki?curid=4363185", "title": "Olimpiadi del 1936", "text": ""}
{"id": "4363187", "revid": "633110", "url": "https://it.wikipedia.org/wiki?curid=4363187", "title": "120 mm L Mle. 1878", "text": "Il Canon de 120 Long Mod\u00e8le 1878 de Bange \u00e8 stato un cannone campale pesante francese su affusto rigido, largamente impiegato durante la prima guerra mondiale ed ancora in dotazione a molti eserciti allo scoppiare della seconda.\nStoria.\nSviluppo.\nIl pezzo faceva parte di una famiglia di pezzi di artiglieria realizzati dal geniale colonnello Charles Ragon de Bange quando era direttore dell'Atelier de pr\u00e9cision del D\u00e9p\u00f4t central di Parigi (dal 1869 al 1882), tutti accomunati dal sistema di chiusura che prese il suo nome. Adottato nel 1878 e prodotto in 2500 esemplari, questo cannone era definito come un pezzo \"de siege et de place\", ovvero da assedio e da fortezza, con affusto a ruote e piattaforma di tiro (il cosiddetto paiolo). Fu realizzato inoltre in installazione fissa o in torrette corazzate, destinati al tiro di controbatteria, che armarono le fortificazioni del Sistema S\u00e9r\u00e9 de Rivi\u00e8res e quelle della Linea Maginot.\nGuerre balcaniche e prima guerra mondiale.\nIl pezzo fu fornito al Regno di Serbia, che lo impieg\u00f2 durante la prima guerra balcanica.\nAllo scoppio della prima guerra mondiale, l'Arm\u00e9e de terre si trovava in notevole inferiorit\u00e0 nel settore delle artiglierie pesanti rispetto all'esercito imperiale tedesco e, quando il fronte si stabilizz\u00f2 e la mobilit\u00e0 dei pezzi pass\u00f2 in secondo piano, nonostante l'obsolescenza questo cannone ad affusto rigido venne rapidamente reimmesso in servizio nell'artiglieria campale pesante d'armata e dal 1916 ne venne riavviata la produzione. Cos\u00ec nei primi anni di guerra ogni armata disponeva di 3-5 gruppi equipaggiati con il \"120 L\", il 120 mm C Mle. 1890 Baquet ed il ben pi\u00f9 complesso 155 mm CTR Mle 1904.\nDurante la guerra fu fornito alla Romania e, nell'ambito delle forniture straniere per rimpiazzare i materiali persi nella ritirata di Caporetto, 160 pezzi furono ceduti all'artiglieria campale pesante (d'armata) del Regio Esercito italiano.\nTra le due guerre.\nNel 1919 i \"120 L de Bange\" vennero forniti in 54 esemplari alla Polonia, impegnata contro i russi nella guerra del 1919-1921. La maggior parte di questi vennero modificati negli anni trenta da arsenali locali installando la bocca da fuoco su affusti a deformazione ex-russi, ottenendo rispettivamente i cannoni campali wz. 1878/09/31 e wz. 1878/10/31, ancora operativi al momento dell'invasione tedesca.\nSeconda guerra mondiale.\nAll'entrata in guerra della Francia nel 1939, i \"120 L de Bange\" equipaggiavano ancora le opere della linea Maginot e parte di queste armi vennero prese in carico dalla Wehrmacht. In Italia nel 1940 erano ancora operativi 74 dei 160 cannoni della fornitura originaria, in dotazione ad esercito e Guardia alla Frontiera; dopo l'occupazione della Francia meridionale a questi se ne aggiunsero 59 di preda bellica.\nTecnica.\nIl \"120 mm L Mle. 1878\" \u00e8 un cannone ad affusto a ruote di tipo rigido. La canna \u00e8 in acciaio, con rigatura progressiva sinistrorsa a 36 rilievi; essa pesa 1200\u00a0kg ed \u00e8 lunga 3250\u00a0mm. L'otturatore, a vitone cilindrico, \u00e8 caratteristico del sistema \"de Bange\". L'innesco \u00e8 a cannello a frizione. La bocca da fuoco \u00e8 incavalcata su un affusto rigido da assedio tipico ottocentesco, in acciaio con ruote a razze di legno e coda unica con pedana per i serventi. La caratteristica del ginocchiello particolarmente alto, dovuto al fatto che la canna doveva sporgere al di sopra del parapetto che difendeva i serventi nella piazzola di tiro, permetteva un ampio settore verticale che si rivel\u00f2 molto utile durante la prima guerra mondiale. L'elevazione \u00e8 ottenuta tremite un settore dentato sotto alla culatta, azionato da un volantino sull'affusto. Il pezzo, essendo progettato inizialmente come arma da assedio e da piazza, doveva essere messo in batteria su di una piattaforma di tiro, formata da tre strati di travi e tavole, alla quale l'affusto era reso solidale da un freno di sparo idraulico collegato ad un perno centrato sulla piattaforma. Al momento dello sparo tutto il pezzo rinculava limitato dal freno e risalendo sui cunei posti dietro alle ruote; esaurita la corsa retrograda, i cunei facevano s\u00ec che il pezzo tornasse in batteria per gravit\u00e0.\nL'allestimento della piattaforma allungava enormemente i tempi di messa in batteria (5-6 ore), rendendo il pezzo inadatto all'utilizzo campale. Allo scoppio della Grande Guerra vennero introdotti quindi degli accessori che ridussero il tempo di messa in batteria ad un'ora, oltre a pesare in tutto circa una tonnellata contro le oltre cinque della piattaforma. Sui battistrada delle ruote vennero installate le \"rotaie a cingolo\" brevettate dal maggiore italiano Crispino Bonagente. I cingoli \"Bonagente\" erano formati da 12 piastre rettangolari unite da 12 elementi su ogni ruota, che allargavano il piano d'appoggio delle ruote permettendo il transito su terreni soffici e cedevoli e soprattutto rendendo superfluo l'impiego delle piattaforme. Inoltre, la ruota girava con una velocit\u00e0 angolare maggiore all'interno del cingolo e l'attrito tra il battistrada ed il cingolo stesso dissipava parte dell'energia del rinculo, rendendo superfluo il freno idraulico. Altri accessori erano i cunei ed il pancone. I cunei erano due piani inclinati, pi\u00f9 grandi di quelli usati con la piattaforma, che venivano posizionati circa un metro e mezzo dietro alle ruote. Al momento dello sparo il cannone rinculava sui due cunei, che grazie al suo peso ne frenavano la corsa, esaurita la quale il cannone per gravit\u00e0 tornava nella posizione di partenza. Il pancone era una sorta di slitta in legno e metallo posizionata sotto alla coda dell'affusto; esso accompagnava la coda nel rinculo evitando, di concerto con i cunei, il disallineamento del pezzo; contemporaneamente, per attrito, ne frenava la corsa retrograda. Infine, erano disponibili dei blocchi di legno che potevano essere utilizzati per aumentare la pendenza dei cunei o potevano essere posizionati davanti alle ruote in caso di messa in batteria in lieve pendenza.\nIl traino era inizialmente animale, con un tiro di sei cavalli per il pezzo ed un altro per il cassone porta-munizioni; in caso di traino meccanico invece un singolo trattore d'artiglieria trainava pezzo e cassone. Il traino si effettuava agganciando il pezzo ad un avantreno e spostando con un argano la canna dalle orecchioniere a due supporti posti a met\u00e0 della coda dell'affusto, spostando cos\u00ec indietro il baricentro, tra la sala dell'affusto e quella dell'avantreno. La vettura completa in configurazione di marcia, formata da affusto e avantreno senza cingoli, pancone e cunei, raggiungeva il peso di 4050\u00a0kg.\nDerivati.\nAff\u00fbt-truck Peign\u00e9 Canet Mle 1897.\nL'Aff\u00fbt-truck Peign\u00e9 Canet Mle 1897, sviluppato dal tenente colonnello Peign\u00e9 e dall'ingegnere Canet negli ultimi anni del secolo, era uno dei primi esempi di cannone ferroviario moderno. Furono realizzati 32 affusti Mle 1897 per le quattro piazzeforti di Verdun, Toul, \u00c9pinal e Belfort. Questi pezzi servivano a rinforzare rapidamente i vari settori della piazza, spostandosi su un sistema di ferrovie Decauville. Allo stabilizzarsi del fronte durante la Grande Guerra, questi cannoni furono utilizzati prima dell'ingresso in servizio dei cannoni ferroviario pesanti, rivelandosi particolarmente utili sul fronte dei Vosgi. Furono ritirati dal servizio il 14 agosto 1919.\nL'affusto ferroviario era bivalente, potendo essere armato a seconda delle circostanze con la bocca da fuoco da 120\u00a0mm L Mle. 1878 o da 155 mm C Mle 1881. La bocca da fuoco era incavalcata su un affustino a lisce laterali con due freni di sparo; le lisce erano incernierate anteriormente al sottoaffusto a candeliere e posteriormente poggiavano su due cilindri a compressione, che contribuivano con i freni di sparo ad assorbire il rinculo. Il sottoaffusto a candeliere era inchiavardato ad un pianale ferroviario, sul quale brandeggiava a 360\u00b0; il pianale, con sponde laterali apribili per ampliare la piattaforma di tiro, era dotato di quattro bracci che venivano aperti lateralmente, dotati di martinetti per la stabilizzazione durante la messa in batteria. Il pianale viaggiava su due carrelli a due assi modello P\u00e9chot, con scartamento ridotto a 60\u00a0cm.\n120 mm L Mle. 1878/16.\nLa costruzione di questo cannone fu ripresa nel 1916, durante la Grande Guerra, per sostituire i pezzi persi in combattimento o per usura. Questi pezzi, denominati 120\u00a0mm L Mle. 1878/16, incorporavano leggere modifiche all'affusto, semplificato ed adattato per agganciarlo direttamente al trattore d'artiglieria, riducendo il peso del complesso e velocizzando la messa in batteria (non era pi\u00f9 necessario arretrare la canna). La canna del \"Mle. 1878/16\", leggermente modificata nel meccanismo di chiusura, \u00e8 riconoscibile per il maniglione di sollevamento in posizione trasversale invece che longitudinale rispetto all'asse principale.\nArmata wz. 1878/09/31 e wz. 1878/10/31.\nNegli anni trenta i Polacchi provvidero ad aggiornare il cannone, la cui bocca da fuoco rimaneva ancor valida, incavalcandola su un affusti a deformazione. Presso l'Arsenale di Starachowice, la bocca da fuoco fu installata su culla, affusto e freno di sparo degli obici ex-russi Schneider 152 mm Mle. 1909 e Schneider 151 mm Mle. 1910, ottenendo rispettivamente i cannoni campali wz. 1878/09/31 e wz. 1878/10/31."}
{"id": "4363188", "revid": "767487", "url": "https://it.wikipedia.org/wiki?curid=4363188", "title": "L'arca di No\u00e8 (film 1928)", "text": "L'arca di No\u00e8 (\"Noah's Ark\") \u00e8 un film del 1928 diretto da Michael Curtiz e Darryl F. Zanuck.\n\u00c8 un film di guerra statunitense con Dolores Costello, George O'Brien e Noah Beery. Il film segue le vicende, intrecciate, del diluvio universale, e di un soldato statunitense e della sua amata, una donna tedesca, nel corso della prima guerra mondiale.\nProduzione.\nIl film, diretto da Michael Curtiz e Darryl F. Zanuck su una sceneggiatura di Anthony Coldeway e un soggetto di Zanuck (non accreditato), fu prodotto dallo stesso Zanuck per la Warner Bros. Pictures tramite la Vitaphone Corporation e girato a Big Basin e nell'Iverson Ranch a Los Angeles in California con un budget stimato in 1.005.000 dollari. La produzione utilizz\u00f2 il sistema audio Vitaphone con alcuni brevi dialoghi in forma sonora.\nDurante le riprese della scena del diluvio, il grande volume di acqua utilizzata fu cos\u00ec travolgente che tre comparse furono sul punto di annegare, e una di esse rest\u00f2 gravemente ferita e gli si dovette amputare una gamba; altre comparse o stuntman subirono fratture o lesioni gravi. Queste conseguenze portarono all'attuazione delle norme di sicurezza per gli stuntman l'anno successivo. Dolores Costello dopo le riprese si ammal\u00f2 di polmonite. John Wayne e Andy Devine furono tra le centinaia di comparse nella scena del diluvio.\nDistribuzione.\nIl film fu distribuito con il titolo \"Noah's Ark\" negli Stati Uniti nel 1928 al cinema dalla Warner Bros. Pictures.\nIl film debutt\u00f2 a Hollywood alla fine del 1928 con una durata di 135 minuti. In origine, era stato progettato come film muto nel 1926 per una distribuzione potenziale nel 1927, ma una serie di sequenze parlate furono poi aggiunte (dirette non da Michael Curtiz, ma da Roy Del Ruth). Dopo la premi\u00e8re, la Warner Bros. ridusse il film ad una versione pi\u00f9 corta rimuovendo circa mezz'ora di riprese, tra cui tutte le scene parlate con Paul McAllister, che interpreta sia un ministro che No\u00e8. Il film fu redistribuito nel 1957 come film muto in versione da 75 minuti con una narrazione aggiunta.\nL'originale versione da 135 minuti si considera perduta. Il film fu parzialmente restaurato in una versione della durata di 100 minuti dalla UCLA Film and Television Archive nell'ambito del progetto .\nAlcune delle distribuzioni sono state:\nPromozione.\nLa tagline \u00e8: \"See and Hear the spectacle of the ages!\".\nCritica.\nSecondo il Morandini \"Curtiz mescola un episodio biblico con uno moderno, pi\u00f9 realistico e violento, seguendo l'esempio di Griffith e De Mille, ma il risultato non \u00e8 all'altezza dei maestri\"."}
{"id": "4363204", "revid": "46931", "url": "https://it.wikipedia.org/wiki?curid=4363204", "title": "L'arca di No\u00e8 (film 1929)", "text": ""}
{"id": "4363208", "revid": "767487", "url": "https://it.wikipedia.org/wiki?curid=4363208", "title": "Base militare di Khe Sanh", "text": "La base militare di Khe Sanh fu una base militare statunitense del corpo dei marines, sita nei pressi della citt\u00e0 di Khe Sanh, nella provincia di Quang Tri nel Vietnam del sud, attiva dal 1962 al 1972 durante la guerra del Vietnam.\nLa costruzione.\nLa pista d'atterraggio venne costruita nel settembre del 1962 ed i combattimenti intorno alla base iniziarono alla fine di aprile del 1967, esplodendo l'anno successivo durante l'assedio di Khe Sanh. L'alto comando americano temette che l'esercito nordvietnamita potesse ripetere la vittoria ottenuta dal Viet Minh contro i francesi nella battaglia di Dien Bien Phu, durante la guerra d'Indocina, ma questo non avvenne e la guarnigione di stanza nella base riusc\u00ec a resistere. L'assedio della base divenne uno dei pi\u00f9 grandi della guerra e catalizz\u00f2 l'attenzione dei media, insieme alle diverse fasi dell'offensiva del T\u00eat.\nL'abbandono e la riattivazione.\nIl 5 luglio 1968 la base di Khe Sanh venne abbandonata, considerata dall'esercito americano troppo vulnerabile al tiro dell'artiglieria nemica. Tuttavia, la chiusura della base consent\u00ec alla 3\u00aa divisione marine di installare basi di fuoco di supporto per le operazioni di fanteria lungo il confine settentrionale.\nNel 1971, la base venne riattivata allo scopo di creare un sostegno durante l'operazione Lam Son 719, ossia l'incursione dell'esercito sud vietnamita nel Laos per interrompere i trasporti nel sentiero di Ho Chi Minh, venendo abbandonata definitivamente nel 1972. Nel marzo del 1973 i funzionari americani a Saigon riferirono che le truppe nord vietnamite avevano ricostruito la pista di atterraggio, utilizzandola per i voli nel Vietnam del sud.\nTurismo.\nDal 2009 la base di Khe Sanh \u00e8 divenuta un museo dove sono esposti cimeli della guerra, nonostante la maggior parte della sua area sia ora ricoperta da piante naturali, caff\u00e8 e banane.\nLa base pu\u00f2 essere visitata come destinazione turistica, attraverso la zona smilitarizzata, partendo dalla citt\u00e0 di Hu\u1ebf; oltre al museo si possono osservare elicotteri abbandonati, bunker restaurati e la parte restante della pista di atterraggio non ancora invasa dalla vegetazione."}
{"id": "4363211", "revid": "729019", "url": "https://it.wikipedia.org/wiki?curid=4363211", "title": "Vonavona", "text": "Vonavona \u00e8 un'isola nella Provincia Occidentale delle Isole Salomone."}
{"id": "4363213", "revid": "1305772", "url": "https://it.wikipedia.org/wiki?curid=4363213", "title": "Korba", "text": ""}
{"id": "4363224", "revid": "101768", "url": "https://it.wikipedia.org/wiki?curid=4363224", "title": "Simeone Stilita il Giovane", "text": "Biografia.\nCome il suo omonimo predecessore, Simeone Stilita il Vecchio, Simeone sembra si indirizz\u00f2, molto giovane, a una vita di austerit\u00e0. Entr\u00f2 a far parte di una comunit\u00e0 di asceti vivente all'interno del recinto di un altro stilita di nome Giovanni, che oper\u00f2 come loro direttore spirituale. Simeone, mentre era ancora soltanto un ragazzo, eresse un pilastro per s\u00e9 accanto a quello di Giovanni. Simeone stesso, in una lettera a Tommaso afferma che viveva su di un pilastro quando perse i suoi primi denti da latte. Mantenne poi questo tipo di vita per 68 anni. Nel corso di questo periodo, tuttavia, si spost\u00f2 pi\u00f9 volte su un nuovo pilastro, e in occasione del primo di questi cambi il Patriarca di Antiochia e il vescovo di Seleucia lo ordinarono diacono durante il breve spazio di tempo da lui trascorso sulla terra. Per otto anni, fino alla morte di Giovanni, Simeone rimase nei pressi della colonna del suo maestro, cos\u00ec vicino da potergli facilmente parlare. Durante questo periodo le sue austerit\u00e0 erano tenute sotto stretto controllo da parte del vecchio eremita.\nDopo la morte di Giovanni, Simeone diede libero sfogo alle sue pratiche ascetiche e Evagrio dichiar\u00f2 che viveva sui rami di un arbusto che cresceva vicino a Theopolis. Simeone il Giovane venne ordinato sacerdote e fu quindi in grado di offrire il Santo Sacrificio in memoria di sua madre. In tali occasioni i suoi discepoli, uno dopo l'altro, si arrampicavano su per la scala a ricevere la Comunione dalle sue mani.\nCome nel caso della maggior parte dei santi stiliti, si credeva che egli avesse elaborato una serie di miracoli. In molti casi documentati da immagini che lo rappresentano (Holl in \"Philotesia\", 56). Verso la fine della sua vita il santo occup\u00f2 una colonna su una montagna vicino ad Antiochia, chiamata, a seguito dei suoi miracoli, la \"Collina delle Meraviglie\", ed \u00e8 qui che mor\u00ec. Oltre alla lettera di cui sopra, gli sono attribuiti numerosi scritti. Un certo numero di questi piccoli trattati spirituali sono stati stampati da Cozza-Luzi (\"Nova PP. Bib.\", VIII, iii, Rome, 1871, pp.\u00a04\u2013156). Esiste anche un'\"Apocalisse\" e lettere indirizzate agli Imperatori Giustiniano I e Giustino II (vedi frammenti in P.G., LXXXVI, pt. II, 3216-20). Simeone era considerato l'autore di diversi inni liturgici: \"Tropari\", etc. (vedi P\u00e9trid\u00e8s in \"Echos d'Orient\", 1901 e 1902).\nCulto.\nLa Chiesa cattolica lo considera santo in virt\u00f9 della sua vita ascetica e lo ricorda il giorno 24 maggio: dal Martirologio Romano: \"Sul monte Mirabile in Siria, san Simeone Stilita il Giovane, sacerdote e anacoreta, che visse su una colonna in conversazione con Cristo, scrisse vari trattati di ascesi e fu dotato di grandi carismi\"."}
{"id": "4363227", "revid": "599013", "url": "https://it.wikipedia.org/wiki?curid=4363227", "title": "Domenicane della Santissima Trinit\u00e0", "text": "Le Domenicane della Santissima Trinit\u00e0 (in francese \"Dominicaines de la Trinit\u00e9\") sono un istituto religioso femminile di diritto pontificio: le suore di questa congregazione pospongono al loro nome la sigla O.P.\nStoria.\nLe origini della congregazione risalgono alla comunit\u00e0 di terziarie secolari domenicane che si occupava del servizio domestico presso il seminario arcivescovile di Qu\u00e9bec: la fraternit\u00e0, detta delle Domenicane del Bambin Ges\u00f9, fu approvata come congregazione religiosa di diritto diocesano il 30 agosto 1887 e il 2 ottobre 1888 fu affiliata all'Ordine dei Frati Predicatori.\nIl 30 giugno 1902 cinque suore lasciarono il seminario di Qu\u00e9bec per quello di Trois-Rivi\u00e8res, dove diedero inizio alla congregazione autonoma delle Domenicane del Rosario.\nLe due congregazioni ricevettero il pontificio decreto di lode il 2 giugno 1954; alla stessa data la Santa Sede approv\u00f2 \"ad experimentum\" le loro costituzioni, che erano le medesime.\nCon decreto della Sacra Congregazione dei Religiosi del 18 gennaio 1967 le due congregazioni sorelle furono riunite per formare il nuovo istituto delle Domenicane della Santissima Trinit\u00e0; il 17 febbraio 1967 Aniceto Fern\u00e1ndez Alonso, maestro generale dei frati predicatori, accord\u00f2 l'affiliazione della congregazione all'ordine domenicano.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, all'assistenza agli ammalati, al servizio domestico in seminari e istituti religiosi; dopo la riunione, hanno aggiunto alle loro attivit\u00e0 l'insegnamento universitario e il servizio sociale.\nOltre che in Canada, sono presenti nelle Filippine e in Per\u00f9; la sede generalizia \u00e8 a Montr\u00e9al.\nAlla fine del 2008 la congregazione contava 209 religiose in 25 case."}
{"id": "4363228", "revid": "2519", "url": "https://it.wikipedia.org/wiki?curid=4363228", "title": "Giacomo Paronuzzi", "text": "Biografia.\nNato ad Aviano il 23 maggio 1801, grazie al sostegno del nobile locale Pietro Oliva del Turco, riusc\u00ec a iscriversi all'Accademia di Belle Arti di Venezia nel 1822, dove si distinse sino al 1830 con diversi premi ed accessit. Nel 1829 il suo maestro, Luigi Zandomeneghi lo mise in contatto con il feldmaresciallo Laval Nugent il quale, impressionato dalle capacit\u00e0 del giovane, gli affid\u00f2 il restauro delle sculture antiche provenienti da Castelvolturno. Il feldmaresciallo, una volta acquisito il castello di Tersatto nel 1826, decise di avviare ingenti lavori di restauro al fine di ripristinare il castello quale dimora pittoresca. I lavori vennero eseguiti da Giacomo Paronuzzi il quale, una volta completati nel 1837, compreso il suggestivo tempio neoclassico \"Mir Junaka\" (Pace degli Eroi) si dedic\u00f2 alla realizzazione di diversi busti della famiglia e all'abbellimento degli interni del castello. I lavori vennero portati a termine dal noto scultore Anton Dominik Fernkorn che esegu\u00ec i due basilischi ai lati del tempio e il busto in marmo del generale. Giacomo Paronuzzi chiuse la sua esistenza presso il castello di Tersatto il 23 aprile 1839, vittima di una forma acuta di vaiolo."}
{"id": "4363233", "revid": "110157", "url": "https://it.wikipedia.org/wiki?curid=4363233", "title": "Ernst Specker", "text": "Si \u00e8 occupato di logica matematica e di teoria degli insiemi con importanti lavori su New Foundations; ma soprattutto i suoi successi si rivelano nell'ambito della meccanica quantistica (teorema di Kochen-Specker)."}
{"id": "4363235", "revid": "306856", "url": "https://it.wikipedia.org/wiki?curid=4363235", "title": "Deutschnationale Bewegung", "text": "Il Deutschnationale Bewegung, letteralmente \"Movimento nazionale tedesco\", fu un partito politico di orientamento nazionalista tedesco, esistito nell'Impero austro-ungarico.\nFu il partito di riferimento del gruppo linguistico germanofono dell'Austria, che sempre pi\u00f9 andava regredendo e perdendo la propria supremazia nell'Impero asburgico, in particolare dopo la rivoluzione del 1848, quando la popolazione ceca chiese l'uguaglianza politica, economica e culturale a quella di lingua tedesca, che ne godeva dai tempi dell'imperatrice Maria Teresa.\nIl partito nacque nel 1879 dalla scissione fatta da numerosi politici liberali di lingua tedesca, che tolsero l'appoggio al governo del primo ministro Eduard Taaffe, e che facevano riferimento al cavalier Georg von Sch\u00f6nerer. Il movimento di stampo nazionalista e antisemita, fu caratterizzato da divisioni interne: nel 1885 la componente che faceva riferimento a Sch\u00f6nerer fu messa in minoranza, perch\u00e9 ostile alla monarchia asburgica, alla quale invece rimasero fedeli la maggior parte dei suoi membri.\nIn seguito molti dei suoi militanti, lasciarono il partito di Sch\u00f6nerer per dar vita al Partito nazionale tedesco nel 1891. Dal \"Deutschnationale Bewegung\" ebbero ispirazione altri movimenti politici di estrema destra sorti nei territori germanofoni nel corso del XX secolo, tra cui l'\"Alldeutscher Verband\"."}
{"id": "4363259", "revid": "1543377", "url": "https://it.wikipedia.org/wiki?curid=4363259", "title": "Temper Temper", "text": "Temper Temper \u00e8 il quarto album in studio del gruppo musicale britannico Bullet for My Valentine, pubblicato dalla RCA Records l'8 febbraio 2013 in Australia e l'11 febbraio dello stesso anno nel resto del mondo.\nL'album \u00e8 stato ancora una volta prodotto da Don Gilmore (Linkin Park, Good Charlotte), che ha lavorato anche sul precedente disco della band, \"Fever\", e mixato dal fonico \"Chris Lord-Alge\" (Nickelback, Avenged Sevenfold).\nLa band ha debuttato live con la title track il 22 ottobre 2012 parte del programma \"Rock Week\" della radio BBC Radio 1. In seguito i Bullet for My Valentine hanno pubblicato il brano come singolo il 30 ottobre 2012 in tutto il mondo, tranne che nel Regno Unito dove \u00e8 stato pubblicato il 25 novembre 2012. Il 12 novembre 2012 la band ha reso disponibile un video della canzone \"Temper Temper\". \u00c8 stato diretto a Los Angeles e diretto da \"Michael Dispenza\". Il 17 dicembre 2012 la band ha pubblicato tramite YouTube il successivo singolo, \"Riot\" pubblicandone anche un video l'11 gennaio 2013."}
{"id": "4363261", "revid": "110157", "url": "https://it.wikipedia.org/wiki?curid=4363261", "title": "Kodiak (Alaska)", "text": "Kodiak (in russo \u041a\u0430\u0434\u044c\u044f\u043a) \u00e8 un comune degli Stati Uniti d'America, capoluogo del Borough di Kodiak Island, nello Stato dell'Alaska.\n\u00c8 il centro principale dell'Isola Kodiak e dell'arcipelago Kodiak, da 7000 anni patria del popolo Alutiiq."}
{"id": "4363277", "revid": "729019", "url": "https://it.wikipedia.org/wiki?curid=4363277", "title": "Filofax", "text": "Filofax \u00e8 una societ\u00e0 con sede nel Regno Unito che produce una vasta gamma di ben noti personal organizer e portafogli. Le agende sono tradizionalmente in cuoio rilegata e hanno un periodo di sei-anelli per fogli mobili come sistema legante. Il progetto \u00e8 nato a Lefax, una societ\u00e0 americana con sede a Filadelfia che ha esportato i propri prodotti nel Regno Unito. L'azienda commercializza anche una gamma di prodotti in pelle personali e borse con il marchio \"Filofax\".\nQueste agende sono disponibili in oltre quindici paesi nei seguenti formati: A4, A5, Slimline, Personal, Pocket, Mini, compatto e tascabile Slimline.\nNel 1921 a Londra fu costituita una societ\u00e0 specializzata nella vendita di sistemi di organizzazione per la carta. Nel 1930 fu registrato il marchio \"Filofax\", il nome deriva da una abbreviazione di \"file of facts\" (\"archivia i fatti\"). La popolarit\u00e0 delle agende Filofax \u00e8 cresciuto enormemente nel corso degli anni '80 a causa della sua associazione con Cultura Yuppie, dove \u00e8 stato considerato come un accessorio \"must-have\".\nLa societ\u00e0 era conosciuta come Norman &amp; Hill fino alla met\u00e0 degli anni 1980, quando fu ribattezzato col nome del suo prodotto pi\u00f9 popolare. Per gran parte della sua vita era situata a South Woodford, East London. Nei primi anni del 1980 si trasfer\u00ec a Barkingside, Essex. Nei primi anni 1990 ha trasferito i propri uffici a Londra e il suo funzionamento subappaltato magazzino a Crick nel Northamptonshire.\nUtilizzatori famosi dei prodotti Filofax sono Lord Lichfield, Len Deighton e Diane Keaton, che aveva anche un prodotto portava il suo nome \"DK Coin Holder\".\nFilofax \u00e8 parte del gruppo inglese Letts Group. Nel 2006, Phoenix Equity Partners ha portato la societ\u00e0 secondaria fuori dal business. L'operazione prevista un'uscita tramite un private equity dall'impresa Dunedin Capital Partners\nProdotti.\nFilofaxes produce una larga variet\u00e0 di prodotti come:\nFilofax nei media.\n\"Filofax, un'agenda che vale un tesoro\" \u00e8 il titolo di un film del 1990 di Arthur Hiller, la cui storia ruota attorno a un'agenda Filofax. Il protagonista \u00e8 James Belushi."}
{"id": "4363278", "revid": "247222", "url": "https://it.wikipedia.org/wiki?curid=4363278", "title": "Non voglio mica la luna", "text": ""}
{"id": "4363280", "revid": "287204", "url": "https://it.wikipedia.org/wiki?curid=4363280", "title": "Norbert Hahn", "text": "Biografia.\nGareggi\u00f2 in Coppa del Mondo nella stagione d'esordio della manifestazione, nel 1977/78, conquistando il primo podio il 5 febbraio 1978 nel doppio ad Hammarstrand (3\u00b0) in coppia con Hans Rinn, con il quale ha condiviso anche tutti i suoi altri risultati nella specialit\u00e0 biposto, e l'unica vittoria il 13 gennaio 1979 sempre nel doppio e sempre ad Hammarstrand.\nPrese parte a due edizioni dei Giochi olimpici invernali, esclusivamente nel doppio e conquistando in entrambe le occasioni la medaglia d'oro: sia ad , sia a , in quella che fu la sua ultima gara a livello internazionale.\nAi campionati mondiali ottenne una medaglia d'oro, due d'argento ed una di bronzo nel doppio, vincendo il titolo ad Igls 1977. Nelle rassegne continentali vinse quattro medaglie d'oro e tre d'argento, tutte nel doppio.\nConclusa la carriera agonistica divenne allenatore della nazionale tedesca di slittino, divenendo anche responsabile della nazionale giovanile."}
{"id": "4363295", "revid": "767487", "url": "https://it.wikipedia.org/wiki?curid=4363295", "title": "Rivincita (film)", "text": "Rivincita (\"Speakeasy\") \u00e8 un film del 1929 diretto da Benjamin Stoloff.\n\u00c8 un film drammatico statunitense con Paul Page, Lola Lane e Henry B. Walthall. \u00c8 basato sul lavoro teatrale di Edward Knoblock e George Rosener. Racconta le vicende di una giornalista newyorchese che si innamora di un pugile. Il film si considera perduto; \u00e8 sopravvissuta solo la colonna sonora tramite una serie di dischi in Vitaphone.\nProduzione.\nIl film, diretto da Benjamin Stoloff su una sceneggiatura di Frederick Hazlitt Brennan e Edwin J. Burke con il soggetto di Edward Knoblock e George Rosener (autori del lavoro teatrale), fu prodotto da William Fox per la Fox Film Corporation\nDistribuzione.\nIl film fu distribuito con il titolo \"Speakeasy\" negli Stati Uniti dall'8 marzo 1929 al cinema dalla Fox Film Corporation. \u00c8 stato distribuito anche in Italia con il titolo \"Rivincita\".\nPromozione.\nLa tagline \u00e8: \"WILLIAM FOX Presents 100% DIALOGUE MOVIETONE MELODRAMA\"."}
{"id": "4363298", "revid": "83531", "url": "https://it.wikipedia.org/wiki?curid=4363298", "title": "Demografia dell'Artsakh", "text": "Nel trattare la demografia del Nagorno Karabakh occorre distinguere tra la popolazione censita nell'Oblast Autonomo e quella dell'attuale repubblica dell'Artsakh.\nInfatti il territorio di quest'ultima, in conseguenza della guerra del Nagorno Karabakh, ha subito modifiche e si sono verificati flussi migratori in entrata ed in uscita che hanno interessato sia la (prevalente) componente armena che la (minoritaria) componente azera.\nDemografia prima dell'oblast.\nUna ricerca effettuata dalle autorit\u00e0 imperiali russe nel 1823 attesta che, molti anni prima della migrazione armena dalla Persia verso la nuova provincia armena, tutti gli armeni del Karabakh vivevano compattamente nella parte montuosa (il Karabakh montuoso, o Alto Karabakh, oggi Nagorno Karabakh) e specificatamente nei territori dei cinque meliccati armeni dove costituivano la maggioranza assoluta della popolazione. La ricerca di 260 pagine riferisce tra l'altro che nel distretto di Khachen vi erano dodici villaggi armeni e nessuno tartaro (musulmano), in quello di Jraberd solo otto villaggi armeni, Dizak aveva quattordici villaggi armeni e uno tartaro, il Gulistan dodici armeni e cinque tartari e infine Varanda aveva ventitr\u00e9 villaggi armeni e uno solo tartaro.\nNel 1921 la popolazione complessiva della regione era di 128.976 unit\u00e0 di cui 122.426 (94,9%) armeni, e 6550 (5,1%) azeri.\nDemografia dell'Oblast.\nL'Oblast autonomo aveva una superficie di 4.400 km\u00b2 ed una popolazione che sino alla fine degli anni 1960 ha raramente superato le 130.000 unit\u00e0 con la componente armena nettamente maggioritaria (oltre il 90%), cos\u00ec come si evince dalla tabella sottostante.\nA partire dagli anni settanta si registra un progressivo aumento della etnia azera anche in conseguenza di insediamenti di turchi mescheti (abitanti la Meschezia) come accaduto soprattutto nella regione di Askeran, solo in parte bilanciato dall'afflusso di profughi armeni che abbandonano le citt\u00e0 azere dove si registrano pogrom a danno delle comunit\u00e0 armene locali come a Sumgait o Kirovabad.\nL'intenzione di modificare il bilancio etnico della regione, anche con l'apertura di nuove fabbriche con manovalanza esclusivamente azera, fu ammesso dalle stesse autorit\u00e0 dell'Azerbaigian.\nAlla fine degli ottanta la percentuale di azeri oscilla tra il 21,6% ed il 25,3% prevalentemente concentrati a Shushi e Khojaly. A prescindere dal totale complessivo della popolazione residente nella regione (con cifre che variano dai 190.000 ai duecentomila abitanti) si pu\u00f2 ragionevolmente sostenere che circa tre quarti o poco pi\u00f9 della popolazione era di etnia armena ed un quarto di etnia azera, peraltro con un'aspettativa di vita piuttosto lunga a giudicare dal numero di centenari inusualmente elevato.\nDemografia della repubblica dell'Artsakh.\nAlla conclusione della guerra si registrano due fattori che hanno rilevanza anche dal punto di vista demografico: in primo luogo nel territorio dell'Alto Karabakh (l'originario oblast') rimane solo la componente etnica armena (con qualche minoranza assira, greca e curda) dal momento che gli azeri residenti sono fuggiti via. In secondo luogo la repubblica dell'Artsakh ha esteso il proprio territorio a 11458 km\u00b2 inglobando aree circostanti dove la presenza armena era limitata in quanto prevalentemente abitate da azeri. Tali territori, per ragioni politiche, sono rimasti pressoch\u00e9 disabitati eccezion fatta per alcuni piccoli insediamenti e la sola regione di Kashatagh sembra essere stata interessata ad un piano di ripopolamento.\nAl 2011 la popolazione complessiva si attestava a 144.000 abitanti con un aumento annuo di circa 2000/2300 unit\u00e0.\nA partire dal 2013 si registrano flussi migratori di profughi armeni in fuga dalla guerra siriana ed alcune decine di famiglie si insediano nell'Artsakh."}
{"id": "4363308", "revid": "767487", "url": "https://it.wikipedia.org/wiki?curid=4363308", "title": "The Miracles", "text": "I Miracles erano un gruppo musicale statunitense originario di Detroit e dedito ai generi soul-R&amp;B, nato nella met\u00e0 degli anni cinquanta e che fu in attivit\u00e0 (nella sua formazione originale) principalmente negli anni sessanta-settanta. Componenti del gruppo, che tra il 1965 e il 1972 era accreditato come \"Smokey Robinson &amp; The Miracles\", furono William \"Smokey\" Robinson, Warren \"Pete\" Moore, Clarence \"Humble\" Dawson, Donald Wicker, James \"Rat\" Grice, William \"Billy\" Griffin, Ronald White e Claudette Robinson.\nIl gruppo piazz\u00f2 oltre 40 singoli nella Top 40. Tra I brani pi\u00f9 noti incisi dai Miracles, figurano \"Bad Girl\" (1959), \"Going to a Go-Go\" (1965), \"I'm the One You Need\" (1967), \"I Second That Emotion\" (1967), \"The Tears of a Clown\" (1970) che arriva prima nella Billboard Hot 100 per due settimane, \"Mickey's Monkey\", \"You've Really Got a Hold on Me\", \"Ooo Baby Baby\", \"Love Machine\" che nel 1976 arriva prima nella Billboard Hot 100, ecc."}
{"id": "4363313", "revid": "124123", "url": "https://it.wikipedia.org/wiki?curid=4363313", "title": "Han Fei", "text": "Biografia.\nFu uno dei maggiori teorici della corrente di pensiero del legismo (, \"F\u01ceji\u0101\").\nDiscendente da una nobile famiglia originaria dello stato di Han, Han Fei si form\u00f2 culturalmente grazie alle lezioni del maestro filosofo confuciano Xunzi, dal cui pensiero prese le distanze, poich\u00e9 fu attratto dalle correnti che attribuivano il controllo dell'intero Universo alla legge naturale, il dao, e ogni elemento della realt\u00e0 al \"de\".\nHan Fei sostenne che l'ordine e la prosperit\u00e0 possono essere garantiti solo da uno stato forte, quasi totalitario, che doveva essere governato tramite una struttura inflessibile di leggi e non sulla morale e la comprensione. Una delle caratteristiche di questo sistema legislativo era il sistema di punizioni e di ricompense da attribuire all'individuo. Il suo pensiero ha ispirato la politica autoritaria di Qin Shi Huang, il \"Primo Imperatore della dinastia Qin\". \nHan Fei ebbe vari conflitti con il ministro Li Si, a cui rimproverava la sua umile origine ed il passato non proprio ineccepibile e come conseguenza di questi dissidi venne arrestato con l'accusa di congiura di corte. Non riuscendo ad ottenere un'udienza per potersi difendere, si suicid\u00f2.\nIl trattato da lui redatto \u00e8 noto con il nome di Han Feizi."}
{"id": "4363323", "revid": "76963", "url": "https://it.wikipedia.org/wiki?curid=4363323", "title": "Sonja Smits", "text": "Biografia.\nSonja Smits \u00e8 nata in una fattoria di bestiame da immigrati olandesi; Ha frequentato la \"Bell High School\" a \"Bell Corners\" ed ha pure frequentato la \"Woodroffe High Scholl\" e la \"South Carleton High School\" a Richmond, un villaggio fuori Ottawa. Lei ha studiato recitazione allo \"Ryerson Polytechnic Institute\" fino a che non fu invitata a entrare nella compagnia teatrale \"Centre Stage\" a London nell'Ontario. \u00c8 sposata con Seaton McLean, il cofondatore della Atlantis Films, con il quale ha avuto due figli e attualmente hanno acquistato la casa vinicola Clossom Chase nella Contea di Prince Edward dove vivono nella annessa fattoria costruita negli anni 1860 su un terreno di 15 acri.\nCarriera.\nHa iniziato la propria carriera nel teatro per poi intraprendere la carriera cinematografica, soprattutto in produzioni televisive. \u00c8 stata nominata per cinque Gemini Awards, vincendo nel 1988, e due Genie Award. Lei ha anche ricevuto il \"Toronto Award of Excellence\" dalla ACTRA (Alliance of Canadian Cinema, Tekevision and Radio Artists). Nel 2009 \u00e8 stata eletta presidente del cartello dei registi del Harbourfront Centre (una associazione di carattere culturale con sede a Toronto."}
{"id": "4363331", "revid": "1543377", "url": "https://it.wikipedia.org/wiki?curid=4363331", "title": "Rabobank Cycling Team 2012", "text": "Questa voce raccoglie le informazioni riguardanti la Rabobank Cycling Team nelle competizioni ufficiali della stagione 2012.\nStagione.\nAvendo una delle diciotto licenze UCI World Tour, la squadra olandese ebbe diritto di partecipare alle gare del calendario UCI World Tour 2012, oltre a quelle dei circuiti continentali UCI. Nuovi arrivi dal ciclomercato autunnale 2011 furono l'australiano Mark Renshaw dalla dismessa HTC-Highroad, e i due giovani Jetse Bol e Wilco Kelderman dalla Rabobank Continental; partirono invece Sebastian Langeveld e Pieter Weening, verso la nuova GreenEDGE, e l'esperto velocista \u00d3scar Freire, direzione Katusha.\nIl primo successo stagionale giunse in febbraio alla Cl\u00e1sica de Almer\u00eda con Michael Matthews, poi, tra marzo ed aprile, si mise in particolare evidenza lo spagnolo Luis Le\u00f3n S\u00e1nchez, vincitore di una tappa alla Parigi-Nizza, una alla Vuelta a Castilla y Le\u00f3n e due al Tour de Romandie. In maggio Robert Gesink vinse il Tour of California, mentre in luglio fu S\u00e1nchez ad ottenere l'unico successo Rabobank al Tour de France aggiudicandosi in solitaria la tappa di Foix.\nIn agosto S\u00e1nchez conquist\u00f2 anche la Cl\u00e1sica San Sebasti\u00e1n (sua seconda vittoria nella classica basca), mentre Lars Boom fece sua la graduatoria finale dell'Eneco Tour. Tra agosto e settembre spicc\u00f2 anche la figura di Theo Bos: l'ex pistard trionf\u00f2 nella Dutch Food Valley Classic e nel Memorial Rik Van Steenbergen, portando a sette il numero di successi stagionali (record in squadra al pari di S\u00e1nchez). Gesink e Laurens ten Dam, intanto, si classificarono tra i primi dieci alla Vuelta a Espa\u00f1a, sesto e ottavo rispettivamente.\nAl termine della stagione furono 23 le vittorie per i ciclisti Rabobank, sette delle quali nelle gare World Tour. Il miglior classificato nella graduatoria World Tour risult\u00f2 essere Bauke Mollema, diciottesimo con 194 punti, raccolti soprattutto grazie ai piazzamenti nelle gare di un giorno (fu settimo alla Freccia Vallone) sesto alla Liegi-Bastogne-Liegi, quinto alla Cl\u00e1sica San Sebasti\u00e1n, settimo al Giro di Lombardia). Nella graduatoria per team la Rabobank ottenne invece l'ottava posizione con 799 punti, frutto anche del quinto posto nella cronometro a squadre ai campionati del mondo di Valkenburg.\nClassifiche UCI.\nUCI World Tour.\nPiazzamenti dei corridori della Rabobank nella classifica individuale dell'UCI World Tour 2012.\nLa Rabobank Cycling Team chiuse in ottava posizione con 799 punti."}
{"id": "4363341", "revid": "433605", "url": "https://it.wikipedia.org/wiki?curid=4363341", "title": "Societ\u00e0 Sportiva Nola 1991-1992", "text": "Questa voce raccoglie le informazioni riguardanti la Societ\u00e0 Sportiva Nola nelle competizioni ufficiali della stagione 1991-1992.\nStagione.\nLa stagione 1991-1992 del Nola \u00e8 stata la 2\u00aa stagione in Serie C1."}
{"id": "4363343", "revid": "124123", "url": "https://it.wikipedia.org/wiki?curid=4363343", "title": "Karl Hermann Wolf", "text": "Studente di filologia all'Universit\u00e0 Carolina di Praga, fu principale esponente dell'irredentismo tedesco in Boemia. Fugg\u00ec in seguito a Lipsia, per evitare un processo su dei disordini avvenuti nel 1881 nella capitale ceca. Guarito da una meningite ivi contratta, vi svolse l'attivit\u00e0 di insegnante, e in seguito rientr\u00f2 nel territorio dell'Impero asburgico.\nDivenne giornalista, e a Vienna, col supporto del politico Georg von Sch\u00f6nerer, fond\u00f2 nel 1890 il quotidiano \"Deutschnationale Zeitung\", e in seguito, l'\"Ostdeutsche Rundschau\". Entrato in politica, nel 1897 fu eletto alla Camera dei deputati del \"Reichsrat\" austriaco nelle file del \"Deutschnationale Bewegung\", e in quello stesso anno si rese protagonista di un feroce scontro con il conte polacco Kazimierz Badeni, ministro dell'Interno, sulla questione della lingua tedesca in Boemia.\nUscito nel 1901 dalla formazione politica di Sch\u00f6nerer, fond\u00f2 un proprio partito, il Partito radicale tedesco (DRP), col quale fu rieletto nel 1907 e nel 1911 al parlamento di Vienna. Fu autore di diversi scritti di carattere politico e propagandistico, tutti inerenti alla questione della popolazione germanofona in Boemia, che tra l'altro furono di ispirazione a Hitler per la questione dei Sudeti, dallo stesso sollevata con la sua ascesa al potere nel 1933."}
{"id": "4363366", "revid": "287204", "url": "https://it.wikipedia.org/wiki?curid=4363366", "title": "Petropavlovsk (nave da battaglia)", "text": ""}
{"id": "4363371", "revid": "827882", "url": "https://it.wikipedia.org/wiki?curid=4363371", "title": "Kotzebue (Stati Uniti d'America)", "text": "Kotzebue (in inupiaq \"Qikiqta\u0121ruk\") \u00e8 un comune degli Stati Uniti d'America, capoluogo del Borough di Northwest Arctic, nello Stato dell'Alaska."}
{"id": "4363379", "revid": "1793900", "url": "https://it.wikipedia.org/wiki?curid=4363379", "title": "Petersburg (Alaska)", "text": "Petersburg \u00e8 un comune degli Stati Uniti d'America, capoluogo del omonimo borough, nello Stato dell'Alaska."}
{"id": "4363382", "revid": "74801", "url": "https://it.wikipedia.org/wiki?curid=4363382", "title": "Palmer (Alaska)", "text": " \nPalmer \u00e8 un comune degli Stati Uniti d'America, capoluogo del Borough di Matanuska-Susitna, nello Stato dell'Alaska.\nStoria.\nI primi nativi della zona erano i Dena'ina e gli Ahtna Athabaskans che vivevano soprattutto lungo la valle del Matanuska (\"Matanuska valley\"). In seguito (nel 1741) i russi portarono le tradizioni della religione Ortodossa Russa. All'inizio del 1890 (l'Alaska era gi\u00e0 stata acquistata dagli Stati Uniti) un imprenditore, George W. Palmer, costru\u00ec sul fiume Matanuska un deposito commerciale vicino all'attuale Palmer dal quale in seguito la cittadina prese il nome.\nAlla fine del XIX secolo per merito delle miniere di carbone nell'area di Chickaloon a est di Palmer lungo la valle di Matanuska venne costruita la ferrovia \"Alaska Central Railroad\" (in seguito Alaska Railroad). Con la ferrovia si aprirono nuovi mercati per gli agricoltori della zona. L'ufficio postale venne aperto nel 1917. Nel 1935 diverse famiglie di agricoltori si trasferirono dal Michigan, Minnesota e Wisconsin in questa zona.\nGeografia.\nPalmer \u00e8 posizionata sulla riva nord del fiume Matanuska, in una ampia vallata tra le montagne Talkeetna a nord e le montagne Chugach a sud e est.\nClima.\nIl clima della cittadina \u00e8 abbastanza simile a quello di Anchorage, solo un po' pi\u00f9 freddo. Il mese pi\u00f9 piovoso e umido \u00e8 agosto, quello pi\u00f9 secco \u00e8 aprile. In media all'anno ci sono 28 - 29 giorni con temperature sotto zero e 22 - 23 giorni con temperature sopra (con punte fino a ). La temperatura pi\u00f9 fredda \u00e8 tipicamente attorno a .\nSpesso la cittadina viene colpita da venti freddi che arrivano dai due vicini ghiacciai (Ghiacciaio Matanuska e Ghiacciaio Knik).\nAccessi.\nPalmer si trova a a nord-est da Anchorage, sull'autostrada Glenn (a 45 minuti dalla citt\u00e0 capoluogo). A nord di Palmer, nelle montagne Talkeetna, una strada asfaltata porta al passo Hatcher (a dalla citt\u00e0), meta locale per diverse escursioni. A circa 18 km verso ovest \u00e8 possibile raggiungere la cittadina di Wasilla.\nAgricoltura.\nPalmer \u00e8 famosa per i suoi ortaggi da record. In realt\u00e0 la cittadina \u00e8 conosciuta come il principale centro agricolo dello stato dell'Alaska sia per le condizioni particolari del terreno che per il clima. Ad esempio molti insetti, malattie o erbacce invasive comuni nel resto degli Stati Uniti, qui sono assenti. In giugno Palmer riceve 19 ore di luce per cui le colture possono continuare a crescere fin quasi a mezzanotte. La continua luce del sole rende le verdure pi\u00f9 dolci e appetitose come le carote e le specie della famiglia delle Brassicaceae (cavolo, spinaci, broccoli, rape, ecc.). La fattoria \"Vanderweele\" \u00e8 la pi\u00f9 grande fattoria commerciale a Palmer. Nella fiera annuale di Palmer si tengono concorsi per le verdure pi\u00f9 grandi. Ad esempio nel 2008, Scott Robb di Palmer ha vinto il primo posto e un premio di dollari per il suo cavolo da ."}
{"id": "4363390", "revid": "339392", "url": "https://it.wikipedia.org/wiki?curid=4363390", "title": "Il Caff\u00e8 di Corradino Mineo", "text": ""}
{"id": "4363392", "revid": "767487", "url": "https://it.wikipedia.org/wiki?curid=4363392", "title": "La guardia nera", "text": "La guardia nera (\"The Black Watch\") \u00e8 un film del 1929 diretto da John Ford. Il film \u00e8 conosciuto in Italia anche con il titolo Il Black Watch.\n\u00c8 un film d'avventura statunitense con Victor McLaglen, Myrna Loy, David Torrence e David Rollins. Basato sul romanzo \"King of the Khyber Rifles\" di Talbot Mundy, \u00e8 incentrato sulle vicende del capitano scozzese del reggimento Black Watch dell'esercito britannico assegnato ad una missione segreta in India durante la prima guerra mondiale.\nTrama.\nUn capitano del Reggimento della Guardia Nera (Black Watch) dell'esercito Britannico \u00e8 assegnato ad una missione segreta in India proprio quando la sua compagnia viene inviata a combattere in Francia allo scoppio della Prima Guerra Mondiale. Il suo incarico segreto ha come conseguenza l'essere considerato un codardo dai suoi compagni che lo accusano di aver voluto sottrarsi ai rischi della guerra. I sospetti sembrano confermati quando egli viene coinvolto in una rissa tra ubriachi in India, che provoca la morte di un altro ufficiale.\nProduzione.\nIl film, diretto da John Ford su una sceneggiatura di John Stone e James Kevin McGuinness con il soggetto di Talbot Mundy (autore del romanzo), fu prodotto da Winfield R. Sheehan per la Fox Film Corporation e girato con un budget stimato in 400.000 dollari. Il titolo di lavorazione fu \"King of the Khyber Rifles\". Il film vanta anche la partecipazione di un ventunenne John Wayne, impiegato come comparsa e anche nel dipartimento di arti e costumi per il film.\nAlcune scene d'amore tra Victor McLaglen e Myrna Loy furono girate ed aggiunte al film alla fine delle riprese dirette da Ford, a seguito di una esplicita richiesta del produttore Sheehan. Le nuove scene, che furono dirette da Lumsden Hare, provocarono in seguito la sdegnata reazione di Ford (\"Quando le vidi, volevo vomitare\").\nDistribuzione.\nIl film fu distribuito con il titolo \"The Black Watch\" negli Stati Uniti dal 22 maggio 1929 (premi\u00e8re l'8 maggio 1929) al cinema dalla Fox Film Corporation.\nAlcune delle uscite internazionali sono state:\nRemake.\nNel 1953 ne \u00e8 stato prodotto un remake, \"La carica dei Kyber\" (\"King of the Khyber Rifles\")."}
{"id": "4363394", "revid": "46931", "url": "https://it.wikipedia.org/wiki?curid=4363394", "title": "Il Black Watch", "text": ""}
{"id": "4363395", "revid": "46931", "url": "https://it.wikipedia.org/wiki?curid=4363395", "title": "The Black Watch", "text": ""}
{"id": "4363400", "revid": "729019", "url": "https://it.wikipedia.org/wiki?curid=4363400", "title": "Henry Percy, barone Percy di Alnwick", "text": "Biografia.\nFu il figlio minore di Henry Percy, IX conte di Northumberland e di Lady Dorothy Devereux.\nVenne mandato a scuola a Isleworth, sotto l'insegnamento di Mr. Willis, e si iscrisse al Christ Church di Oxford il 7 dicembre 1624.\nNel 1628 venne eletto Membro del Parlamento per il Marlborough carica che occup\u00f2 fino al 1629 quando il re Carlo I d'Inghilterra decise di governare senza parlamento per undici anni.\nIl 21 marzo 1631 fece richiesta, senza successo, di ricoprire il posto di segretario del \"Cancelliere dello Scacchiere\". Stratford pens\u00f2 di nominarlo capitano di una compagnia nell'esercito irlandese, ma l'influenza esercitata da Lorenzo Gary imped\u00ec la nomina.\nCome cortigiano Percy risult\u00f2 pi\u00f9 fortunato; egli godeva di grande influenza presso la regina Enrichetta Maria che impieg\u00f2 per promuovere gli interessi di suo fratello Algernon e di suo cognato Robert Sidney, II conte di Leicester.\nNel marzo del 1633 Percy rappresent\u00f2 l'amico Jerome Weston, II conte di Portland nel litigio tra questi e Henry Rich, I conte di Holland. La sua influenza, comunque, continu\u00f2 ad aumentare: nel novembre 1639 venne nominato maestro di cavallo del principe di Galles e il 6 giugno 1640 arriv\u00f2 la nomina a capitano e governatore a vita di Jersey ."}
{"id": "4363402", "revid": "37401", "url": "https://it.wikipedia.org/wiki?curid=4363402", "title": "Prefetture giapponesi", "text": ""}
{"id": "4363403", "revid": "1543377", "url": "https://it.wikipedia.org/wiki?curid=4363403", "title": "Sevastopol' (nave da battaglia 1895)", "text": "La Sevastopol' () fu una nave da battaglia tipo pre-dreadnought della Voenno Morskoj Flot Rossijskoj Imperii, appartenente della classe Petropavlovsk. La nave prese il nome dalla battaglia di Sebastopoli, combattuta durante la guerra di Crimea.\nCaratteristiche tecniche.\nNata come versione ingrandita e migliorata della \"Imperator Nikolaj I\", la classe Petropavlovsk divenne poi un progetto nuovo a tutti gli effetti. Abbandonate le casematte, l'armamento secondario fu posizionato in torrette seguendo il design della statunitense classe Indiana. Il sistema propulsivo della \"Sevastopol'\", di produzione russa, si rivel\u00f2 meno potente del previsto facendo rilevare solo 9.368 shp (6.986 kW), contro i 10.600 shp di progetto e gli oltre 11.000 erogati dalle navi sorelle \"Petropavlovsk\" e \"Poltava\", equipaggiate con macchinari di costruzione britannica. Questo nonostante sulla \"Sevastopol'\" fossero installate 16 caldaie, contro le 14 installate delle sorelle. La produzione della corazzatura fu affidata a Stati Uniti e Germania, che per\u00f2 risentirono di problemi produttivi. Difatti, sola la \"Poltava\" ricevette la nuova corazzatura Krupp sia per lo scafo che per le torrette, e mentre la corazzatura della capoclasse \"Petropavlovsk\" era di semplice acciaio al nichel, sulla \"Sevastopol'\" si riusc\u00ec ad adottare una corazzatura Harvey almeno per lo scafo. Ci\u00f2 evito di ricorrere all'aumento di spessore della corazzatura, ed al conseguente aumento di peso, che invece fu necessario sulla \"Petropavlovsk\". L'armamento si discostava da quello delle sorelle per il minor numero di cannoni 47 mm (2\"), sulla \"Sevastopol'\" ne erano infatti installati 10 contro i 12 previsti da progetto.\nCostruzione e varo.\nLa \"Sevastopol'\" prese il nome dall'assedio di Sebastopoli, considerato il pi\u00f9 importante episodio della guerra di Crimea. La nave fu impostata il 19 maggio 1892, circa nello stesso periodo della \"Sissoi Veliky\", nei cantieri dell'ammiragliato a San Pietroburgo. La costruzione prosegu\u00ec sotto la guida di due ingegneri, EP Andruschenko e NI Afanasyev.\nAlla cerimonia che accompagn\u00f2 l'inizio dei lavori presero parte anche l'imperatore Alessandro III ed il giovane cesarevi\u010d Nicola II.\nLa \"Sevastopol'\" fu varata il 1\u00ba giugno 1895 e, dopo il completamento dello scafo e dei ponti, nel 1898 fu trasferita a Kron\u0161tadt, dove fu completato l'allestimento con l'installazione dell'armamento e della corazzatura.\nTerminata nel 1899, prese il mare sotto il comando di Nikolaj Chernishev, che rimase il suo capitano fino al 17 marzo 1904, quando l'incarico pass\u00f2 a Nikolaj Essen.\nServizio.\nLa nave inizi\u00f2 le prove in mare il 16 ottobre 1899 ed entr\u00f2 in servizio nella Voenno Morskoj Flot Rossijskoj Imperii alla loro conclusione. Assieme alle sorelle \"Petropavlovsk\" e \"Poltava\" fu trasferita a Port Arthur, base navale del \"Primo Squadrone\" della flotta del Pacifico.\nNel settembre 1900 la \"Sevastopol'\" e la sorella \"Poltava\" furono le prime navi da battaglia russe a ricevere le nuove radio Popov.\nFurono anche dipinte di bianco, lo stesso colore delle altre navi dello squadrone.\nAl termine dei lavori, la \"Sevastopol'\" torn\u00f2 a Port Arthur il 13 aprile 1901. Poich\u00e9 in quel momento la Russia non era in guerra con nessuna nazione dell'Estremo Oriente, la \"Sevastopol'\" rimase in porto inattiva.\nL'8 febbraio 1904, giorno dell'inizio della guerra russo-giapponese, la Marina imperiale giapponese lanci\u00f2 un attacco a sorpresa contro la flotta russa all'ancora a Port Arthur. La \"Sevastopol'\" fu colpita da un proiettile di grosso calibro, da 203\u00a0mm o da 152\u00a0mm, che caus\u00f2 il ferimento di 2 membri dell'equipaggio in quel momento sul ponte. Le navi russe tentarono di inseguire la flotta giapponese, sparando alcuni colpi nella loro direzione, senza per\u00f2 ottenere alcun risultato.\nIl 26 marzola \"Sevastopol'\" fu accidentalmente speronata dalla \"Peresvet\", riportando danni all'elica.\nDopo l'attacco, lo squadrone russo tent\u00f2 pi\u00f9 volte di uscire dal porto. Durante uno dei tentativo, il 23 giugno, l'ammiraglio Wilhelm With\u00f6ft, comandante della flotta del Pacifico, si ritir\u00f2 dopo essere stato intercettato dalla flotta giapponese. Durante il ritorno, nei pressi del porto, la \"Sevastopol'\" usc\u00ec leggermente della formazione e urt\u00f2 una mina. L'esplosione caus\u00f2 11 vittime tra l'equipaggio e la nave imbarc\u00f2 molta acqua, ma riusc\u00ec comunque a tornare in porto.\nRimase in riparazione per 6 settimane, durante le quali scoppi\u00f2 un incendio sul ponte, che caus\u00f2 2 morti e 28 feriti.\nLe navi da guerra russe erano troppo grandi per entrare nel bacino di carenaggio di Port Arthur, cos\u00ec furono costruiti grandi cassoni attorno alle navi stesse in modo che, una volta svuotati, permettevano l'accesso degli operai allo scafo.\nIl 9 agosto, quando la terza armata del Dai-Nippon Teikoku Rikugun attacc\u00f2 le difese esterne di Port Arthur, lo squadrone usc\u00ec dalla base.\nAnche se la \"Sevastopol'\" non era completamente riparata, navig\u00f2 col resto della flotta con uno dei cannoni della torretta principale di poppa inutilizzabile.\nLe navi russe impegnarono la flotta giapponese in quella che sarebbe passata alla storia come la battaglia del Mar Giallo.\nNonostante si trovasse al centro della linea di battaglia durante lo scontro, la \"Sevastopol'\" riporto solo danni leggeri nel corso della giornata. Alla sera, le navi russe concentrarono il loro fuoco contro la nave ammiraglia della flotta giapponese, la \"Mikasa\", in quel momento 11\u00a0km di distanza. Le navi da guerra giapponesi risposero al fuoco e la \"Sevastopol'\" ricevette diversi colpi sulle sovrastrutture, che causarono 1 morto e 62 feriti.\nPochi minuti dopo, la \"Mikasa\" fu raggiunta da 2 colpi da 305\u00a0mm e uno da 152\u00a0mm, sparati dalla \"Sevastopol'\" e dalla \"Retvizan\", che causarono 40 vittime tra i membri dell'equipaggio. Quando ormai sembrava che i russi sarebbero riusciti a raggiungere Vladivostok, 2 colpi da 305\u00a0mm sparati dalla \"Asahi\" centrarono la torre di comando della nave ammiraglia russa, la \"Cesarevi\u010d\", uccidendo With\u00f6ft ed il timoniere e ferendo gravemente il capitano. Priva di comando e col timone bloccato, la \"Cesarevi\u010d\" inizi\u00f2 una stretta virata, inclinandosi di oltre 12\u00b0. Pensando che si trattasse di una manovra ordinata da With\u00f6ft, le navi russe iniziarono a seguire la \"Cesarevi\u010d\", manovrando attentamente per non urtarsi tra loro. Il principe Pavel Ukhtomski, secondo in comando dello squadrone, a bordo della \"Peresvet\", cap\u00ec invece che qualcosa non andava e procedette a segnalare semaforicamente alle altre navi di fare rotta verso Port Arthur. I segnali furono gradualmente riconosciuto dalla \"Pobeda\", dalla \"Poltava\", dalla \"Pallada\" e dalla \"Sevastopol'\", che a seguito dei danni riportati in battaglia aveva 1 cannone da 152\u00a0mm e 2 da 47\u00a0mm fuori uso.\nTornato a Port Arthur il 10 agosto, lo squadrone scopr\u00ec che la citt\u00e0 era stretta d'assedio dalla terza armata giapponese, sotto al comando del barone Nogi Maresuke. Il 23 agosto la \"Sevastopol'\" bombard\u00f2 una postazione d'artiglieria giapponese, nel tentativo di fuggire assieme ad un gruppo di navi pi\u00f9 piccole, ma dopo aver neutralizzato la batteria, fu costretta a tornare in porto dopo che una vedetta giapponese aveva avvistato le navi in avvicinamento. Mentre faceva manovra per rientrare a Port Arthur, la \"Sevastopol'\" urt\u00f2 una mina e fu costretta a subire nuovi lavori di riparazione. Il 5 dicembre la terza armata conquist\u00f2 la \"collina 203\", che affacciandosi direttamente sul porto era in una posizione cruciale. Da l\u00ec furono in grado di sparare con un obice d'assedio da 280\u00a0mm contro le navi del \"Primo Squadrone\" che erano sopravvissute alla battaglia del Mar Giallo. Le navi erano a circa 5,7\u00a0km dalla collina, tutte nel raggio d'azione dell'artiglieria giapponese.\nEntro il 9 dicembre furono affondate 4 navi da battaglia e 2 incrociatori. La \"Sevastopol'\", nonostante fosse stata colpita almeno 5 volte, riusc\u00ec ad allontanarsi dal porto e a rifugiarsi nel piccolo porto di White Wolf, dove poteva essere protetta da reti antisiluro ed altre protezioni. Nel frattempo il capitano della \"Sevastopol'\", Nikolaj Essen, pianific\u00f2 di tentare di raggiungere Vladivostok superando il blocco giapponese, o in alternativa di raggiungere il \"Secondo Squadrone\" della flotta del Pacifico, di stanza a Madagascar.\nAllo stesso tempo, il comandante della flotta giapponese, l'ammiraglio T\u014dg\u014d Heihachir\u014d, ricevette l'ordine diretto dell'imperatore Meiji di distruggere la \"Sevastopol'\". T\u014dg\u014d ordin\u00f2 quindi l'attacco contro la nave da battaglia russa, che fu condotto da 6 ondate di cacciatorpediniere e da numerose torpediniere lanciate dalla e dalla \"Mikasa\".\nGli attacchi giapponesi si protrassero per 3 settimane, durante le quali furono lanciati contro la nave russa 80 siluri, di cui solo 4, lanciati il 18 dicembre andarono a segno.\nDi questi, 3 furono per\u00f2 fermati dalle reti di siluro che circondavano la nave, ma il quarto riusc\u00ec a colpire le eliche. Anche se gravemente danneggiata, la \"Sevastopol'\" rimase a galla, riuscendo ad affondare 2 cacciatorpediniere e danneggiandone 6, facendo contare tra le file giapponesi 35 vittime tra i marinai e 5 tra gli ufficiali. Un incrociatore giapponese, nel tentativo di attaccarla, urt\u00f2 una mina ed affond\u00f2. Quando ricevette la notizia della resa di Port Arthur, il 2 gennaio 1905, Essen decise di arrendersi ma di non far catturare la nave ai giapponesi. Ordin\u00f2 quindi di aprire le valvole che permettevano l'allagamento dello scafo, cos\u00ec che la \"Sevastopol'\" sprofond\u00f2 raggiungendo il fondale, a 55 m di profondit\u00e0. La sua altra opzione, cio\u00e8 di tentare di raggiungere Vladivostok, era gi\u00e0 stata vanificata dai danni riportati alle eliche. Per questa azione Essen fu insignito dell'Ordine di San Giorgio, all'epoca il secondo pi\u00f9 alto degli Ordini cavallereschi russi. Tuttavia, un dispaccio proveniente da Tokyo rifer\u00ec che la nave fu affondata da un siluro giapponese. A causa della profondit\u00e0 del mare e della sua posizione, la \"Sevastopol'\" fu l'unica nave da guerra russa affondata a Port Arthur a non essere recuperata dai giapponesi. Il suo relitto \u00e8 tuttora situato all'ingresso di Port Arthur."}
{"id": "4363408", "revid": "729019", "url": "https://it.wikipedia.org/wiki?curid=4363408", "title": "Alexander Hope", "text": "Biografia.\nEra il figlio di John Hope, II conte di Hopetoun, e della sua terza moglie, Lady Elizabeth Leslie.\nCarriera militare.\n\u00c8 stato un ufficiale come alfiere nel 63\u00ba Reggimento di fanteria nel 1786. Ha servito nelle Fiandre e nei Paesi Bassi nel 1794 al 1795. \u00c8 stato nominato tenente Governatore di Tynemouth e Cliff Fort nel 1797, del Castello di Edimburgo, nel 1798, e Governatore della Royal Military Academy Sandhurst nel 1812 ed ha continuato a essere Luogotenente Governatore della Royal Hospital Chelsea nel 1826.\n\u00c8 stato anche membro del Parlamento per Dumfries Burgh (1796-1800) e per Linlithgowshire (1800-1834).\n\u00c8 stato nominato cavaliere del Bagno.\nMatrimonio.\nSpos\u00f2, il 23 ottobre 1805, Georgiana Brown, figlia di George Brown. Ebbero cinque figli:\nMorte.\nMor\u00ec il 19 maggio 1837, a 67 anni."}
{"id": "4363410", "revid": "179521", "url": "https://it.wikipedia.org/wiki?curid=4363410", "title": "Stina Nilsson", "text": "Biografia.\nStagioni 2012-2017.\nStina Nilsson ha iniziato la sua carriera nello sci di fondo; in Coppa del Mondo ha esordito il 7 marzo 2012 a Drammen (23\u00aa) e ha ottenuto il primo podio il 13 gennaio\u00a02013 a Liberec (2\u00aa). Ha esordito ai Campionati mondiali a Val di Fiemme 2013 (5\u00aa nella sprint) e ai Giochi olimpici invernali a (10\u00aa nella sprint, 3\u00aa nella sprint a squadre).\nHa colto la sua prima vittoria in Coppa del Mondo il 18 gennaio 2015 a Otep\u00e4\u00e4, nella sprint a squadre a tecnica libera disputata assieme a Ida Ingemarsdotter; ai successivi Mondiali di Falun 2015 ha vinto la medaglia d'argento nella sprint, nella sprint a squadre e nella staffetta, mentre nella rassegna iridata di Lahti 2017 ha vinto la medaglia d'argento nella staffetta e si \u00e8 classificata 13\u00aa nella 10 km, 12\u00aa nella sprint, 26\u00aa nell'inseguimento e 4\u00aa nella sprint a squadre.\nStagioni 2018-2021.\nAi XXIII Giochi olimpici invernali di ha vinto la medaglia d'oro nella sprint, l'argento nella staffetta e nella sprint a squadre, il bronzo nella 30 km e si \u00e8 classificata 10\u00aa nell'inseguimento; nella stagione successiva ha vinto la medaglia d'oro nella sprint a squadre e nella staffetta e quella d'argento nella sprint ai Mondiali di Seefeld in Tirol e ha vinto la Coppa del Mondo di sprint.\nAl termine della stagione 2019-2020 ha lasciato lo sci di fondo per dedicarsi al biathlon; ha esordito in Coppa del Mondo il 19 marzo 2021 a \u00d6stersund (26\u00aa).\nPalmar\u00e8s.\nSci di fondo.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nSP = sprint\nTS = sprint a squadre\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTL = tecnica libera\nTC = tecnica classica\nSP = sprint\nPU = inseguimento\nHS = partenza a handicap\nMS = partenza in linea"}
{"id": "4363412", "revid": "767487", "url": "https://it.wikipedia.org/wiki?curid=4363412", "title": "Carlo Ravizzoli", "text": "Caratteristiche tecniche.\nGiocava come ala sinistra; era veloce e dotato di un tiro potente anche se non sempre preciso.\nCarriera.\nCresciuto nel , inizia la carriera giocando nel Sassuolo, quindi fu acquistato dal di Torre Annunziata nel 1932 a campionato in corso restandovi per un triennio. Qui si mise in evidenza totalizzando 24 reti in 68 gare, tanto da essere acquistato dal con cui esord\u00ec in Serie B il 15 settembre 1935; realizz\u00f2 la prima rete tra i cadetti il 6 ottobre nella gara interna contro L'Aquila, e in due campionati con i \"canarini\" mise a segno 6 reti in 26 gare disputate, alternandosi nel ruolo di ala sinistra con Pacini e Casadio. Nella sua seconda stagione modenese il suo rendimento fu limitato dal servizio militare, e nel 1937 pass\u00f2 al Catania, rimanendo per un triennio all'ombra dell'Etna; con i siciliani ottenne la promozione in cadetteria nel 1939 dopo due campionati di Serie C. Nel 1940 fu ceduto al Suzzara, in Serie C; a fine campionato, posto in lista di trasferimento, torn\u00f2 nel Meridione, ingaggiato dalla Scafatese.\nDurante la guerra disput\u00f2 il Campionato Alta Italia 1944 giocando per la Centese; al termine del conflitto prosegu\u00ec la carriera militando nel Finale Emilia e nel Pro Italia Correggio (in Serie C), e quindi nel Fiorenzuola, nel campionato di Serie C 1947-1948. Nel gennaio 1949 fu ingaggiato dal , con cui realizz\u00f2 5 reti in 23 partite nel campionato di Serie C concluso con la salvezza degli emiliani. Lasciata Piacenza, disput\u00f2 la sua ultima stagione nel campionato di Promozione 1949-1950, nelle file del Salsomaggiore.\nIn totale in Serie B totalizz\u00f2 10 reti in 48 incontri (26 nel Modena e 22 nel Catania), oltre ad aver disputato 8 partite nel Campionato Alta Italia 1944."}
{"id": "4363413", "revid": "278830", "url": "https://it.wikipedia.org/wiki?curid=4363413", "title": "Sandrino Carrea", "text": ""}
{"id": "4363414", "revid": "767487", "url": "https://it.wikipedia.org/wiki?curid=4363414", "title": "Paradisiaque", "text": "Paradisiaque \u00e8 il terzo album in studio di MC Solaar."}
{"id": "4363423", "revid": "121658", "url": "https://it.wikipedia.org/wiki?curid=4363423", "title": "Data Recovery", "text": ""}
{"id": "4363430", "revid": "111433", "url": "https://it.wikipedia.org/wiki?curid=4363430", "title": "Allan Paivio", "text": "Biografia.\nAllan Urho Paivio \u00e8 nato a Thunder Bay, Ontario, nel 1925.\nNel 1959 si \u00e8 laureato presso l'Universit\u00e0 McGill. Nello stesso anno ha condotto un dottorato di ricerca presso l'Universit\u00e0 McGill. Dal 1963 fino al suo pensionamento \u00e8 professore di psicologia presso la University of Western Ontario, venendo quindi nominato professore emerito e mantenendo sempre la sua presenza all'universit\u00e0. \u00c8 stato pure consulente presso una societ\u00e0 privata che si occupa di educazione correttiva in California. Nella sua carriera accademica, ha pubblicato diversi libri e pi\u00f9 di 200 articoli a sostegno della sua \"teoria del doppio codice\" (o \"Dual Coding Theory\").\nLa teoria del doppio codice.\nPaivio definisce la sua teoria come \"doppio codice\" (o \"teoria del doppio sistema di codifica\") in quanto sostiene l'esistenza di due distinti sistemi, presenti nella memoria, per codificare l'informazione appresa. Tale teoria nasce dalla critica alla comportamentismo e cognitivismo, in quanto quest'ultime considerano un oggetto attraverso un processo di etichettamento. Pi\u00f9 in particolare, secondo le teorie comportamentiste e cognitiviste, un oggetto definito come \u201duccello\u201c viene descritto attraverso le sue propriet\u00e0 di animale, quindi come dotato di ali, di piume, capace di volare, etc. Ci\u00f2 conduce ad una scissione tra il contenuto dell'oggetto e i sensi che lo hanno portato nella mente del soggetto conoscente. \nSecondo la teoria del doppio codice, esistono due sistemi di codifica dell'informazione, nettamente distinti: uno relativo all'individuazione ed elaborazione degli oggetti o eventi non verbali, l'altro relativo agli aspetti verbali. Le unit\u00e0 di base di cui \u00e8 composto il sistema verbale sono definite logogens (\"logogeni\") e contengono informazioni di cui il soggetto si serve per esprimere parole in modo sequenziale; invece, le unit\u00e0 di base che costituiscono il sistema non verbale sono definite imagens (\"immageni\") e permettono di generare immagini mentali. Quest'ultime derivano da esperienze percettive, somatiche, visive e uditive, poi elaborate dalla mente, per cui un contenuto di pensiero ha valore, senso, solo se conduce facilmente ad una immagine mentale. \nI due sistemi di codifica di Paivio, sono inter-relati fra di loro, in maniera biunivoca, per cui l'informazione presente in uno dei due sistemi di codifica pu\u00f2 attivare un processo nell'altro, attraverso delle connessioni referenziali, e viceversa; pi\u00f9 in particolare, la descrizione verbale di un oggetto pu\u00f2 generare un'immagine mentale e, viceversa, un'immagine mentale pu\u00f2 condurre ad una descrizione verbale. Paivio sostiene che l'informazione viene appresa primariamente attraverso l'esperienza; inoltre, sussistono relazioni tra immagine e parola che forniscono valore simbolico ai vari contenuti mentali. In conclusione, la conoscenza, secondo Paivio, \u00e8 data dalla capacit\u00e0 d'integrare l'informazione verbale con quella visiva e viceversa, nonch\u00e9 associare quest'ultima ad altre informazioni, e cos\u00ec via.\nApplicazioni.\nLa teoria del doppio codice \u00e8 stata applicata alla mnemotecnica, nella soluzione di problemi (\"problem-solving\") e, in generale, nella teoria dell'apprendimento. \u00c8 stata anche impiegata nell'ambito della formazione al lavoro, utilizzando programmi multimediali per illustrare come funziona un certo strumento od apparecchio, nonch\u00e9 per trovare la soluzione di un problema legato al contesto lavorativo. Essa \u00e8 stata pure applicata, proficuamente, in ambito pedagogico primario, in particolare nell'insegnamento ai bambini a leggere correttamente: in concreto, si mostra un'immagine con la parola corretta stampata vicino alla figura, secondo un principio didattico simile a quello gi\u00e0 sperimentato, con successo, da Alberto Manzi."}
{"id": "4363444", "revid": "88740", "url": "https://it.wikipedia.org/wiki?curid=4363444", "title": "Azapironi", "text": "Azapironi sono una classe di composti costituiti da azaspirodecanedione e pirimidinilpiperazina legata tramite una catena butilica che presentano attivit\u00e0 farmacologica nei confronti del sistema nervoso centrale. \nMolti composti appartenenti a questa classe chimica costituiscono perci\u00f2 dei farmaci studiati ed approvati come ansiolitici ed antipsicotici. Inoltre sono spesso utilizzati per migliorare gli effetti di altri antidepressivi, come ad esempio gli Inibitori selettivi della ricaptazione della serotonina.\nUno dei pi\u00f9 noti rappresentante di questa classe \u00e8 l\u2019ansiolitico atipico Buspirone.\nElenco di azapironi.\nGli azapironi includono i seguenti agenti:\nAnsiolitici\nAntipsicotici\nTandospirone \u00e8 stato utilizzato per aumentare gli effetti degli antipsicotici in Giappone e migliora i sintomi cognitivi e negativi della schizofrenia. Anche buspirone \u00e8 stato studiato allo stesso scopo.\nChimica.\nBuspirone originariamente fu classificato come azaspirodecanedione, poi abbreviato ad azapirone or azaspirone, per il fatto che la sua struttura molecolare contiene questo gruppo, e altri farmaci con strutture simili furono poi classificati allo stesso modo.\nIn ogni caso, nonostante tutti siano classificati come azapironi, non tutti contengono la struttura dell'azapirodecanedione, ed in realt\u00e0 la gran parte non ne contiene una variante.\nInoltre molti azapironi sono anche pirimidinilpiperazine, anche se pure questa caratteristica non \u00e8 propria di tutte le molecole.\nI farmaci classificati come azapironi possono essere identificati grazie al suffisso \"-spirone\" oppure \"-pirone\".\nFarmacologia.\nFarmacodinamica.\nDal punto di vista farmacologico gli azapironi differiscono fra loro poich\u00e9 posseggono diversa attivit\u00e0 ed affinit\u00e0 nei confronti dei seguenti recettori:\nPer alcuni azapironi si \u00e8 dimostrata una qualche attivit\u00e0 verso i recettori D4, 5-HT2C, 5-HT7 e sigma.\nMentre alcune di queste propriet\u00e0, come ad esempio il blocco dei recettori 5-HT2A e D2 possono essere utili per alcune indicazioni (il trattamento della schizofrenia, in particolare per le molecole perospirone e tiospirone), tutte le altre propriet\u00e0, eccetto l'agonismo 5-HT1A, sono generalmente indesiderate in un ansiolitico e contribuiscono agli effetti collaterali.\nAttualmente si assiste ad un ulteriore sviluppo per riuscire a portare sul mercato agenti ansiolitici sempre pi\u00f9 selettivi.\nUn esempio di questo sviluppo \u00e8 gepirone, che attualmente \u00e8 in fase di trial clinico negli Stati Uniti per il trattamento della depressione maggiore ed il disturbo d'ansia generalizzato.\nUn ulteriore esempio \u00e8 tandospirone che \u00e8 stato autorizzato in Giappone per il trattamento dell'ansia e come principio che migliora l'azione di altri farmaci antidepressivi.\nGli agonisti parziali del recettore 5-HT1A si sono dimostrati efficaci contro la depressione in studi sui roditori ed in trial clinici sull'essere umano.\nSfortunatamente, in ogni caso, la loro efficacia \u00e8 limitata e si comportano come antidepressivi di potenza relativamente moderata.\nAnzich\u00e9 essere utilizzati come farmaci per un trattamento in monoterapia, essi sono comunemente utilizzati per aumentare l'efficacia di altri farmaci antidepressivi di tipo serotoninergico, come gli inibitori selettivi del reuptake della serotonina.\n\u00c8 stato suggerito che l'elevata attivit\u00e0 intrinseca sul recettore 5-HT1A postsinaptico sia necessaria perch\u00e9 si determino i massimi benefici terapeutici, e come risultato, sono iniziati studi su quegli azapironi che agiscono come agonisti completi del recettore 5-T1A, come ad esempio alnespirone ed eptapirone.\nEd effettivamente, in studi preclinici, eptapirone ha mostrato di possedere effetti antidepressivi molto marcati, che sono superiori rispetto a quelli ottenibili con alte dosi di imipramina e paroxetina.\nFarmacocinetica.\nGli azapironi sono scarsamente, ma comunque sensibilmente assorbiti, hanno un rapido inizio d'azione, e si caratterizzano per una breve emivita farmacologica che varia da 1 a 3 ore. Ne consegue che essi debbono essere somministrati almeno 2 o 3 volte al giorno. L'unica eccezione \u00e8 rappresentata da umespirone, che ha una lunga durata d'azione con una singola dose che perdura per oltre 23 ore.\nSfortunatamente umespirone non \u00e8 in commercio. Attualmente \u00e8 in fase di sviluppo una formulazione di gepirone a rilascio prolungato che, se approvata, aiuter\u00e0 a mitigare e forse risolvere questo problema.\nGli azapironi sono metabolizzati dal fegato e l'eliminazione avviene per via urinaria o fecale. Un metabolita comune di molti azapironi, incluso buspirone, gepirone, ipsapirone, revospirone e tandospirone \u00e8 l'1-(2-pirimidinil) piperazine (1-PP).\n1-PP possiede azione di agonismo parziale verso il recettore 5-HT1A ed azione di antagonismo \u03b12-adrenergico. Verosimilmente per questo motivo determina gran parte degli effetti collaterali.\nEffetti collaterali.\nGli effetti collaterali degli azapironi possono includere vertigini, cefalea, irrequietezza, nausea, e diarrea.\nGli azapironi presentano effetti avversi pi\u00f9 tollerabili rispetto a molti altri farmaci ansiolitici, come ad esempio le benzodiazepine. Diversamente dalle benzodiazepine, gli azapironi non presentano un significativo rischio d'abuso e non determinano dipendenza, non causano perdita di memoria od apprezzabili alterazioni di tipo cognitivo e neppure sedazione. Inoltre non sembrano determinare apprezzabile tolleranza o dipendenza fisica.\nIn ogni caso, gli azapironi sono considerati meno validi nel controllo della sintomatologia e richiedono diverse settimane per determinare i loro benefici effetti terapeutici."}
{"id": "4363447", "revid": "767487", "url": "https://it.wikipedia.org/wiki?curid=4363447", "title": "L'idolo delle donne (film 1933)", "text": "L'idolo delle donne (\"The Prizefighter and the Lady\") \u00e8 un film del 1933 diretto e prodotto da W. S. Van Dyke.\nLa sceneggiatrice Frances Marion ottenne una candidatura per l'Oscar al miglior soggetto.\nTrama.\nSteve Morgan \u00e8 un ex marinaio che ora lavora come buttafuori di un bar. L\u00ec, viene notato dall'allenatore di boxe noto come Il Professore, che gli promette una brillante carriera e diventa il suo mentore. Un giorno Steve incontra Belle, una cantante da cabaret. I due si innamorano e, dopo alcune avversit\u00e0, si sposano. Il matrimonio fa bene al pugile, che vince un match dietro l'altro. Ma \u00e8 un donnaiolo, il che fa tornare Belle da Ryan, il suo protettore. Pentito, Steve si ubriaca pesantemente proprio quando deve affrontare Primo Carnera per la cintura dei pesi massimi.\nProduzione.\nIl film fu prodotto dalla Metro-Goldwyn-Mayer. Venne girato all'Iverson Ranch a Chatsworth (Los Angeles) dall'inizio settembre a fine ottobre 1933.\nHoward Hawks fu sostituito alla regia da Van Dyke quando abbandon\u00f2 il \"set\" dopo aver scoperto che il protagonista non sarebbe stato Clark Gable ma un attore non professionista, il pugile Max Baer.\nDistribuzione.\nIl copyright del film, richiesto dalla Metro-Goldwyn-Mayer Corp., fu registrato il 6 novembre 1933 con il numero LP4291.\nDistribuito dalla Metro-Goldwyn-Mayer (MGM) (controlled by Loew's Incorporated), usc\u00ec nelle sale cinematografiche USA il 10 novembre 1933."}
{"id": "4363462", "revid": "110883197", "url": "https://it.wikipedia.org/wiki?curid=4363462", "title": "Nuclei Iniziativa Proletaria Rivoluzionaria", "text": "I Nuclei Iniziativa Proletaria Rivoluzionaria furono un gruppo terrorista di stampo comunista nato nel 1999 con l'avvento delle Nuove Brigate Rosse.\nLe tesi e le azioni.\nLe prime azioni vennero fatte durante quella che definirono la \u00abristrutturazione del capitalismo italiano\u00bb ed il \u00abprogressivo smantellamento dello Statuto dei Lavoratori\u00bb durante i Governi Berlusconi, Prodi e D'Alema, accusati da NIPR e BR di essere dei governi fantoccio della Confindustria italiana, e in concomitanza della guerra del Kosovo, che veniva accusata di essere una guerra imperialista contro la Jugoslavia, fatta dagli Usa e dalla Nato per depredare e sfruttare l'Europa Orientale.\nLa prima azione venne realizzata a Roma e fu un pacco bomba contro la sede della Confindustria, causando alcuni danni. Subito dopo l'omicidio D'Antona vennero realizzati alcuni pacchi bomba contro le sedi romane di Forza Italia e Alleanza Nazionale, nelle quali vennero distrutti i portoni d'ingresso, senza per\u00f2 causare vittime. Altri pacchi bomba vennero lanciati contro alcune sedi Nato in Italia, anche queste per\u00f2 non causarono gravi danni. Ci fu anche un attentato fallito contro l'Istituto affari internazionali (2001), con la bomba che esplose di notte e distrusse completamente il portone blindato della sede di via Brunetti a Roma."}
{"id": "4363464", "revid": "22475", "url": "https://it.wikipedia.org/wiki?curid=4363464", "title": "Scintigramma", "text": ""}
{"id": "4363466", "revid": "119705895", "url": "https://it.wikipedia.org/wiki?curid=4363466", "title": "Parisine", "text": "Parisine \u00e8 un carattere tipografico senza grazie ideato dal designer Jean Fran\u00e7ois Porchez dell'azienda \"Porchez Typofonderie\" su commissione della RATP, l'ente gestore del trasporto pubblico a Parigi, che aveva intenzione di unificare a livello visivo la segnaletica e la comunicazione ufficiale dell'intera rete. Il carattere \u00e8 utilizzato dal 1996 all'interno della rete metropolitana, RER, tranviaria e autobus e, dal 2015, anche nella metro di Osaka per le indicazioni in alfabeto latino; \u00e8 utilizzato anche nella metropolitana di Algeri. Le sue forme si richiamano al carattere ideato da Edward Johnston ed Eric Gill per la metropolitana di Londra.\nIl nome \"Parisine\", inoltre, \u00e8 un marchio registrato dalla stessa RATP presso l'INPI.\nCaratteristiche.\nIl carattere, essendo stato pensato principalmente per la segnaletica, risponde al requisito principale di leggibilit\u00e0 anche da lunghe distanze senza ambiguit\u00e0 (specialmente dalle persone che non fanno abitualmente uso dei caratteri dell'alfabeto latino). Le sue proporzioni sono basate (con una riduzione totale del 10%) sul font Helvetica.\nLa famiglia del carattere comprende le versioni:"}
{"id": "4363467", "revid": "112834345", "url": "https://it.wikipedia.org/wiki?curid=4363467", "title": "Pioggia rossa", "text": "La \"pioggia rossa\" \u00e8 un fenomeno meteorologico che consiste in una precipitazione piovosa di colore rosso. L'aspetto inconsueto ha fatto pensare in passato che si trattasse di sangue che cadeva dal cielo, spesso interpretato come evento soprannaturale. Nella maggior parte dei casi la pioggia di sangue \u00e8 dovuta a polveri atmosferiche (come sabbia del deserto) che colorano l'acqua.\nStoria.\nGi\u00e0 agli inizi del XIX secolo, lo scienziato molfettese Giuseppe Maria Giovene riusc\u00ec a interpretare correttamente il fenomeno della pioggia rossa caduta in Puglia il 7 marzo 1803. Si credeva allora che la pioggia fosse stata causata dall'esplosione del Vesuvio o dell'Etna oppure che fosse dovuta al trasporto di materia del fondo marino sollevata per mezzo di vapori; Giovene mise in correlazione i venti precedenti alla pioggia e arriv\u00f2 alla conclusione che la sabbia proveniva dall'Africa, sospinta dal vento proveniente da sud-est.\nCronologia.\nDurante la storia ci sono molte attestazioni, letterarie e storiografiche, di presunte piogge di sangue:\nPioggia gialla e nera.\nCi sono stati casi di pioggia con altri colori insoliti. Il 28 aprile 1884 in Inghilterra, tra Church Stretton e Much Wenlock si abbatt\u00e9 un violento temporale di pioggia nera, che sembrava inchiostro, forse dovuto ad anomale concentrazioni di carbone nell'aria. Nel Kentucky, il 12 marzo 1867 si ebbe una pioggia gialla di pi\u00f9 di 60 mm, dovuta probabilmente a una concentrazione inconsueta di pollini.\nNeve.\nCi sono stati alcuni esempi di neve rossa (come a Pechino, nel 2001), gialla (come nell'Appennino tosco-emiliano, nel 2004) o nera, dovuta alla presenza di pollini, di sabbia desertica, di fumi industriali o polvere vulcanica nei fiocchi stessi."}
{"id": "4363470", "revid": "1382024", "url": "https://it.wikipedia.org/wiki?curid=4363470", "title": "Ekaterina Lavrent'eva", "text": "Con dodici medaglie mondiali (di cui quattro d'oro), sette europee (tra cui cinque d'oro) e dodici Coppe del Mondo, con 55 vittorie di tappa all'attivo tutte nel singolo, \u00e8 l'atleta donna pi\u00f9 titolata e vittoriosa di questo sport."}
{"id": "4363473", "revid": "339392", "url": "https://it.wikipedia.org/wiki?curid=4363473", "title": "Sevadas", "text": ""}
{"id": "4363474", "revid": "339392", "url": "https://it.wikipedia.org/wiki?curid=4363474", "title": "Sebadas", "text": ""}
{"id": "4363475", "revid": "339392", "url": "https://it.wikipedia.org/wiki?curid=4363475", "title": "Seattas", "text": ""}
{"id": "4363476", "revid": "1889177", "url": "https://it.wikipedia.org/wiki?curid=4363476", "title": "Universit\u00e0 Bordeaux I", "text": "L'Universit\u00e0 Bordeaux I (\"Universit\u00e9 Bordeaux I\" o \"Bordeaux I\") \u00e8 un istituto universitario francese, attivo in tutti i domini di ricerca ai pi\u00f9 alti livelli, dimostrato da diversi riconoscimenti e premi vinti dai suoi ricercatori, e dalle molte collaborazioni internazionali che l'universit\u00e0 mantiene con tutti e cinque i continenti."}
{"id": "4363481", "revid": "1494169", "url": "https://it.wikipedia.org/wiki?curid=4363481", "title": "S\u00e1ndor", "text": ""}
{"id": "4363483", "revid": "307923", "url": "https://it.wikipedia.org/wiki?curid=4363483", "title": "Marcin J\u00f3zef Zebrowski", "text": ""}
{"id": "4363489", "revid": "1573940", "url": "https://it.wikipedia.org/wiki?curid=4363489", "title": "Oecophylla smaragdina", "text": "Oecophylla smaragdina () \u00e8 una formica della sottofamiglia Formicinae, diffusa nella zona tropicale dell'Australasia.\nDistribuzione e habitat.\nL'areale di \"O. smaragdina\" si estende dall' India meridionale, attraverso il sud-est asiatico, sino all'Australia settentrionale.\nBiologia.\nSono formiche arboricole che si caratterizzano per una tecnica di costruzione dei nidi molto sofisticata: le operaie formano delle lunghe catene e accostano tra di loro i lembi delle foglie, incollandoli con le secrezioni sericee prodotte dalle larve.\nUso gastronomico.\nIn alcuni paesi del sud est asiatico le larve di \"Oecophylla smaragdina\" sono considerate un cibo prelibato e sono usate come ingrediente per la preparazione di zuppe, insalate, snack."}
{"id": "4363497", "revid": "1573940", "url": "https://it.wikipedia.org/wiki?curid=4363497", "title": "Oecophylla longinoda", "text": "Oecophylla longinoda () \u00e8 una formica della sottofamiglia Formicinae, diffusa nell'Africa subsahariana.\nDistribuzione e habitat.\nL'areale di \"O. longinoda\" si estende nella fascia tropicale dell'Africa subsahariana.\nBiologia.\nSono formiche arboricole che si caratterizzano per una tecnica di costruzione dei nidi molto sofisticata: le operaie formano delle lunghe catene e accostano tra di loro i lembi delle foglie, incollandoli con le secrezioni sericee prodotte dalle larve."}
{"id": "4363499", "revid": "339392", "url": "https://it.wikipedia.org/wiki?curid=4363499", "title": "Gaetana", "text": ""}
{"id": "4363501", "revid": "767487", "url": "https://it.wikipedia.org/wiki?curid=4363501", "title": "Han Feizi", "text": "Lo Han Feizi () \u00e8 un testo scritto nel III secolo a.C. dal pensatore cinese Han Fei (?-233 a.C.).\nTema.\nContenente 55 dettagliati capitoli della sua filosofia politica, l'opera riunisce tutti gli scritti attribuiti all'Autore, costituendo la sintesi del pensiero legista al termine Periodo dei regni combattenti in Cina. Il presupposto fondamentale \u00e8 rappresentato dalla concezione che il mondo senza un governo forte sia destinato alla rovina, posto che gli uomini sono usi a comportamenti negativi verso il bene collettivo. Coi suoi scritti Han Fei cerc\u00f2 di spingere Ying Zheng, re dei Qin, a unificare i territori cinesi. Quest'ultimo segu\u00ec il consiglio, ma lo fece incarcerare con l'accusa di aver cospirato contro di lui. L'opera \u00e8 preziosa pure per l'abbondanza di aneddoti sulla Cina prima dell'era della dinastia Qin. La prima traduzione italiana appare per i tipi di Einaudi, presentando 29 dei 55 capitoli del testo.\nInfluenza culturale.\nRiflessione di un pensiero radicato sugli eterni problemi del potere, in contrasto con la tradizione confuciana, lo \"Han Feizi\" \u00e8 stato meditato dai politici cinesi di ogni epoca, tacciato di libro maledetto, talvolta esaltato: durante la Rivoluzione Culturale, Mao Tze Tung lo cit\u00f2 contro Lin Piao e Confucio."}
{"id": "4363505", "revid": "297059", "url": "https://it.wikipedia.org/wiki?curid=4363505", "title": "Ges\u00f9 nel Nuovo Testamento", "text": "Ges\u00f9 nel Nuovo Testamento indica la vita di Ges\u00f9 di Nazaret secondo i quattro Vangeli canonici del Nuovo Testamento che costituiscono\nle fonti primarie di informazione. Tuttavia anche altre parti del Nuovo Testamento, come le \"Lettere di Paolo\", includono riferimenti ad episodi fondamentali della sua vita, tra cui l'Ultima Cena.\nGli \"Atti degli Apostoli\" () riportano inoltre l'Ascensione di Ges\u00f9 in maniera pi\u00f9 estesa dei vangeli canonici.\nLa genealogia e Nativit\u00e0 di Ges\u00f9 sono descritti in due dei quattro vangeli canonici: Matteo e Luca. Luca e Matteo descrivono Ges\u00f9 che nasce a Betlemme, in Giudea, da madre vergine. In Matteo, i magi seguono una stella fino a Betlemme per portare doni al Ges\u00f9 bambino, nato \"Re dei Giudei\". Re Erode massacra tutti i bambini di Betlemme per uccidere Ges\u00f9, ma la sacra famiglia fugge in Egitto e in seguito si stabilisce a Nazaret.\nNei vangeli, il ministero di Ges\u00f9 inizia col suo Battesimo da parte di Giovanni Battista, quando Ges\u00f9 ha circa trenta anni. Ges\u00f9 comincia quindi a predicare nella Galilea e a raccogliere discepoli. Dopo la \"confessione di Pietro\" che afferma Ges\u00f9 come il Cristo (, e ), tre dei discepoli assistono alla sua Trasfigurazione. Dopo la morte del Battista e la Trasfigurazione, Ges\u00f9 inizia il suo ultimo viaggio verso Gerusalemme, avendovi predetto la propria morte. Ges\u00f9 entra trionfalmente a Gerusalemme e una volta l\u00ec l'attrito con i farisei aumenta e uno dei suoi discepoli accetta di tradirlo per trenta denari d'argento.\nNelle narrazioni evangeliche, verso la fine della sua ultima settimana a Gerusalemme, Ges\u00f9 ha l'Ultima Cena con i suoi discepoli e il giorno dopo viene tradito da Giuda Iscariota, arrestato e processato. Il processo si conclude con la sua crocifissione e morte. Tre giorni dopo la sua sepoltura, Ges\u00f9 risorge e appare ai suoi discepoli durante un periodo di 40 giorni, dopodich\u00e9 ascende al Cielo.\nGenealogia e Nativit\u00e0.\nLa Genealogia e la Nativit\u00e0 di Ges\u00f9 sono descritte in due dei quattro vangeli canonici: Matteo e Luca. Il Genealogia di Ges\u00f9 \u00e8 descritta in e . Mentre Luca traccia la genealogia dal basso andando verso l'alto, fino ad Adamo e Dio, Matteo la traccia dall'alto verso il basso, da Abramo fino a Ges\u00f9. Entrambi i vangeli affermano che Ges\u00f9 fu generato non da Giuseppe, ma da Dio. Entrambi i resoconti fanno risalire Giuseppe a Re Davide e da lui ad Abramo. Questi elenchi sono identici da Abramo a David (tranne uno), ma differiscono quasi completamente da Davide a Giuseppe. Matteo cita Giacobbe come padre di Giuseppe, e Luca dice che Giuseppe era il figlio di Eli. I tentativi di spiegare le differenze tra le genealogie sono di varia natura, ad esempio Luca traccia la genealogia tramite Maria mentre Matteo la ripercorre tramite Giuseppe; oppure si sostiene che Giacobbe ed Eli fossero erano entrambi padri di Giuseppe, uno il padre legale \u2013 dopo la morte del reale padre di Giuseppe \u2013 ma non c'\u00e8 accordo tra gli studiosi su una soluzione delle differenze.\nLuca e Matteo descrivono Ges\u00f9 nato a Betlemme, in Giudea, da madre vergine. Luca presenta la storia di Natale, in cui Giuseppe e Maria, a causa di un censimento voluto dall'Imperatore Augusto, vanno a Betlemme, dove Ges\u00f9 nasce e viene deposto in una mangiatoia. Gli angeli lo proclamano Salvatore di tutte le genti e i pastori vengono ad adorarlo. Dopo la presentazione di Ges\u00f9 al tempio, la famiglia ritorna a Nazaret. In Matteo, tre magi seguono una stella verso Betlemme per portare i loro doni a Ges\u00f9, nato \"Re dei Giudei\". Re Erode ordina il massacro tutti i bambini di Betlemme perch\u00e9 cos\u00ec venga ucciso anche Ges\u00f9, ma la Sacra Famiglia fugge in Egitto e poi ritorna dopo la morte di Erode e si trasferisce a Nazaret. Gli studiosi neotestamentari discutono se questi due resoconti possano essere verificati o meno, e alcuni vedono tali narrazioni come non storiche. Alcuni studiosi vedono per\u00f2 la questione della storicit\u00e0 come secondaria, dato che i vangeli furono scritti principalmente come documenti teologici piuttosto che esposizioni cronologiche. Altri studiosi cristiani tradizionali sostengono che i due resoconti non si contraddicono l'un l'altro e indicano le loro rispettive somiglianze.\nMinistero.\nLe cinque fasi principali della narrazione evangelica della vita di Ges\u00f9 sono il suo Battesimo, la Trasfigurazione, la Crocifissione, la Risurrezione e l'Ascensione.\nNei vangeli, il ministero di Ges\u00f9 inizia col suo battesimo in un luogo della campagna della Giudea romana e in Transgiordania, vicino al fiume Giordano, e finisce a Gerusalemme, dopo l'Ultima Cena coi suoi discepoli. Il Vangelo di Luca () afferma che Ges\u00f9 avesse \"circa 30 anni\" all'inizio del suo ministero. La maggioranza delle cronologie di Ges\u00f9 tipicamente datano l'inizio del suo ministero verso gli anni 27-29 d.C. e la fine verso gli anni 30-36 d.C..\nIl \"Primo ministero in Galilea\" di Ges\u00f9 inizia quando, dopo il suo Battesimo, ritorna in quella regione dal deserto in Giudea. In questo primo periodo, egli predica in giro per la Galilea e recluta i primi discepoli, che iniziano a viaggiare con lui e vengono poi a costituire il nucleo della prima Chiesa poich\u00e9 si reputa che gli apostoli partirono da Gerusalemme per fondare le Sedi apostoliche. Il \"Principale ministero in Galilea\" che comincia da Matteo , include la vocazione dei dodici apostoli e si sviluppa lungo quasi tutto il corso del ministero di Ges\u00f9 in Galilea. Il \"Ministero finale di Ges\u00f9 in Galilea\" inizia dopo la morte di Giovanni Battista, mentre Ges\u00f9 si prepara ad andare a Gerusalemme.\nNel \"Successivo ministero in Giudea\" Ges\u00f9 inizia il suo ultimo viaggio a Gerusalemme attraversando la Giudea. Mentre Ges\u00f9 si dirige verso Gerusalemme, nel \"Successivo ministero in Perea\", circa ad un terzo di percorso dal Mare di Galilea (in realt\u00e0 un lago di acqua dolce) lungo il fiume Giordano, egli ritorna nella zona dove fu battezzato.\nIl \"Ministero finale a Gerusalemme\", che viene a volte chiamato la \"Settimana di Passione\", ainizia con l'entrata trionfale di Ges\u00f9 a Gerusalemme. I Vangeli forniscono pi\u00f9 particolari circa il ministero finale che non degli altri periodi, dedicando approssimativamente un terzo dei loro testi all'ultima settimana della vita di Ges\u00f9 a Gerusalemme.\nLuoghi del ministero.\nNei resoconti del Nuovo Testamento, i luoghi principali del ministero di Ges\u00f9 furono la Galilea e la Giudea, con attivit\u00e0 che si svolsero anche nelle aree circostanti, come in Perea e in Samaria.\nLa narrativa evangelica del ministero di Ges\u00f9 viene tradizionalmente suddivisa in sezioni di natura geografica:\nAnche gli accadimenti narrati dal Nuovo Testamento in merito alle apparizioni di Ges\u00f9 risorto e alla sua ascensione si svolgono nella zona della Giudea.\nBattesimo e tentazioni.\nIl Battesimo di Ges\u00f9 segna l'inizio del suo ministero pubblico. Questo evento viene registrato nei Vangeli Canonici di Matteo, Marco e Luca. In , piuttosto che una narrativa diretta, \u00e8 Giovanni Battista che fornisce testimonianza dell'episodio.\nNel Nuovo Testamento, Giovanni Battista predic\u00f2 un \"battesimo con l'acqua\", non di perdono ma di penitenza o pentimento per la remissione dei peccati (), e si dichiar\u00f2 un precursore di uno che avrebbe battezzato \"con lo Spirito Santo e con il fuoco\" (). Cos\u00ec facendo, preparava la via a Ges\u00f9. Ges\u00f9 giunse presso il fiume Giordano, dove fu battezzato da Giovanni. La scena battesimale include il Cielo che si apre, una colomba che discende dallo Spirito Santo, e una voce divina (\"Bat Kol\") che proclama: \"Questi \u00e8 il Figlio mio prediletto, nel quale mi sono compiaciuto.\"\nLa maggior parte degli studiosi moderni reputano il fatto che Ges\u00f9 fu battezzato da Giovanni come un evento storico a cui pu\u00f2 essere assegnato un elevato grado di certezza. James Dunn asserisce che la storicit\u00e0 del Battesimo e della crocifissione di Ges\u00f9 \"riscuotono un consenso quasi universale\". Insieme alla sua Crocifissione, la maggior parte degli studiosi neotestamentari lo considerano uno dei due fatti storicamente certi su Ges\u00f9, e spesso lo usano come punto di partenza per lo studio del Ges\u00f9 storico.\nLe \"tentazioni di Ges\u00f9\" vengono narrate nei vangeli di Matteo, Marco, e Luca. In questi racconti, dopo esser battezzato, Ges\u00f9 digiuna per quaranta giorni e notti nel deserto della Giudea. Durante tale periodo, il diavolo gli appare e lo tenta. Dopo che Ges\u00f9 ha rifiutato ciascuna tentazione, il diavolo diparte e gli angeli arrivano a confortare e nutrire Ges\u00f9.\nVocazione dei discepoli e primo ministero.\nLa chiamata dei primi discepoli \u00e8 uno degli episodi fondamentali dei vangeli e che inizia il ministero attivo di Ges\u00f9, preparando il percorso del gruppo di seguaci che in seguito formeranno la prima Chiesa. Ha luogo in , e presso il Mare di Galilea. riporta il primo incontro con due dei discepoli un po' di tempo prima, in presenza di Giovanni Battista. Specialmente nel Vangelo di Marco, l'inizio del ministero di Ges\u00f9 e la chiamata dei primi discepoli sono avvenimenti inseparabili.\nNel Vangelo di Luca (), l'evento forma parte della prima pesca miracolosa e si conclude con Pietro insieme a Giacomo e Giovanni, figli di Zebedeo, che si uniscono a Ges\u00f9 vocazionalmente come discepoli. La raccolta dei discepoli in segue modelli di discepolato che vengono variamente descritti nel Nuovo Testamento, in quanto coloro che hanno ricevuto testimonianza da un altro seguace diventano a loro volta testimoni di Ges\u00f9. Andrea segue Ges\u00f9 grazie alla testimonianza di Giovanni Battista, Filippo porta Natanaele, e il sistema continua in , dove la \"Samaritana al pozzo\" ne porta testimonianza alla sua gente.\nQuesto periodo iniziale include anche il primo miracolo alle \"Nozze di Cana\", nel Vangelo di Giovanni dove Ges\u00f9 ed i suoi discepoli sono invitati ad un matrimonio e quando il vino viene a mancare, Ges\u00f9 trasforma l'acqua in vino eseguendo un miracolo.\nMinistero e miracoli in Galilea.\nL'attivit\u00e0 di Ges\u00f9 in Galilea comprende un certo numero di miracoli e gli insegnamenti. Gli inizi di questo periodo includono gli episodi del \"Servo del Centurione\" () e della \"Tempesta sedata\" (), entrambi sul tema della fede che supera la paura. In questo periodo Ges\u00f9 raduna altri discepoli, tra cui Matteo. Quella che viene chiamata la \"missione dei dodici apostoli\" si riferisce alla selezione iniziale dei Dodici Apostoli, presi tra i discepoli di Ges\u00f9, e al loro invio in missione.\nNel \"Discorso apostolico\" (), Ges\u00f9 istruisce i dodici apostoli, che vengono citati per nome in , di andare di citt\u00e0 in citt\u00e0 a predicare che \"il regno dei cieli \u00e8 vicino\", senza portarsi appresso alcuna possessione in viaggio. Separatamente narra dei Settanta discepoli, dove Ges\u00f9 nomina un grande numero di discepoli e li invia tra le genti in coppie con il \"mandato missionario\" di andare prima dell'arrivo di Ges\u00f9 in quei luoghi.\nDopo aver appreso la morte del Battista, Ges\u00f9 si ritira in barca verso un luogo solitario vicino a Betsaida, dove poi parla alla folla che l'ha seguito a piedi dalla altre citt\u00e0 e villaggi, e compie il miracolo della \"moltiplicazione dei pani e dei pesci\" per nutrire i presenti. Successivamente i vangeli presentano l'episodio della \"Camminata sull'acqua\" in , e quale fase importante nello sviluppo della relazione tra Ges\u00f9 ed i suoi discepoli in questo punto del suo ministero. L'episodio sottolinea l'importanza delle fede descrivendo che, quando Pietro tenta di camminare sull'acqua per andare incontro a Ges\u00f9, inizia ad affondare nel momento in cui perde la fede e ha paura, e alla fine dell'episodio i discepoli aumentano la loro fede in Ges\u00f9 e in esclamano: \"Tu sei veramente il Figlio di Dio!\".\nGli insegnamenti principali in questo periodo includono il \"Discorso sulla contaminazione\" in e dove, in risposta ad una rimostranza dei Farisei, Ges\u00f9 afferma: \"Non quello che entra nella bocca rende \"impuro\" l\u2018uomo, ma quello che esce dalla bocca rende \"impuro\" l\u2018uomo!\".\nDopo questo fatto, Ges\u00f9 si dirige verso le \"parti di Tiro e Sidone\" vicino al Mar Mediterraneo dove avviene l'esorcismo della figlia della Cananea in e . Tale episodio \u00e8 un esempio di come Ges\u00f9 enfatizzi il valore della fede, dicendo alla donna: \"Donna, davvero grande \u00e8 la tua fede! Ti sia fatto come desideri\" L'importanza della fede viene anche sottolineata dal miracolo della \"Guarigione dei dieci lebbrosi\" in .\nNel Vangelo di Marco, dopo esser passato per Sidone, Ges\u00f9 entra nella regione della Decapoli, un gruppo di dieci citt\u00e0 a sud-est della Galilea, dove in si narra il miracolo della \"guarigione del sordomuto\". Dopo il miracolo, i discepoli dicono: \"\"Fa udire i sordi e fa parlare i muti!\" L'episodio \u00e8 l'ultimo di una serie di miracoli che culmina con la proclamazione di Pietro in , che afferma Ges\u00f9 come il Cristo.\nProclamazione del Cristo.\nLa \"Confessio Petri (Confessione di Pietro)\", come viene indicata nella rispettiva sezione della \"Vulgata\", si riferisce ad un episodio nel Nuovo Testamento dove, in risposta alla domanda di Ges\u00f9 ai suoi discepoli: \"Voi chi dite che io sia?\" l'apostolo Pietro proclama Ges\u00f9 il Cristo - l'atteso Messia. Questa dichiarazione viene descritta nei tre Vangeli Sinottici: , e .\nLa \"Confessione di Pietro\" inizia come dialogo di Ges\u00f9 coi suoi discepoli, dove Ges\u00f9 chiede le loro opinioni su cosa la \"gente\" pensi di lui, e dice: \"Chi dice la gente che io sia?\" I discepoli forniscono una quantit\u00e0 di ipotesi comuni in quel tempo. Ges\u00f9 quindi chiede ai discepoli le loro stesse opinioni: \"E voi chi dite che io sia?\" Solo Simon Pietro gli risponde: \"Tu sei il Cristo, il Figlio del Dio vivente\".\nIn Ges\u00f9 benedice Pietro per la sua risposta e in seguito lo indica come la pietra della Chiesa, e afferma che egli dar\u00e0 a Pietro \"le chiavi del regno dei cieli\".\nNel benedire Pietro, Ges\u00f9 non solo accetta i titoli di \"Cristo\" e \"Figlio di Dio\" che Pietro gli attribuisce, ma dichiara anche la proclamazione della rivelazione divina, affermando che suo Padre nei Cieli l'ha rivelata a Pietro. Con questa affermazione, approvando entrambi i titoli come rivelazione divina, Ges\u00f9 si dichiara in modo inequivocabile di essere sia Cristo che il Figlio di Dio. L'annuncio di Ges\u00f9 come Cristo \u00e8 fondamentale per la Cristologia e la Confessione di Pietro e l'accettazione di Ges\u00f9 del titolo ne \u00e8 una dichiarazione definitiva nella narrazione del Nuovo Testamento.\nTrasfigurazione.\nLa \"Trasfigurazione di Ges\u00f9\" \u00e8 un episodio nella narrativa del Nuovo Testamento, dove Ges\u00f9 si trasfigura (o si trasforma) su una montagna, cambiando aspetto e mostrandosi a tre discepoli con uno straordinario splendore della persona e una stupefacente bianchezza delle vesti. Il fatto viene descritto nei Vangeli Sinottici (, , ) e citato da .\nIn questi resoconti Ges\u00f9 e tre dei suoi apostoli si recano su una montagna (il Monte della Trasfigurazione). Sulla montagna Ges\u00f9 inizia a rifulgere con raggi splendenti di luce e i profeti Mos\u00e8 ed Elia appaiono accanto a lui e gli parlano. Ges\u00f9 viene poi chiamato \"Figlio\" da una voce dal Cielo, che si presume sia Dio Padre, come per il suo Battesimo.\nLa Trasfigurazione \u00e8 uno dei miracoli di Ges\u00f9 nei Vangeli. Questo miracolo \u00e8 unico e particolare tra quelli che appaiono nei Vangeli canonici, in quanto accade a Ges\u00f9 stesso, alla sua persona. Tommaso d'Aquino considerava la Trasfigurazione \"il pi\u00f9 grande miracolo\", poich\u00e9 esso complementava il battesimo e mostrava la perfezione di vita Cielo. La Trasfigurazione \u00e8 uno dei cinque punti principali nella narrazione evangelica della vita di Ges\u00f9 \u2013 gli altri sono il Battesimo, la Crocifissione, la Risurrezione e l'Ascensione.\nNel Nuovo testamento, la Trasfigurazione \u00e8 un momento fondamentale ed il posto sulla montagna viene presentato come il punto in cui la natura umana si incontra con Dio: il luogo di incontro tra il temporale e l'eterno, con Ges\u00f9 stesso come fulcro di collegamento, che funge da ponte tra cielo e terra.\nViaggio finale a Gerusalemme.\nDopo la morte di Giovanni Battista e la Trasfigurazione, Ges\u00f9 inizia il suo viaggio finale a Gerusalemme, dopo aver predetto la sua morte in quella citt\u00e0. Il Vangelo di Giovanni afferma che, durante il viaggio finale, Ges\u00f9 ritorn\u00f2 nella zona dove era stato battezzato, e narra che \"al di l\u00e0 del Giordano, nel luogo dove prima Giovanni battezzava... molti credettero in lui\", e aggiunge \"tutto quello che Giovanni ha detto di costui era vero\". Si reputa che la zona in cui \u00e8 stato battezzato Ges\u00f9 sia nelle vicinanze della Perea, date le attivit\u00e0 del Battista a Bethabara e a \u00c6non, in e . Gli studiosi neotestamentari generalmente presumono che l'itinerario seguito da Ges\u00f9 dalla Galilea a Gerusalemme sia passato attraverso la Perea.\nQuesto periodo del ministero include il \"Discorso sulla Chiesa\", dove Ges\u00f9 anticipa una futura comunit\u00e0 di seguaci e spiega il ruolo dei suoi apostoli nel guidarla. Include le parabole della \"Pecorella smarrita\" e del \"Servo senza piet\u00e0\" in , che si riferiscono anche al Regno dei Cieli. Il tema generale del discorso \u00e8 l'anticipazione della succitata futura comunit\u00e0 di seguaci e il ruolo degli apostoli, dicendo loro: \"Tutto quello che legherete sopra la terra sar\u00e0 legato anche in cielo e tutto quello che scioglierete sopra la terra sar\u00e0 sciolto anche in cielo\" (). Il discorso sottolinea l'importanza dell'umilt\u00e0 e dell'abnegazione, come superiori virt\u00f9 all'interno della futura comunit\u00e0, insegnando che nel Regno di Dio, \u00e8 l'umilt\u00e0 simile a quella dei fanciulli che conta, e non il prestigio sociale e l'influenza.\nAl termine di questo periodo, il vangelo di Giovanni include l'episodio della risurrezione di Lazzaro in dove Ges\u00f9 resuscita Lazzaro di Betania quattro giorni dopo la sua sepoltura. Nel Vangelo di Giovanni la risurrezione di Lazzaro \u00e8 l'apice dei \"sette segni\" che gradualmente confermano l'identit\u00e0 di Ges\u00f9 quale Figlio di Dio e atteso Messia. \u00c8 inoltre un \"episodio centrale\" che inizia la concatenazione di eventi che portano all'ingresso trionfale di Ges\u00f9 in Gerusalemme con le folle acclamanti - e conseguentemente, alla decisione di Caifa e Sinedrio di uccidere Ges\u00f9.\nUltima settimana a Gerusalemme.\nLa descrizione dell'ultima settimana nella vita di Ges\u00f9 (spesso chiamata la \"Settimana Santa\") occupa circa un terzo della narrativa dei Vangeli Canonici. Il resoconto di quella settimana inizia con la descrizione dell'ingresso trionfale di Ges\u00f9 a Gerusalemme e termina con la crocifissione.\nL'ultima settimana a Gerusalemme \u00e8 la conclusione del viaggio che Ges\u00f9 aveva iniziato in Galilea attraverso la Perea e la Giudea. Poco prima della descrizione dell'arrivo a Gerusalemme, il Vangelo di Giovanni include l'episodio della resurrezione di Lazzaro, che crea la tensione tra Ges\u00f9 e le autorit\u00e0. All'inizio della settimana, mentre Ges\u00f9 entra a Gerusalemme, la folla lo acclama, aumentando quindi tale tensione.\nLa settimana inizia con l'ingresso trionfale a Gerusalemme. Durante la settimana del suo \"ministero finale di Gerusalemme\", Ges\u00f9 visita il Tempio e ha un conflitto con i cambiavalute sul loro uso del Tempio per scopi commerciali. Fa seguito un dibattito con i sacerdoti e gli anziani in cui la sua autorit\u00e0 viene messa in discussione. I sacerdoti, gli scribi e gli anziani si riuniscono per organizzare una congiura contro Ges\u00f9 e farlo morire. Uno dei suoi discepoli, Giuda Iscariota, decide di tradire Ges\u00f9 per trenta monete d'argento.\nVerso la fine della settimana Ges\u00f9 partecipa all'Ultima Cena coi suoi discepoli, durante la quale istituisce l'Eucaristia, predice il suo tradimento e li prepara alla sua dipartita col \"Discorso di commiato\" (). Dopo la cena, Ges\u00f9 viene tradito da Giuda con un bacio mentre \u00e8 in agonia nel giardino dei Getsemani, e viene arrestato. Dopo il suo arresto, Ges\u00f9 \u00e8 abbandonato dalla maggioranza dei discepoli e Pietro lo rinnega tre volte, come Ges\u00f9 gli aveva predetto durante l'Ultima Cena.\nLa settimana finale che inizia con il suo ingresso trionfale a Gerusalemme, si conclude quindi con la sua crocifissione e sepoltura quel venerd\u00ec.\nPassione.\nTradimento e arresto.\nIn , , e , subito dopo l'Ultima Cena, Ges\u00f9 si allontana a pregare: Matteo e Marco identificano tale luogo di preghiera con il Giardino dei Getsemani.\nGes\u00f9 \u00e8 accompagnato da Pietro, Giovanni e Giacomo il Maggiore, ai quali chiede: \"Restate qui e vegliate con me\". Poi si sposta un po' e, sentendosi angosciato e molto triste, prega dicendo: \"Abba, Padre mio, se \u00e8 possibile, passi da me questo calice! Per\u00f2 non come voglio io, ma come vuoi tu!\" Solo il Vangelo di Luca racconta l'angoscia di Ges\u00f9 citando i particolari del suo sudore che \"divent\u00f2 come gocce di sangue che cadevano a terra\" e l'apparizione di \"un angelo dal cielo [sceso] a confortarlo\" dopo aver accettato la volont\u00e0 del Padre. Ritornando dai discepoli dopo la preghiera, li trova addormentati e in dice a Pietro: \"Cos\u00ec non siete stati capaci di vegliare un'ora sola con me?\"\nMentre nel Giardino, sopraggiunge Giuda, accompagnato da una folla che include i sacerdoti, gli anziani e della gente armata. Giuda d\u00e0 un bacio a Ges\u00f9 per farlo identificare alla folla che quindi arresta Ges\u00f9. Uno dei suoi discepoli cerca di fermarli e usa una spada tagliando un orecchio ad uno degli uomini della folla. Luca afferma che Ges\u00f9 guarisce miracolosamente la ferita, mentre Giovanni e Matteo narrano che Ges\u00f9 critic\u00f2 tale atto di violenza, insistendo che i suoi discepoli non dovevano opporre resistenza al suo arresto. In Ges\u00f9 pronuncia una famosa frase: \"Tutti quelli che mettono mano alla spada periranno di spada\".\nProcesso.\nNella narrativa dei quattro vangeli canonici, dopo il tradimento e l'arresto, Ges\u00f9 viene portato davanti al Sinedrio, organo giudiziario ebraico. Ges\u00f9 \u00e8 processato dal Sinedrio, insultato e percosso, infine condannato per aver affermato di essere Figlio di Dio. Viene poi condotto da Ponzio Pilato e gli anziani ebrei chiedono al prefetto romano di giudicare e condannare Ges\u00f9 secondo la legge romana \u2014 accusandolo di dichiararsi Re degli Ebrei. Dopo un interrogatorio, dove Ges\u00f9 fornisce poche risposte, Pilato dichiara pubblicamente di trovare Ges\u00f9 innocente, ma la folla insiste che sia punito. Pilato lo fa sottoporre alla flagellazione e lo mostra alla folla, che insiste per la condanna a morte; ordina allora la crocifissione di Ges\u00f9. Sebbene i resoconti evangelici varino nei dettagli, tuttavia sono d'accordo sul carattere generale e struttura complessiva dei processi a Ges\u00f9.\nSolo nel Vangelo di Luca, riscontrando che Ges\u00f9 \u00e8 della Galilea e quindi sotto la giurisdizione di Erode Antipa, Pilato decide di mandarlo da Erode. Erode Antipa (lo stesso che aveva ordinato l'esecuzione di Giovanni Battista) da tempo voleva incontrare Ges\u00f9, perch\u00e9 desiderava osservare uno dei suoi miracoli. Tuttavia Ges\u00f9 dice poco o nulla in risposta alle domande di Erode o alle accuse veementi dei sacerdoti e degli scribi. Erode ed i suoi soldati prendono in giro Ges\u00f9, gli fanno indossare un vistoso mantello come \"Re degli Ebrei\", e lo mandano indietro a Pilato. Cos\u00ec, in quel giorno, Erode e Pilato diventano amici, dato che in precedenza erano reciprocamente ostili. \u00c8 chiaro quindi che, dopo aver interrogato Ges\u00f9 e ricevuto pochissime risposte, Erode non lo considera una minaccia al suo potere e lo rimanda da Pilato.\nDopo che Ges\u00f9 \u00e8 riportato dalla corte di Erode al \"praetorium\" di Pilato, questi lo dichiara pubblicamente innocente delle accuse, ma la folla insiste sulla pena capitale. La regola universale della condanna a morte nell'Impero Romano la limitava soltanto al tribunale del governatore romano. e Pilato decide di lavarsene le mani pubblicamente, non volendo compartecipare alla responsabilit\u00e0 della morte di Ges\u00f9. Pilato si presenta, dunque, come avvocato difensore di Ges\u00f9, piuttosto che come giudice di un'udienza ufficiale, ma ci\u00f2 nonostante ordina la sua crocifissione.\nCrocifissione e sepoltura.\nLa crocifissione di Ges\u00f9 \u00e8 descritta in tutti e quattro i vangeli canonici, e viene anche attestata da altre fonti dell'epoca (per es. Flavio Giuseppe e Tacito) e considerata un evento storico.\nDopo i processi, Ges\u00f9 viene fatto salire al Calvario (percorso tradizionalmente chiamato via Dolorosa) e i tre vangeli sinottici indicano che fu assistito da Simone di Cirene, costretto a farlo dai soldati romani. In Ges\u00f9 dice alle donne tra la moltitudine di gente che lo seguiva, di non piangere per lui ma per s\u00e9 stesse e i propri figli. Arrivato al Calvario (\"Golgota\"), a Ges\u00f9 viene offerto da bere del vino mischiato a fiele \u2014 solitamente offerto come forma di antidolorifico. I vangeli di Matteo e Marco riportano che Ges\u00f9 rifiut\u00f2.\nI soldati poi crocifiggono Ges\u00f9 e, \"divise le sue vesti, le tirarono a sorte\". Sopra la sua testa sulla croce viene posta la scritta \"Re dei Giudei\" e i soldati e passanti lo prendono in giro per tale titolo. Ges\u00f9 \u00e8 crocifisso tra due ladroni, uno dei quali rimprovera Ges\u00f9, mentre l'altro lo difende. Ciascun vangelo fornisce il proprio resoconto delle ultime parole di Ges\u00f9, che includono sette ultimi detti mentre in croce. In Ges\u00f9 affida sua madre al discepolo che amava e in esclama: \"Padre, perdonali, perch\u00e9 non sanno quello che fanno\", usualmente interpretato come perdono dei soldati romani e degli altri coinvolti.\nNei tre vangeli sinottici, vari eventi soprannaturali accompagnano la crocifissione di Cristo, tra cui l'oscuramento del cielo con eclisse, un terremoto, e (in Matteo) la risurrezione dei santi. Lo squarcio del velo del Tempio, nel momento della morte di Ges\u00f9, viene citato dai sinottici. I soldati romani non spezzarono le gambe a Ges\u00f9, come invece fecero agli altri due crocefissi (spezzare le gambe accelerava la morte per crocifissione), poich\u00e9 Ges\u00f9 era gi\u00e0 morto; ci\u00f2 adempie ulteriormente la profezia, come citata da : \"Questo infatti avvenne perch\u00e9 si adempisse la Scrittura: Non gli sar\u00e0 spezzato alcun osso.\" Uno dei soldati per\u00f2 colpisce il fianco di Ges\u00f9 con la lancia, facendone uscire sangue e acqua. In , il centurione romano, impressionato dagli eventi, chiama Ges\u00f9 Figlio di Dio.\nDopo la morte di Ges\u00f9 nel venerd\u00ec, Giuseppe di Arimatea chiede il permesso a Pilato di rimuovere la salma, che viene quindi tirata gi\u00f9 dalla croce, avvolta in un lenzuolo pulito e sepolta in una tomba scavata nella roccia, con l'aiuto di Nicodemo. In gli ebrei vanno da Pilato il giorno dopo la crocifissione e chiedono delle guardie presso la tomba, sigillandola inoltre con un masso, per essere sicuri che il corpo rimanga sul posto.\nRisurrezione e Ascensione.\nRisurrezione.\nI vangeli affermano che il primo giorno della settimana dopo la crocifissione (tipicamente interpretato come la domenica), i seguaci di Ges\u00f9 lo incontrarono risorto dai morti, dopo che la sua tomba fu trovata vuota. Il Nuovo Testamento non include un resoconto del \"momento della risurrezione\" e le icone della Chiesa orientale non illustrano quel momento, ma mostrano le \"portatrici di mirra\" e scene di salvezza.\nIl Cristo risorto appare quindi ai suoi seguaci in quel giorno e varie volte successivamente, pronuncia dei sermoni e cena con alcuni di loro, prima di \"salire al Cielo\". I vangeli di Luca e Marco includono brevi menzioni dell'Ascensione, ma i riferimenti principali si trovano altrove nel Nuovo Testamento.\nI quattro vangeli presentano varianti nelle rispettive narrazioni della risurrezione di Ges\u00f9 e delle sue apparizioni, ma ci sono quattro punti che sono condivisi da tutti:: lo spostamento del masso che chiudeva la tomba, la visita delle donne durante \"il primo giorno della settimana\"; che il Cristo risorto scelse di apparire per primo alle donne (o ad una donna) e disse loro di informare gli altri discepoli; la prominenza di Maria Maddalena nelle narrazioni. Le varianti trattano del tempo preciso in cui le donne visitarono la tomba, il numero e l'identit\u00e0 delle donne; lo scopo della loro visita; le apparizioni dei messaggeri angelici o umani; il loro messaggio alle donne; e la risposta/reazione delle donne.\nIn , , e la sua risurrezione \u00e8 annunciata e spiegata ai seguaci, che arrivano sul posto la mattina presto, da uno o due esseri (umani o angelici) vestiti di mantelli raggianti e che appaiono dentro o vicino al sepolcro. I resoconti dei vangeli variano circa chi arriv\u00f2 prima presso la tomba, ma sono comunque donne e vengono istruite dal Cristo risorto di avvertire gli altri discepoli. Tutte e quattro le narrative includono Maria Maddalena e tre includono Maria di Giacomo (chiamata da \"Matteo\" \"l'altra Maria\"). I passi di e indicano che Ges\u00f9 apparve prima alla Maddalena, e afferma che ella fu tra le \"portatrici di mirra\" che avvisarono i discepoli sulla risurrezione. In , per spiegare la tomba vuota, gli anziani ebrei corrompono i soldati che avevano custodito la tomba dicendo loro di diffondere la voce che i discepoli di Ges\u00f9 hanno preso il suo corpo.\nApparizioni della Risurrezione.\nDopo la scoperta della tomba vuota, i vangeli riportano che Ges\u00f9 fece una serie di apparizioni ai discepoli.\nIn Ges\u00f9 appare a Maria Maddalena subito dopo la sua risurrezione. Inizialmente ella non lo riconosce e pensa sia un giardiniere. Quando Ges\u00f9 pronuncia il suo nome, Maria lo riconosce ma egli le dice \"Noli me tangere\", cio\u00e8 \"\"non toccarmi\", perch\u00e9 non sono ancora salito al Padre\".\nPi\u00f9 tardi in quel giorno, di sera, Ges\u00f9 appare ai discepoli e mostra loro le proprie ferite sulle mani e costato in . Tommaso apostolo non \u00e8 presente a quell'incontro e successivamente esprime dubbi sulla risurrezione. Nel mentre, durante il noto episodio dell'\"incredulit\u00e0 di Tommaso\" in Ges\u00f9 gli appare e lo invita a mettere un dito nelle lacerazioni fatte dalle ferite nelle mani e nel costato. Tommaso allora professa la sua fede in Ges\u00f9, che replica: \"Perch\u00e9 mi hai veduto, hai creduto: beati quelli che pur non avendo visto crederanno!\"\nIn , nell'episodio della \"Grande Commissione\" Ges\u00f9 appare ai seguaci su una montagna in Galilea e li esorta ad andare tra le nazioni e battezzarle nel nome del \"Padre, Figlio e Spirito Santo\".\n descrive l'apparizione sulla strada di Emmaus dove un discepolo chiamato Cleopa (greco: \u039a\u03bb\u03b5\u03cc\u03c0\u03b1\u03c2) mentre stava camminando verso Emmaus con un altro discepolo, incontra Ges\u00f9 e successivamente cenano insieme. presenta un resoconto simile, che descrive l'apparizione di Ges\u00f9 a due discepoli mentre stanno camminando in campagna, circa nello stesso periodo della narrativa evangelica.\nNella seconda \"pesca miracolosa\" Ges\u00f9 appare ai suoi discepoli nei pressi del Mare di Galilea e poco dopo incoraggia l'apostolo Pietro a guidare i suoi seguaci.\nAscensione.\nL\u2018\"Ascensione di Ges\u00f9\" (titolo preso della versione latina \"Vulgata\" di : \"Ascensio Iesu\") rappresenta l'insegnamento cristiano che si trova nel Nuovo Testamento che afferma che Ges\u00f9 risorto sal\u00ec al Cielo col suo corpo, in presenza di undici degli apostoli, quaranta giorni dopo la risurrezione stessa. Nella narrativa neotestamentaria, un angelo annuncia agli astanti discepoli che la seconda venuta di Ges\u00f9 avverr\u00e0 nella stessa maniera della sua ascensione.\nI Vangeli Canonici includono due brevi descrizioni dell'Ascensione di Ges\u00f9 in e . Una descrizione pi\u00f9 particolareggiata dell'ascensione corporea di Ges\u00f9 tra le nuvole viene poi data dagli Atti degli Apostoli () dove la rispettiva narrativa inizia con un resoconto delle apparizioni di Ges\u00f9 dopo la resurrezione e si conclude con la sua ascensione 40 giorni dopo.\n specifica il luogo dell'Ascensione chiamandolo \"monte detto degli Ulivi\" vicino a Gerusalemme. afferma che Ges\u00f9:\"si mostr\u00f2 ad essi vivo, dopo la sua passione, con molte prove, apparendo loro per quaranta giorni e parlando del regno di Dio\". Dopo aver dato agli apostoli una serie di istruzioni, descrive l'Ascensione come segue:\"Detto questo, fu elevato in alto sotto i loro occhi e una nube lo sottrasse al loro sguardo.\" Subito dopo due uomini vestiti di bianco appaiono e avvisano gli apostoli che Ges\u00f9 sarebbe ritornato nello stesso modo in cui era asceso, proclamando: \"\"Uomini di Galilea, perch\u00e9 state a guardare il cielo? Questo Ges\u00f9, che \u00e8 stato di tra voi assunto fino al cielo, torner\u00e0 un giorno allo stesso modo in cui l'avete visto andare in cielo\".\nIn , e (dove Ges\u00f9 \u00e8 \"assunto nella gloria\") l'Ascensione viene citata come un dato di fatto, mentre descrive Ges\u00f9 seduto in Cielo \"alla destra di Dio\"."}
{"id": "4363509", "revid": "124385529", "url": "https://it.wikipedia.org/wiki?curid=4363509", "title": "Dominik Kohr", "text": "Carriera.\nNella stagione 2011-2012 ha disputato 2 partite in campionato con il Bayer 04 Leverkusen. Nella stagione successiva ha debuttato anche nelle competizioni internazionali giocando 2 incontri in Europa League."}
{"id": "4363513", "revid": "767487", "url": "https://it.wikipedia.org/wiki?curid=4363513", "title": "Words and Music (film 1929)", "text": "Words and Music \u00e8 un film del 1929 diretto da James Tinling.\n\u00c8 una commedia musicale statunitense con Lois Moran, John Wayne (accreditato come Duke Morrison) e Helen Twelvetrees.\nModellato intorno al talento canoro di Lois Moran, \u00e8 in gran parte privo di trama e vi \u00e8 una grande quantit\u00e0 di scene con canti e balli.\nProduzione.\nIl film, diretto da James Tinling su una sceneggiatura di Andrew Bennison con il soggetto di Frederick Hazlitt Brennan e Jack McEdwards, fu prodotto da Chandler Sprague per la Fox Film Corporation Molti dei numeri della Moran erano in realt\u00e0 sequenze tagliate dal film \"Fox Movietone Follies of 1929\"\nDistribuzione.\nIl film, presentato da William Fox, fu distribuito negli Stati Uniti dal 18 agosto 1929 al cinema dalla Fox Film Corporation.\nAlcune delle uscite internazionali sono state:"}
{"id": "4363517", "revid": "717966", "url": "https://it.wikipedia.org/wiki?curid=4363517", "title": "Vita di Ges\u00f9 nel Nuovo Testamento", "text": ""}
{"id": "4363521", "revid": "247222", "url": "https://it.wikipedia.org/wiki?curid=4363521", "title": "Frederick Smith", "text": "Dal 1849 ha lavorato nel dipartimento di zoologia del British Museum, specializzandosi sugli Hymenoptera.\nDal 1862 al 1863 \u00e8 stato presidente della Entomological Society of London.\n\u00c8 il padre di Edgar Albert Smith (1847-1916), zoologo e malacologo."}
{"id": "4363522", "revid": "729019", "url": "https://it.wikipedia.org/wiki?curid=4363522", "title": ".38 Special 200 grani", "text": "La .38 Special 200 grani o .38 Super Police, \u00e8 una cartuccia per pistola, variante della .38 Special.\n\u00c8 caricata con palla pesante 12,9 grammi, equivalenti a 200 grani, \u00e8 stata una munizione per uso specifico difensivo in rivoltelle, prodotta dalle aziende statunitensi Winchester-Western e Remington-Peters e presente nei cataloghi dal 1905 al 1985, variante della .38 Special.\nGenesi e progettazione.\nLa munizione nasce a seguito di esperimenti condotti in risposta allo scarso potere d'arresto mostrato dal caricamento .38 Long Colt durante la Guerra ispano-americana del 1898, specialmente in relazione al teatro bellico delle Isole Filippine, dopo la quale l' \"Army Medical Corps\" incaric\u00f2 il chirurgo Louis la Garde ed il colonnello J.T. Thompson di stabilire degli orientamenti in materia di Stopping Power connesso al \"Gun Shots Injurie\".\nGli studi si orientarono verso caricamenti per arma corta dotati di modesta velocit\u00e0 iniziale e superiore peso di pallottola allo scopo di aumentare la massa del proiettile e favorirne la ritenzione nel corpo del soggetto attinto. In ambito militare ci\u00f2 condusse all'adozione da parte dell'U.S. Army della pistola semiautomatica cal .45 ACP, mentre in ambito civile port\u00f2 ad un aumento del peso nei caricamenti per revolver e pistola allora presenti sul mercato.\nIl caricamento con palla da 200 grani ottenne subito un ampio successo da parte delle forze di polizia, soprattutto a causa dello scarso rinculo offerto sui revolvers dell'epoca (velocit\u00e0 di rinculo 3,30 m/sec) e della bassa deviazione standard (indice 3,05), con maggior garanzia di rapida ripetizione del colpo e precisione sul bersaglio.\nPrestazioni.\nLa munizione \u00e8 costruita su impianto classico 38 Special e non presenta prestazioni pressorie tali da essere inserita nel novero dei caricamenti di tipo \"+P\".\nCi\u00f2 ne favorisce l'uso anche in revolvers con castello fabbricato in lega leggera. Da prove pratiche eseguite in revolver, offre una velocit\u00e0 in canna da 51 mm (2 pollici) pari a 179 metri/secondo a tre metri dalla bocca dell'arma con energia cinetica alla stessa distanza di 21 kilogrammetri.\nDa prove pratiche eseguite in arma lunga con canna 48 cm (19 pollici) offre una velocit\u00e0 di 255 metri/secondo a tre metri dalla bocca dell'arma con enerigia cinetica alla stessa distanza di 42,2 Kilogrammetri."}
{"id": "4363525", "revid": "599013", "url": "https://it.wikipedia.org/wiki?curid=4363525", "title": "Hans Rinn", "text": "Biografia.\nGareggi\u00f2 in Coppa del Mondo nella stagione d'esordio della manifestazione, nel 1977/78, conquistando il primo podio il 5 febbraio 1978 ad Hammarstrand sia nel singolo (2\u00b0), sia nel doppio (3\u00b0) in coppia con Norbert Hahn, con il quale condivise anche tutti i suoi altri risultati nella specialit\u00e0 biposto fino al ritiro del compagno avvenuto al termine della stagione 1979/80 venendo quindi sostituito da J\u00f6rg-Dieter Ludwig, e la prima vittoria il 5 marzo 1978 nel singolo a K\u00f6nigssee.\nPrese parte a due edizioni dei Giochi olimpici invernali, gareggiando sia nel singolo sia nel doppio: ad vinse la medaglia di bronzo nel singolo e quella d'oro nel doppio ed a non concluse la gara del singolo ma biss\u00f2 la medaglia d'oro vinta quattro anni prima nel doppio.\nAi campionati mondiali ottenne due medaglie d'oro ed una d'argento nel singolo, nonch\u00e9 una d'oro, due d'argento ed una di bronzo nel doppio, conquistando entrambi i titoli in palio ad Igls 1977. Nelle rassegne continentali vinse tre medaglie d'oro, due d'argento ed una di bronzo nel singolo ed altre quattro d'oro e tre d'argento nel doppio, riuscendo nell'accoppiata a K\u00f6nigssee 1973.\nConcluse la carriera agonistica al termine della stagione 1981/82 divenendo imprenditore di una ditta per la lavorazione di materie plastiche specializzata nella costruzione di scivoli per piscine e lavor\u00f2 per alcuni anni per conto della FIL fornendo assistenza agli atleti delle nazioni che non avevano al seguito i tecnici delle loro federazioni.\nCome riconoscimento per questa sua strepitosa carriera, nel 2005 \u00e8 stato introdotto nella Hall of Fame della Federazione Internazionale di Slittino."}
{"id": "4363527", "revid": "690118", "url": "https://it.wikipedia.org/wiki?curid=4363527", "title": "Cannone 12 ACR/Ret", "text": ""}
{"id": "4363530", "revid": "767487", "url": "https://it.wikipedia.org/wiki?curid=4363530", "title": "Lingua wakhi", "text": "Il wakhi \u00e8 una lingua indoeuropea del ramo iranico (pi\u00f9 precisamente iranico orientale), molto vicino alle altre lingue del Pamir.\nSi tratta di un idioma che \u00e8 originario del Wakhan, in Afghanistan; secondo alcuni avrebbe 4000 anni.\n\u00c8 parlato anche in Pakistan (Gilgit-Baltistan, Chitral), in Tagikistan (Gorno-Badkhshan) e in Cina (Sinkiang)."}
{"id": "4363541", "revid": "253269", "url": "https://it.wikipedia.org/wiki?curid=4363541", "title": "Dean O'Gorman", "text": " Noto anche per il ruolo di Fili nella trilogia de \"Lo hobbit\".\nBiografia.\nDean O'Gorman \u00e8 figlio di Vicki e di Lance O'Gorman, un paesaggista. Ha un fratello, Brett. La sua famiglia ha origini irlandesi. Inizia la sua carriera in tv dove recita in vari film e fiction per la tv, soprattutto noto per il ruolo di Iolao nella serie Young Hercules in cui \u00e8 co-protagonista assieme a Ryan Gosling. Recentemente ha preso parte ad alcuni episodi di Serie TV come \"The Cult, Go Girls\" e \"La spada della verit\u00e0\". Dal 2011 fa parte del cast fisso della serie televisiva neozelandese \"The Almighty Johnsons\". Nell'aprile 2011, in seguito all'abbandono di Robert Kazinsky, \u00e8 stato scelto per interpretare il ruolo del nano Fili nell'adattamento cinematografico di Peter Jackson del romanzo \"Lo Hobbit\" di J. R. R. Tolkien."}
{"id": "4363544", "revid": "1573940", "url": "https://it.wikipedia.org/wiki?curid=4363544", "title": "Trachelipodidae", "text": "Trachelipodidae \u00e8 una famiglia di crostacei isopodi del sottordine Oniscidea.\nTassonomia.\nComprende i seguenti generi:"}
{"id": "4363546", "revid": "298055", "url": "https://it.wikipedia.org/wiki?curid=4363546", "title": "Yuki Makimura", "text": ""}
{"id": "4363548", "revid": "399", "url": "https://it.wikipedia.org/wiki?curid=4363548", "title": "Paolo Basso", "text": "Biografia.\nBasso \u00e8 uno dei 6 sommelier al mondo ad aver vinto il titolo di Miglior Sommelier d\u2019Europa nel 2010 a Strasburgo e di Miglior Sommelier del Mondo nel 2013 a Tokyo. Inoltre, nel 1997 si aggiudica il titolo come Miglior Sommelier di Svizzera.\nItaliano di nascita, vive oggi in Ticino e possiede la doppia nazionalit\u00e0. Si forma alla scuola alberghiera di Sondalo in Valtellina e prosegue la sua formazione con l\u2019Associazione Svizzera dei Sommeliers Professionisti (ASSP) di cui oggi \u00e8 membro e responsabile dei concorsi.\nNell'anno 2018 viene insignito con il dottorato honoris causa dal Glion Institute of Higher Education per premiare il suo impegno nell'insegnamento e propagazione del sapere attorno al vino.\n\u00c8 stato attivo in diversi ristoranti ed \u00e8 stato attivo a livello internazionale come consulente del gruppo alberghiero Kempinski e collabora alla promozione dei vini svizzeri con l\u2019organismo Swiss Wine Promotion. Dal 2014 seleziona i vini per la compagnia aerea Air France ottenendo nel 2018 e 2019 il riconoscimento di \"Best Airline Wine List of the World\". Ha collaborato inoltre con i marchi Nespresso, Acqua Panna, S.Pellegrino, Carrefour France.\nMembro di giuria di concorsi di degustazione come il Decanter World Wine Award di Londra, il Grand Prix du Vin Suisse a Sierre, il 5 Stars Wines Award di Vinitaly a Verona, collabora regolarmente con alcune riviste di settore come Sommeliers International. \u00c8 inoltre membro del comitato tecnico dell\u2019Association de la Sommellerie Internationale (ASI).\nEsercita l\u2019attivit\u00e0 di insegnamento al Glion Institute of Higher Education, all\u2019\u00c9cole du vin de Changins e alla Worldsom Academy di Bordeaux. In passato ha insegnato all\u2019\u00c9cole H\u00f4teli\u00e8re de Lausanne\nNel 2014 \u00e8 stato nominato sommelier dell\u2019anno da parte del Comitato Grandi cru d\u2019Italia e nel 2016 ha ricevuto il premio Maestro d\u2019Arte e Mestieri da parte della Fondazione Cologni dei mestieri d\u2019arte ed Alma-Scuola internazionale di cucina italiana.\nGestisce una propria attivit\u00e0 di consulenza, la Paolo Basso Wine, sita a Lugano, in Svizzera.\nLa sua passione per il vino l'ha portato ad una riconversione professionale verso la produzione e produce oggi in Ticino quattro vini dedicati alla figlia Chiara: Il Rosso di Chiara, Il Bianco di Chiara, Il Bouquet di Chiara e Fiore di Chiara."}
{"id": "4363550", "revid": "1603714", "url": "https://it.wikipedia.org/wiki?curid=4363550", "title": "Pittore di Cleofonte", "text": "Attivit\u00e0.\nFrequenti nella sua produzione sono gli stamnoi con scene di partenza del soldato, uno dei migliori, da Vulci, conservato a Monaco di Baviera (Staatliche Antikensammlungen 2415), o con scene di comasti. Sempre a Monaco si conserva la pelike proveniente da Gela con la scena del ritorno di Efesto sull'Olimpo, un soggetto tipico del periodo arcaico, ma rappresentato con insolita pacatezza. Il movimento tipico di questo soggetto si trova invece sull'unico cratere a volute che sia noto all'interno della produzione di questo ceramografo, proveniente da Spina e conservato al Museo archeologico nazionale di Ferrara. Il ritorno di Efesto riempie il fregio inferiore mentre quello superiore presenta il dio Apollo con il corteo che si reca al tempio conducendo il bue sacrificale. Nei due fregi del cratere di Ferrara il Pittore di Cleofonte ancora guarda ai ritmi contrapposti del fregio partenonico, mentre nella serie di loutrophoroi funerarie (in stato frammentario ad Atene e a Oxford), alcune dipinte in policromia, sembra gi\u00e0 partecipare della nuova atmosfera; il pittore vi ha rappresentato stele funerarie e scene di battaglia, per commemorare guerrieri deceduti nei primi anni della guerra del Peloponneso."}
{"id": "4363552", "revid": "767487", "url": "https://it.wikipedia.org/wiki?curid=4363552", "title": "\u0130skenderun Demir \u00c7elikspor", "text": "L'\u0130skenderun Demir \u00c7elikspor \u00e8 una societ\u00e0 calcistica con sede ad Alessandretta, in Turchia che nel 2013-2014 milita nella TFF 2. Lig, la terza serie del campionato turco.\nFondato nel 1991, il club gioca le partite in casa al 5 Temmuz Stadyumu. I colori sociali sono il rosso ed il blu."}
{"id": "4363554", "revid": "1305772", "url": "https://it.wikipedia.org/wiki?curid=4363554", "title": "Robin Laws", "text": "Prolifico autore di giochi di ruolo.\nBiografia.\nRobin Laws ha conosciuto per la prima volta i giochi di ruolo all'et\u00e0 di 13 o 14 anni con l'expert set di \"Dungeons &amp; Dragons Basic Set\", passando poi in breve tempo a masterizzare un gruppo con \"Advanced Dungeons &amp; Dragons\"..\nMentre era all'universit\u00e0 inizi\u00f2 un gioco \"play by mail\" mediante il quale entr\u00f2 in contatto con Spike Y. Jones, che partecipava a \"Alarums &amp; Excursions\", una \"amateur press association\", nella quale venne coinvolto. Sulle pagine di \"Alarums &amp; Excursions\" entr\u00f2 in contatto con Jonathan Tweet all'epoca della Lion Rampart. Del materiale che invi\u00f2 ispirato da un gioco di ruolo surreale che Joanathan Tweet stava sviluppando venne incorporato cos\u00ec com'era quando questo venne pubblicato come \"Over the Edge\". Allo stesso tempo venne contattato da Steve Jackson che gli propose di scrivere un supplemento per \"GURPS\" basato su quello stesso materiale. Il supplemento venne pubblicato come \"GURPS Fantasy II: Adventures In the Madlands\"\nRobin D. Laws ha progettato il gioco di carte collezionabili \"Shadowfist\" e basandosi sulla stessa ambientazione il gioco di ruolo \"Feng Shui\", originariamente pubblicati dalla Daedalus Entertainment nel 1996 e successivamente ripubblicati dalla Atlas Games. Ha scritto inoltre diversi supplementi per \"Feng Shui\".\nLaws ha anche progettato il gioco di ruolo \"Rune\" per la Atlas Games, basato sul videogioco \"Rune\", per il quale ha determinato che \u00abil gioco avrebbe avuto bisogno di un grosso punto di differenza per distinguersi dagli altri giochi fantasy disponibili\u00bb, in questo caso il regolamento permette ai giocatori di scambiare il ruolo con il master: \u00abPotete vincere! e quando non siete il master non \u00e8 noioso perch\u00e9 il master pu\u00f2 vincere!\u00bb\nLaws \u00e8 stato il principale autore del gioco di ruolo \"Dying Earth Roleplaying Game\" basato sul ciclo della Terra Morente di Jack Vance e del supplemento per l'ambientazione intitolato \"White-Walled Kaiin\". Laws ha anche pubblicato anche un racconto sulla rivista pulp \"Synister Creative\" e sull'antologia fantasy \"The Book of All Flesh\" dedicata all'ambientazione del gioco di ruolo di sopravvivenza horror \"All Flesh Must Be Eaten\": \"Il primo \u00e8 un'avventura leggera, il secondo una molto, molto oscura\".\n\"Hero Wars\", \"GUMSHOE System\" e supplementi di \"Dungeons &amp; Dragons\" come il \"Fiendish Codex II: Tyrants of the Nine Hells\" e la \"Dungeon Master's Guide II\". \u00c8 stato anche l'autore o ha contribuito a dozzine di supplementi per altri giochi di ruolo, contribuito al videogioco \"King of Dragon Pass\" e scritto diversi romanzi.\nTiene una colona di consigli per i giocatori di ruolo intitolata \"See Page XX\" sul sito della Pelgrane Press.\nDal 2006 diversi giochi sono stati prodotti usando il regolamento \"GUMSHOE System\" sviluppato da Laws, di cui quattro scritti da Laws stesso: \"Esoterrorists\", \"Fear Itself\", \"Mutant City Blues\" e \"Ashen Stars\".\nNel 2012, Laws ha tenuto una campagna su Kickstarter per il suo regolamento \"Hillfolk\". L'obiettivo iniziale era di 3.000\u00a0$, ma la campagna si \u00e8 chiusa a oltre 93.000\u00a0$.\nConvention.\nRobin Laws viene frequentemente inventato come ospite a convention di giochi tra cui la Gen Con Australia e Ropecon in Finland.\nLaws partecipa regolarmente alla Gen Con Indy e al Toronto International Film Festival. Ha affermato che spesso non pu\u00f2 partecipare alla Fan Expo Canada poich\u00e9 generalmente si svolge poco dopo il TIFF, ma partecipa ogni volta che pu\u00f2. \u00c8 stato l'ospite d'onore della Fan Expo nel 2005 e nel 2010.\nDal 2010, Laws \u00e8 stato un ospite regolare a Dragonmeet in Londra come ospite della Pelgrane Press."}
{"id": "4363557", "revid": "7077", "url": "https://it.wikipedia.org/wiki?curid=4363557", "title": "Robin D. Laws", "text": ""}
{"id": "4363562", "revid": "47767", "url": "https://it.wikipedia.org/wiki?curid=4363562", "title": "Ga\u00ebtan", "text": ""}
{"id": "4363563", "revid": "47767", "url": "https://it.wikipedia.org/wiki?curid=4363563", "title": "Kajet\u00e1n", "text": ""}
{"id": "4363564", "revid": "47767", "url": "https://it.wikipedia.org/wiki?curid=4363564", "title": "Kajetan", "text": ""}
{"id": "4363565", "revid": "47767", "url": "https://it.wikipedia.org/wiki?curid=4363565", "title": "Cajetan", "text": ""}
{"id": "4363566", "revid": "47767", "url": "https://it.wikipedia.org/wiki?curid=4363566", "title": "Ga\u00e9tan", "text": ""}
{"id": "4363568", "revid": "121658", "url": "https://it.wikipedia.org/wiki?curid=4363568", "title": "Cherry Red", "text": ""}
{"id": "4363571", "revid": "47767", "url": "https://it.wikipedia.org/wiki?curid=4363571", "title": "Cayetana", "text": ""}
{"id": "4363572", "revid": "106908", "url": "https://it.wikipedia.org/wiki?curid=4363572", "title": "Cayetano", "text": ""}
{"id": "4363574", "revid": "47767", "url": "https://it.wikipedia.org/wiki?curid=4363574", "title": "Kayetan", "text": ""}
{"id": "4363576", "revid": "109669258", "url": "https://it.wikipedia.org/wiki?curid=4363576", "title": "La voce del silenzio/Una piccola candela", "text": "La voce del silenzio/Una piccola candela \u00e8 un 45 giri del cantante italiano Tony Del Monaco, pubblicato dalla CGD nel febbraio . \nI brani.\nIl brano presente sul lato A ha partecipato al Festival di Sanremo 1968 in abbinamento con Dionne Warwick, classificandosi al 14\u00ba posto (cio\u00e8, ultimo dei finalisti); il testo \u00e8 del duo Limiti-Mogol, mentre la musica e l'arrangiamento sono di Elio Isola.\nIl lato B del disco \u00e8, invece, un brano scritto e composto da Enrico Polito, Giancarlo Guardabassi e, dallo stesso, Tony Del Monaco; l'arrangiamento \u00e8 curato da Elvio Monti."}
{"id": "4363580", "revid": "228587", "url": "https://it.wikipedia.org/wiki?curid=4363580", "title": "\u00c9cole des hautes \u00e9tudes", "text": ""}
{"id": "4363581", "revid": "55397011", "url": "https://it.wikipedia.org/wiki?curid=4363581", "title": "\u00c9cole des Hautes \u00c9tudes", "text": ""}
{"id": "4363589", "revid": "547034", "url": "https://it.wikipedia.org/wiki?curid=4363589", "title": "Rick Worthy", "text": "Biografia.\n\u00c8 figlio di un lavoratore nell'industria dell'auto mentre sua madre era titolare e lavorava in una azienda che si occupava di restauro di fotografie. Inizia a praticare il Taekwondo gi\u00e0 in giovane et\u00e0; nel 1985 si diploma alla \"Southfield Senior High School\" e nel 1990 si laurea all'Universit\u00e0 del Michigan. Attualmente vive a Los Angeles.\nInizia come attore teatrale a Detroit, poi si trasferisce a Chicago per sviluppare le sue potenzialit\u00e0 e inizia a recitare in prestigiosi teatri come il \"Chicago Dramatists Workshop\", il \"Thee Goodman Theatre\" e il \"Victory Gardens Theatre\". Successivamente si trasferisce a Los Angeles e qui arriva il tanto desiderato debutto nell'industria cinematografica e televisiva.\nMolti suoi ruoli sono dovuti alle sue capacit\u00e0 nell'arte marziale che ha esercitato fin da giovane. Ha lavorato numerose volte nell'ambito della fantascienza: ha interpretato quattro diversi personaggi in un film e tre serie del franchise di \"Star Trek\", ha ricoperto il ruolo di uno degli antagonisti principali in \"Battlestar Galactica\", e ha impersonato un guerriero co-protagonista in una puntata di \"Stargate SG-1\"."}
{"id": "4363591", "revid": "110157", "url": "https://it.wikipedia.org/wiki?curid=4363591", "title": "Coppa Italia di pallacanestro maschile 2013", "text": "La Coppa Italia di pallacanestro maschile 2013, denominata Beko Final Eight 2013 per ragioni di sponsorizzazione, si \u00e8 svolta dal 7 al 10 febbraio 2013 presso il Mediolanum Forum di Milano.\nIl trofeo fu vinto dalla per la 5\u00aa volta consecutiva ma fu successivamente revocato per irregolarit\u00e0 amministrative e regolamentari.\nSquadre partecipanti.\nDa regolamento presero parte alla competizione le prime 8 classificate del girone d'andata della serie A 2012-13, nell'ordine:\nVerdetti.\nFormazione: Bobby Brown, Benjamin Eze, Marco Carraretto, Aleksandar Ra\u0161i\u0107, Kristjan Kangur, Vikt'or Sanik'idze, Tomas Ress, Benjamin Ortner, Luca Lechthaler, Matt Janning, Daniel Hackett, Dionte Christmas, David Moss. Allenatore: Luca Banchi"}
{"id": "4363593", "revid": "203463", "url": "https://it.wikipedia.org/wiki?curid=4363593", "title": "Alain Dh\u00e9naut", "text": "Negli anni '60 aveva collaborato alla trasmissione televisiva \"Cinq colonnes \u00e0 la Une\", per la quale aveva realizzato nel 1966 il primo reportage autorizzato in un convento di Carmelitane, \"Une cam\u00e9ra au Carmel\". Nel 1994 ha prodotto un documentario per gli ottant'anni del quotidiano satirico \"Le Canard encha\u00een\u00e9\", e nel 2002 un documentario su S\u0153ur Emmanuelle.\n\u00c8 noto principalmente come produttore di fiction televisive, spesso adattamenti di opere letterarie o episodi storici. La sua prima fiction, \"La Femme juive\" (\"la donna ebrea\"), con Simone Signoret e Michel Piccoli, ebbe un notevole successo. Numerose le serie televisive, tra cui \"Les Borgia ou le sang dor\u00e9\" e \"Mon amour et ta jeunesse\" (1973).\nEra sposato con l'attrice Genevi\u00e8ve Cluny."}
{"id": "4363594", "revid": "767487", "url": "https://it.wikipedia.org/wiki?curid=4363594", "title": "Blastomyces dermatitidis", "text": "Il Blastomyces dermatitidis \u00e8 un fungo responsabile della blastomicosi, una malattia sistemica.\nDescrizione.\n\"Blastomyces dermatitidis\" \u00e8 un fungo dimorfico, il che significa che esiste a temperatura ambiente (25 \u00b0C) nello stato di muffa e a 37 \u00b0C nello stato di lievito. La forma di muffa \u00e8 filamentosa e in agar Sabouraud si presenta di un colore variabile dal bianco al marroncino mentre al microscopio \u00e8 ialina. La muffa produce conidi rotondi od ovali dal diametro di 2-10\u00a0\u03bcm presso le terminazioni delle ramificazioni delle ife settate ma pu\u00f2 anche produrre clamidospore pi\u00f9 grandi. La forma di lievito \u00e8 costituita da cellule dal diametro di 8-30\u00a0\u03bcm, di forma sferica, multinucleate e con parete spessa. Le cellule di lievito che si osservano al microscopio presentano spesso formazione di gemme (blastoconidi) caratteristicamente unite alla cellula madre da un'ampia base di citoplasma.\nDistribuzione.\nIl fungo si trova principalmente nel Mid-West e del Nord degli Stati Uniti e in Canada. Il serbatoio naturale nell'ambiente di questo organismo non \u00e8 chiaramente definito, ma sembra essere associato a fiumi e laghi. La blastomicosi \u00e8 pi\u00f9 comunemente diagnosticata negli animali piuttosto che negli esseri umani, in particolare nei cani."}
{"id": "4363599", "revid": "481666", "url": "https://it.wikipedia.org/wiki?curid=4363599", "title": "The Prizefighter and the Lady", "text": ""}
{"id": "4363608", "revid": "1305772", "url": "https://it.wikipedia.org/wiki?curid=4363608", "title": "Fortunato (disambigua)", "text": ""}
{"id": "4363610", "revid": "74801", "url": "https://it.wikipedia.org/wiki?curid=4363610", "title": "Highland Park (Illinois)", "text": "Highland Park \u00e8 una cittadina periferica nella Contea di Lake, Illinois, USA, a circa a nord di Chicago. Nel 2010 la popolazione era di persone. La citt\u00e0 \u00e8 una delle municipalit\u00e0 collocate nel North Shore dell'area metropolitana di Chicago."}
{"id": "4363611", "revid": "124756074", "url": "https://it.wikipedia.org/wiki?curid=4363611", "title": "Sutton Foster", "text": " Attiva in campo teatrale, televisivo e cinematografico, Foster \u00e8 nota soprattutto come apprezzata interprete di musical a Broadway, dove ha vinto due Tony Award alla miglior attrice protagonista in un musical per \"Thoroughly Modern Millie\" (2002) e \"Anything Goes\" (2011).\nBiografia.\nNata a Statesboro e cresciuta a Troy, Sutton Foster entr\u00f2 nel mondo dello spettacolo a quindici anni come concorrente del reality \"Star Search\"; nello stesso periodo fece anche un provino per \"Il club di Topolino\", ma senza successo. Nel 1993 lasci\u00f2 il liceo per unirsi alla tourn\u00e9e del musical \"The Will Rogers Follies\" per la regia di Tommy Tune e consegu\u00ec il diploma per corrispondenza mentre recitava nel tour. Successivamente si immatricol\u00f2 alla Carnegie Mellon University, ma lasci\u00f2 l'universit\u00e0 dopo un anno per dedicarsi a tempo pieno alla carriera teatrale.\nNel 1995 Foster si un\u00ec alla tourn\u00e9e statunitense del musical \"Grease\" nel ruolo della protagonista Sally, un ruolo che torn\u00f2 a ricoprire a Broadway nel 1996. Nel 1997 recit\u00f2 a Broadway nel flop \"The Scarlet Pimpernel\" e in un revival di \"Annie\", mentre nel 1998 debutt\u00f2 a San Diego con \"What the World Needs Now\"; nel 1999 si un\u00ec alla tourn\u00e9e nazionale di \"Les Mis\u00e9rables\" nel ruolo di Eponine, un ruolo di cui era la sostituta a Broadway nel 2000. Quando le fu proposto di diventare la titolare del ruolo, Foster rifiut\u00f2 per recitare nel musical \"Thoroughly Modern Millie\" a La Jolla, in cui interpret\u00f2 l'eponima protagonista dopo che Kristin Chenoweth ed Erin Dilly avevano rifiutato la parte. Dopo aver recitato in produzioni regionali dei musical \"I tre moschettieri\" e \"South Pacific\", Foster torn\u00f2 a Broadway con la produzione del debutto newyorchese di \"Thoroughly Modern Millie\"; l'interpretazione dell'attrice fu accolta entusiasticamente da critica e pubblico e la sua interpretazione del personaggio della spumeggiante Millie le valse il Drama Desk Award, l'Outer Critics Circle Award ed il Tony Award alla miglior attrice protagonista in un musical. \nNel 2005 torn\u00f2 a Broadway nell'adattamento teatrale di \"Piccole donne\" con Maureen McGovern; il musical fu un flop ma la Foster fu candidata al suo secondo Tony Award. Nel 2006 fu nuovamente a Broadway con \"The Drowsy Chaperone\", in cui interpretava Janet van de Graaff; ancora una volta, la sua interpretazione fu accolta molto positivamente da critica e pubblico e le valse una candidatura al Tony Award, che per\u00f2 fu vinto dalla sua collega Beth Leavel. Nel 2007 torn\u00f2 a Broadway con l'adattamento musicale di \"Frankenstein Junior\" con Roger Bart, Christopher Fitzgerald ed Andrea Martin; la sua performance nel ruolo di Inga le valse una candidatura al Drama League Award. Dopo aver recitato nei primi tre episodi di \"Flight of the Conchords\", Foster lasci\u00f2 la serie TV per interpretare la principessa Fiona in Shrek The Musical a Broadway (2009), un ruolo che le valse una candidatura al Tony Award e la vittoria dell'Outer Critics Circle Award. Sempre nello stesso anno recit\u00f2 in una versione semiscenica del musical di Stephen Sondheim \"Anyone Can Whistle\" con Ra\u00fal Esparza e Donna Murphy, mentre tra il settembre 2010 e il maggio 2011 attravers\u00f2 gli Stati Uniti con la sua tourn\u00e9e \"An Evening With Sutton Foster.\"\nNel 2011 torn\u00f2 a Broadway con il musical \"Anything Goes\", in cui interpretava la protagonista Reno Sweeney: l'interpretazione della Foster fu ancora una volta accolta con grandi plausi di critica e pubblico e le valse il Tony Award, il Drama Desk Award e l'Outer Critics Circle Award alla migliore attrice protagonista in un musical; Foster rimase nel cast del revival fino al marzo 2012, quando fu sostituita da Stephanie J. Block fino al termine delle rappresentazioni. Fresca del trionfo a Broadway, Sutton Foster fu scelta per interpretare la protagonista della nuova serie TV di Amy Sherman-Palladino \"A passo di danza\"; la performance di Foster nel ruolo dell'ex show-girl di Las Vegas Michelle fu accolta positivamente e le valse una nomination in occasione della 18\u00aa edizione dei Critics' Choice Awards, ma la serie fu un flop e venne cancellata dopo la prima stagione. Dopo alcune altre esperienze televisive, l'attrice torn\u00f2 a Broadway nel 2014 per recitare accanto a Joshua Henry nel musical \"Violet\", per cui ottenne la sua sesta candidatura al Tony Award alla migliore attrice protagonista in un musical.\nNell'aprile 2015 fece il suo debutto alla Carnegie Hall e ottenne il ruolo principale di Liza Miller nella serie TV \"Younger\", con Hilary Duff; questa volta la serie TV si rivel\u00f2 un successo e Sutton Foster continu\u00f2 a recitare nella parte della protagonista per tutte e sei le stagioni dello show, andato in onda fino al 2019. Nel 2017 ha interpretato la protagonista Charity nel musical \"Sweet Charity\" in scena nell'Off Broadway, per cui \u00e8 stata candidata al Drama Leauge Award. Nel 2019 ha recitato nel musical \"Into the Woods\" alla Hollywood Bowl con Patina Miller, Skylar Astin, Sierra Boggess, Anthony Crivello e Gaten Matarazzo. Nel 2021 fa il suo debutto sulle scene londinesi per tornare ad interpretare Reno Sweeney in un revival di \"Anything Goes\" al Barbican Centre, dieci anni dopo aver interpretato la stessa parte a Broadway; nell'autunno dello stesso anno ritorna a Broadway in un revival di \"The Music Man\" con Hugh Jackman e diretto da Jerry Zaks.\nVita privata.\nSorella minore di Hunter Foster, Sutton Foster \u00e8 stata sposata con Christian Borle, suo compagno di universit\u00e0, dal 2006 al 2010. Dopo il divorzio amichevole con Borle, l'attrice si \u00e8 risposata con lo sceneggiatore Ted Griffin nell'ottobre 2014 e nel 2017 la coppia ha avuto la prima figlia, Emily Dale Griffin."}
{"id": "4363625", "revid": "104458", "url": "https://it.wikipedia.org/wiki?curid=4363625", "title": "Linn S\u00f6mskar", "text": "Biografia.\nIn Coppa del Mondo ha esordito il 4 dicembre 2010 a D\u00fcsseldorf (20\u00aa) e ha ottenuto il primo podio il 13 gennaio 2013 a Liberec (3\u00aa). Non ha partecipato n\u00e9 a rassegne olimpiche n\u00e9 iridate."}
{"id": "4363626", "revid": "287204", "url": "https://it.wikipedia.org/wiki?curid=4363626", "title": "Linn Somskar", "text": ""}
{"id": "4363627", "revid": "104458", "url": "https://it.wikipedia.org/wiki?curid=4363627", "title": "Linn Soemskar", "text": ""}
{"id": "4363628", "revid": "599013", "url": "https://it.wikipedia.org/wiki?curid=4363628", "title": "Figlie di Nostra Signora di Nazareth", "text": "Le Figlie di Nostra Signora di Nazareth (in spagnolo \"Hijas de Nuestra Se\u00f1ora de Nazaret\") sono un istituto religioso femminile di diritto pontificio: le suore di questa congregazione pospongono al loro nome la sigla D.N.\nStoria.\nLa congregazione fu fondata da Sara Alvarado Pont\u00f3n (1904-1980): insieme ad altre giovani, inizi\u00f2 a dedicarsi all'assistenza morale e materiale alle ragazze che si trasferivano a Bogot\u00e0 per lavorare come domestiche e il 25 marzo 1938, per offrire loro un alloggio decoroso, apr\u00ec la casa \"Hogar de Nazareth\".\nLa comunit\u00e0 guidata dalla Alvarado Pont\u00f3n si affili\u00f2 al terz'ordine domenicano e nel 1950 estese il suo apostolato alla promozione spirituale e culturale dei contadini della Colombia.\nIl 25 marzo 1964 Luis Concha C\u00f3rdoba, arcivescovo di Bogot\u00e1, eresse la pia unione in congregazione religiosa e il 30 marzo la Alvarado Pont\u00f3n e le sue compagne emisero i voti perpetui.\nL'istituto ricevette il pontificio decreto di lode il 5 febbraio 1975.\nAttivit\u00e0 e diffusione.\nLe suore si dedicano a varie attivit\u00e0 in campo educativo e sociale, specialmente a favore dei lavoratori.\nSono presenti nelle Americhe (Cile, Colombia, Ecuador, Stati Uniti d'America, Uruguay, Venezuela), in Europa (Spagna, Francia, Germania, Irlanda, Italia, Paesi Bassi) e in Repubblica Centrafricana; la sede generalizia \u00e8 a Bogot\u00e0.\nAlla fine del 2008 la congregazione contava 298 religiose in 68 case."}
{"id": "4363629", "revid": "107455807", "url": "https://it.wikipedia.org/wiki?curid=4363629", "title": "Juan Jos\u00e9 Carrillo", "text": "Fu membro di una delle prime famiglie spagnole insediatesi in California ed importante figura nella storia della California del Sud.\nBiografia.\nCarrillo nacque a Santa Barbara, figlio di \"Pedro Carlos Antonio Carrillo\" (1818-1888) e \"Maria Josefa Bandini\" (1823-1896).\nSua madre era una delle tre sorelle bandini: Maria Josefa, Ysidora e Arcadia\nSuo nonno Carlos Antonio Carrillo (1783-1852) fu Governatore dell'Alta California dal 1837 al 1838, mentre suo zio Jos\u00e9 Antonio Carrillo fu tre volte sindaco di Los Angeles ed eroe nella Guerra messicano-statunitense.\nJuan Jos\u00e9 Carrillo fu educato a Boston dal 1852 fino al 1858 anno in cui torn\u00f2 in California. Dal 1875 al 1876 divenne poi \"Maresciallo della Citt\u00e0 di Los Angeles\" (Los Angeles City Marshal).\nNel 1881 si spost\u00f2 a Santa Monica lavorando come agente di sua zia Arcadia Bandini de Stearns Baker, la quale nel 1884 gli intest\u00f2 il terreno su cui sorge il \"Woodlawn Memorial Cemetery\" di Santa Monica. Carrillo intest\u00f2 fin dall'inizio lo stesso terreno alla Citt\u00e0.\nNel 1888 e fino al 1898 fu eletto nel Consiglio comunale di Santa Monica (Santa Monica City Council)\nFu in seguito presidente del consiglio di amministrazione (dal 1890 al 1897) e sindaco. Dopo il suo ritiro serv\u00ec per due anni come sovrintendente delle strade (dal 1904 al 1906). Fu inoltre un giudice di polizia di Santa Monica dal 1905 al 1915\nSpos\u00f2 \"Francisca Roland\" (1849\u20131897) nel 1869 ed insieme ebbero undici figli, uno dei quali fu l'attore Leo Carrillo (1881-1961).\n\u00c8 sepolto al Woodlawn Memorial Cemetery di Santa Monica."}
{"id": "4363630", "revid": "767487", "url": "https://it.wikipedia.org/wiki?curid=4363630", "title": "Luigi Rossi Morelli", "text": "Ha studiato a Roma con Antonio Cotogni. Nel 1913 ha fatto il suo debutto al Teatro Grande di Brescia, come Wotan in\" La Valchiria\". Nel 1914 ha avuto il suo primo grande successo come Klingsor nella premi\u00e8re dell'opera Parsifal al Teatro Massimo di Palermo. Nel 1915 Rossi-Morelli ha avuto un grande successo al Teatro Regio di Torino in prima italiana di Madame Sans-Gene, di Umberto Giordano, nel 1918 presso il Teatro Liceo di Barcellona come ospite. Nel 1921 ha cantato al Teatro Costanzi di Roma nel Tristano e Isotta, Carmen, La Fanciulla del West e Aida. Nel 1923 si \u00e8 esibito al Teatro Massimo di Palermo, nel 1924 al Teatro Dal Verme. Nel 1926 Rossi-Morelli ha cantato al Teatro Costanzi, come Wotan in \"La Valchiria\". Nel 1928 ha cantato la stessa parte alla Scala con Frida Leider, nel 1928 \u00e8 Pizarro in Fidelio. Allora Era considerato come il baritono pi\u00f9 significativo nell'opera di Wagner in Italia. \u00c8 apparso alla Scala molteplici volte. Ha cantato alla Scala nella prima di Wolf-Ferrari Sly nonch\u00e9 presso le prime di Renzo Bianchi\" Proserpina\" (1938/03/23) e\" La Sagredo\" di Franco Vittadini (1930/04/27). Nel 1935 e 1937 si trovava nell'opera italiana in Olanda. Nel 1937 ha cantato a Roma, ancora una volta come Amfortas in Parsifal. Nel 1940 ha cantato l'ultima volta nella sua vita la parte di Pizarro in Fidelio al Teatro Massimo, Palermo. Ha avuto grande successo anche in Sud America, dove \u00e8 apparso al Teatro Colon, Buenos Aires, Rio de Janeiro e San Paolo anche. Concluse la carriera nel 1940 pochi mesi prima della morte causata da una malattia incurabile.\nBiografia.\n1913 \nBrescia Teatro Grande. LA VALCHIRIA (Wotan)\nTreviso Teatro Sociale ISABEAU (Re Raimondo)\n1914 \n03 Palermo Teatro Massimo PARSIFAL (Klingsor) / RADDA di A.Cuscin\u00e0 (Letzinski) / SALOME' (Jokannhan)\n07 Brescia Teatro Grande PARSIFAL (Klingsor)\n10 Parma Teatro Regio MANON LESCAUT (Lescaut)\n11 Genova Politeama Genovese AIDA (Amonasro) / CAVALLERIA RUSTICANA (Alfio)\nBologna Teatro Comunale PARSIFAL (Klingsor)\n1915\n12 Milano Teatro Dal Verme MADAME SANS-GENE (Fouch\u00e8)\nTorino Teatro Regio LORELEY (Hermann) / MADAME SANS-GENE\n1916 \n01 Brescia Teatro Grande MADAME SANS-GENE (Fouch\u00e8)\n05 Milano Teatro Lirico SUONA LA RITIRATA di D.Monleone (Storian)\n06 Torino Teatro Vittorio Emanuele SUONA LA RITIRATA di D.Monleone (Storian)\nReggio Emilia Teatro Municipale AIDA (Amonasro) / FAUST (Valentino)\n1917 \n05 Venezia Teatro Rossini ISABEAU (Re Raimondo)\n10 Vicenza Teatro Eretenio TOSCA (Scarpia)\n12 Barcellona Teatro Liceo LOHENGRIN (Telramondo)\n12 Madrid Teatro Reale SANSONE E DALILA (Sacerdote)\nNapoli Teatro San Carlo CAVALLERIA RUSTICANA (Alfio) / LUCIA DI LAMMERMOOR (Enrico) / MADAME SANS-GENE (Fouch\u00e8) / PAGLIACCI (Tonio)\n1918 \n01 Barcellona Teatro Liceo IL VASCELLO FANTASMA\n01 Madrid Teatro Reale TRISTANO E ISOTTA (Kurvenaldo) / CAVALLERIA RUSTICANA (Alfio) / LOHENGRIN (Tetralmondo) / TOSCA (Scarpia)\nLisbona Coliseo Recrejos BOHEME (Marcello) / CARMEN (Escamillo) / TOSCA (Scarpia) / TRAVIATA (Germont)\n12 Barcellona Teatro Liceo TOSCA (Scarpia)\n12 Madrid Teatro Reale AIDA (Amonasro) / BOHEME (Marcello) / CARMEN (Escamillo)\nSan Sebastian Teatro Regina Victoria STAGIONE\nSantader Teatro Principal STAGIONE\n1919 \n01/03 Madrid Teatro Reale TOSCA (Scarpia) / ISABEAU (Re Raimondo) / LOUISE (Padre)\n08 Rimini Teatro Vittorio Emanuele TOSCA (Scarpia)\n09 Cento Teatro Sociale FANCIULLA DEL WEST (Rance)\n09 Treviso Politeama Garibaldi TOSCA (Scarpia)\n10 Rovigo Teatro Sociale De Paoli TOSCA (Scarpia)\n11/12 Madrid Teatro Reale THAIS (Atanaele) / BOHEME (Marcello) / LA VALCHIRIA (Wotan)\n1920 \n01 Madrid Teatro Reale LOHENGRIN (Telramondo) / SALOME' (Jokannhan)\n07 Rio de Janeiro Teatro Municipal ANDREA CHENIER (Gerard) / CARMEN (Escamillo) / ISABELLA ORSINI di R.Brogi (Paolo Orsini) / SALOME' (Jokannhan) / TOSCA (Scarpia) / LA VALCHIRIA (Wotan)\n08 San Paolo Teatro Municipal ISABELLA ORSINI di R.Brogi (Paolo Orsini) / SALOME' (Jokannhan)\n08 Montevideo Teatro Urquiza LOHENGRIN (Telramondo)\n08 Buenos Ayres Teatro Colon LOHENGRIN (Telramondo) / PARSIFAL (Amfortas)\nFirenze Politeama Fiorentino WALKIRIA (Wotan)\n1921 \n01/04 Roma Teatro Costanzi AIDA (Amonasro) / CARMEN (Escamillo) / FANCIULLA DEL WEST (Rance) / PARSIFAL (Amfortas) / SALOME' (Jokannhan) / TRISTANO E ISOTTA (Kurvenaldo)\n05/06 Buenos Ayres Teatro Colon CARMEN (Escamillo) / FANCIULLA DEL WEST (Rance) / SANSONE E DALILA (Sacerdote) / TOSCA (Scarpia) / TRISTANO E ISOTTA (Kurvenaldo)\n07 Rio de Janeiro Teatro Municipal DANNAZIONE DI FAUST (Mefistofele) / PARSIFAL (Amfortas) / SANSONE E DALILA (Sacerdote) / TOSCA (Scarpia) / TRISTANO E ISOTTA (Kurvenaldo)\n08 San Paolo Teatro Municipal DANNAZIONE DI FAUST (Mefistofele) / LOHENGRIN (Telramondo)\n1922 \n01/04 Roma Teatro Costanzi BOHEME (Marcello) / ISABELLA ORSINI di R.Brogi (Paolo Giorgio) / SANSONE E DALILA (Sacerdote) / TOSCA (Scarpia)\n05/06 Buenos Ayres Teatro Colon CARMEN (Escamillo) / TOSCA (Scarpia)\n09 Rio de Janeiro Teatro Municipal BOHEME (Marcello) / CARMEN (Escamillo) / CAVALLERIA RUSTICANA (Alfio) / DON CASMURRO di J.Gomes Jr. / ISABEAU (Re Raimondo) / TOSCA (Scarpia)\n10 San Paolo Teatro Municipal CARMEN (Escamillo) / CAVALLERIA RUSTICANA (Alfio) / DON CASMURRO di J.Gomes jr. / TOSCA (Scarpia)\n1923 \n04/05 Palermo Teatro Massimo TOSCA (Scarpia) / ISABEAU (Re Raimondo)\n12 Venezia Teatro La Fenice FALSTAFF (Falstaff) / TOSCA (Scarpia)\nMirandola Teatro Nuovo TOSCA (Scarpia)\nRecanati Teatro Persiani TOSCA (Scarpia)\nTorino Teatro Regio SONNAMBULA (Rodolfo)\n1924 \n01/02 Venezia Teatro La Fenice FRANCESCA DA RIMINI (Giovanni)\n05/06 Milano Teatro Dal Verme AIDA (Amonasro) / GIOCONDO E IL SUO RE di G.Forzano (Re Astolfo)\n09 Bagnacavallo Teatro Comunale LOHENGRIN (Tetralmondo)\n10 Lugo Teatro Rossini LOHENGRIN (Telramondo)\n10 Milano Teatro Dal Verme L'UOMO CHE RIDE di A.Pedrollo\n11 Vigevano Teatro Cagnoni TOSCA (Scarpia)\nSavona Teatro Chiabrera TOSCA (Scarpia)\nVenezia Teatro Malibran L'UOMO CHE RIDE di A.Pedrollo\n1925 \n06 Imola Teatro Modernissimo TOSCA (Scarpia)\n09 Santiago del Cile Teatro Municipal LOHENGRIN (Telramondo) / MANON LESCAUT (Lescaut) / CARMEN (Escamillo) / MADAMA BUTTERFLY (Sharpless)\n10 Valparaiso Teatro Victoria MANON LESCAUT (Lescaut)\n11 Concepcion Teatro Concepcion MANON LESCAUT (Lescaut) / TOSCA (Scarpia)\n12 Modena Teatro Municipale BORIS GODUNOV (Boris)\nFirenze Teatro Verdi BORIS GODUNOV (Boris)\nTrieste Teatro Verdi L'ABISSO di A.Smareglia\n1926 \n05 Ravenna Teatro Alighieri TRISTANO E ISOTTA (Kurvenaldo)\n12 Bologna Teatro Comunale TRISTANO E ISOTTA (Kurvenaldo)\nBrescia Teatro Grande BORIS GODUNOV (Boris)\nMantova Teatro Sociale LA VALCHIRIA (Wotan)\nPadova Teatro Verdi BORIS GODUNOV (Boris)\nRoma Teatro Costanzi GIOCONDO E IL SUO RE di G.Forzano (Re Astolfo) / LA VALCHIRIA (Wotan)\nTrieste Politeama Rossetti BORIS GODUNOV (Boris)\n1927 \n01 Bologna Teatro Comunale TOSCA (Scarpia)\n10 Piacenza Teatro Municipale TOSCA (Scarpia)\n10 Trieste Politeama Rossetti TOSCA (Scarpia)\nMilano Teatro La Scala LA VALCHIRIA (Wotan)\nComo Teatro Sociale BORIS GODUNOV (Boris)\nMantova Teatro Sociale L'UOMO CHE RIDE di A.Pedrollo\n1928 \nMilano Teatro La Scala FIDELIO (Pizarro) / ORO DEL RENO (Wotan) / SLY di E.Wolf Ferrari (Westmoreland) / LA VALCHIRIA (Wotan)\n1929 \n06 Firenze Teatro Comunale TOSCA (Scarpia)\n08 Cesena Teatro Comunale TOSCA (Scarpia)\n08 Cornigliano Teatro del Littorio GIOCONDA (Barnaba)\n09 Varese Teatro Sociale TOSCA (Scarpia)\nMilano Teatro La Scala BORIS GODUNOV (Boris) / LOUISE (Padre) / PARSIFAL (Amfortas) / SLY di E.Wolf Ferrari (Westmoreland)\nNapoli Teatro San Carlo TOSCA (Scarpia)\n1930 \n09 Cesena Teatro Comunale BORIS GODUNOV (Boris)\nMilano Teatro La Scala SAGREDO di P.Vittadini (Alvise) / ORO DEL RENO (Wotan) / TOSCA (Scarpia) / LA VALCHIRIA (Wotan)\nTorino Teatro Regio IL VASCELLO FANTASMA (Olandese)\n1931 \nAbbazia Teatro Civico TOSCA (Scarpia)\nMilano Teatro La Scala BORIS GODUNOV (Boris) / IL VASCELLO FANTASMA (Olandese) / ORO DEL RENO (Wotan) / TRISTANO E ISOTTA (Kurvenaldo) / LA VALCHIRIA (Wotan)\nNapoli Teatro San Carlo LOUISE (Padre)\nRoma Eiar FANCIULLA DEL WEST (Rance)\nTorino Teatro Regio BORIS GODUNOV (Boris)\n1932 \nNapoli Teatro San Carlo FANCIULLA DEL WEST (Rance) / SONNAMBULA (Rodolfo) / TOSCA (Scarpia)\nRoma Eiar BORIS GODUNOV (Boris)\nTorino Eiar BORIS GODUNOV (Boris) / TOSCA (Scarpia) / LA VALCHIRIA (Wotan)\n1933 \n01 Milano Teatro La Scala SCHOVANSCINA (Dosifej)\n06 Faenza Teatro Masini LOHENGRIN (Telramondo)\n09 Cesena Teatro Comunale MIGNON (Lotario)\n10 Roma Teatro Argentina FANCIULLA DEL WEST (Rance)\n12 Genova Teatro Carlo Felice LA VALCHIRIA (Wotan)\nNapoli Teatro San Carlo BORIS GODUNOV (Boris) / CAVALLERIA RUSTICANA (Alfio) / I MAESTRI CANTORI DI NORIMBERGA (Hans Sachs) / TOSCA (Scarpia)\nTorino Teatro Vittorio Emanuele FANCIULLA DEL WEST (Rance)\n1934 \n01 Genova Teatro Carlo Felice BORIS GODUNOV (Boris)\n02 Roma Teatro Costanzi LA VALCHIRIA (Wotan)\n04 Palermo Teatro Massimo FANCIULLA DEL WEST (Rance)\n05 Genova Teatro Margherita TOSCA (Scarpia)\n06 Livorno Piazza Luigi Orlando TOSCA (Scarpia)\n08 Lanciano Teatro Fenaroli TOSCA (Scarpia)\n08 Roma Piazza Adriana TOSCA (Scarpia)\nFerrara Teatro Comunale MIGNON (Lotario)\nTorino Eiar SALOME' (Johkannan) / TOSCA (Scarpia)\n1935 \n01 Genova Teatro Carlo Felice PARSIFAL (Amfortas)\n04 Firenze Teatro Comunale MOSE' di G.Rossini (Faraone)\n06 Camogli Teatro Principe di Piemonte SONNAMBULA (Rodolfo)\nBagnacavallo Teatro Comunale MIGNON (Lotario)\nTorino Teatro Regio ORO DEL RENO (Wotan) / WALKIRIA (Wotan)\n1936 \n04 Camogli Teatro Principe di Piemonte MADAMA BUTTERFLY (Sharpless)\n09 Bergamo Teatro Donizetti MIGNON (Lotario)\n12 Parma Teatro Regio TRISTANO E ISOTTA (Kurvenaldo)\nMilano Teatro La Scala GIANNI SCHICCHI (Schicchi)\nNapoli Teatro San Carlo LA VALCHIRIA (Wotan)\nRoma Eiar LA FIGLIA DI JORIO di A.Franchetti (Lazaro)\nTorino Eiar BORIS GODUNOV (Boris) / L'UOMO CHE RIDE di A.Pedrollo (Ursus)\nTrieste Teatro Verdi PARSIFAL (Amfortas)\n1937 \n02 Genova Teatro Carlo Felice FIDELIO (Pizarro)\n04 Modena Teatro Municipale TOSCA (Scarpia)\n07 Genova Stadio Marassi TOSCA (Scarpia)\nBologna Teatro Comunale TRISTANO E ISOTTA (Kurvenaldo)\nMilano Teatro La Scala FANCIULLA DEL WEST (Rance) / NOTTURNO ROMANTICO di R.Pick Mangiagalli (Conte Zeno) / TRISTANO E ISOTTA (Kurvenaldo)\nRoma Teatro Costanzi PARSIFAL (Amfortas)\nRoma Eiar LOUISE (Padre)\nTrieste Teatro Verdi BORIS GODUNOV (Boris)\n1938 \n01 Genova Teatro Carlo Felice SCHOVANSCINA (Dosifej) / L'UOMO CHE RIDE di A.Pedrollo (Ursus)\n04 Napoli Teatro San Carlo PARSIFAL (Amfortas)\n08 Como Aperto FANCIULLA DEL WEST (Rance)\n10 Modena Teatro Municipale FANCIULLA DEL WEST (Rance)\nMilano Teatro La Scala PROSERPINA di F.Bianchi (Polifemo) / TOSCA (Scarpia)\nReggio Emilia Teatro Municipale TOSCA (Scarpia)\nRoma Eiar GIANNI SCHICCHI (Schicchi) / TABARRO (Michele)\nTreviso Teatro Sociale TOSCA (Scarpia)\nTrieste Teatro Verdi TRISTANO E ISOTTA (Kurvenaldo)\n1939 \n03 Milano Teatro La Scala FEDRA di I.Pizzetti / FIDELIO (Pizarro)\n04 Palermo Teatro Massimo FANCIULLA DEL WEST (Rance) / LA VALCHIRIA (Wotan)\n07 Cremona Piazza Comunale TOSCA (Scarpia)\n12 Genova Teatro Carlo Felice TOSCA (Scarpia)\nComo Teatro Sociale TOSCA (Scarpia)\nTrieste Teatro Verdi FANCIULLA DEL WEST (Rance)\n1940 \n01 Novara Teatro Coccia FANCIULLA DEL WEST (Rance)\n04 Palermo Teatro Massimo FIDELIO (Pizarro) / TOSCA (Scarpia)\nDiscografia.\nHa lasciato traccia della sua voce in alcuni test incisi per la Edison, probabilmente a Palermo in occasione della partecipazione alla locale stagione lirica. Lo scoppio della Grande Guerra imped\u00ec la sua pubblicazione."}
{"id": "4363631", "revid": "729019", "url": "https://it.wikipedia.org/wiki?curid=4363631", "title": "Campionati mondiali di ginnastica artistica 2013", "text": "I Campionati mondiali di ginnastica artistica 2013 sono la 44\u00aa edizione dei mondiali di ginnastica artistica. Si sono svolti ad Anversa (Belgio), all'Antwerp Sports Palace dal 30 settembre al 6 ottobre 2013.\n\u00c8 la seconda volta che la citt\u00e0 di Anversa ospita i mondiali artistica: aveva infatti gi\u00e0 ospitato la prima edizione della manifestazione, tenutasi pi\u00f9 di cento anni prima, nel 1903.\nPodi.\nRisultati (in dettaglio).\nCavallo con maniglie.\nLa finale ad attrezzo al cavallo con maniglie ai Campionati Mondiali si \u00e8 svolta all'Antwerp Sports Palace di Anversa, Belgio il 5 ottobre 2014.\nAnelli.\nLa finale ad attrezzo agli anelli ai Campionati Mondiali si \u00e8 svolta all'Antwerp Sports Palace di Anversa, Belgio il 5 ottobre 2014.\nVolteggio maschile.\nLa finale ad attrezzo al volteggio ai Campionati Mondiali si \u00e8 svolta all'Antwerp Sports Palace di Anversa, Belgio il 6 ottobre 2014.\nParallele simmetriche.\nLa finale ad attrezzo alle parallele simmetriche ai Campionati Mondiali si \u00e8 svolta all'Antwerp Sports Palace di Anversa, Belgio il 6 ottobre 2014.\nSbarra.\nLa finale ad attrezzo alla sbarra ai Campionati Mondiali si \u00e8 svolta all'Antwerp Sports Palace di Anversa, Belgio il 6 ottobre 2014."}
{"id": "4363632", "revid": "767487", "url": "https://it.wikipedia.org/wiki?curid=4363632", "title": "Highland Park (Florida)", "text": "Highland Park \u00e8 una citt\u00e0 della Contea di Polk, in Florida, negli USA. La popolazione censita nel 2000 era di 244 abitanti. \u00c8 un sobborgo citt\u00e0 Lakeland."}
{"id": "4363634", "revid": "111803823", "url": "https://it.wikipedia.org/wiki?curid=4363634", "title": "Centre de Formation de football de Mounana", "text": "Il Centre de formation de Mounana, noto anche come CF Mounana \u00e8 una societ\u00e0 calcistica del Gabonese con sede a Mounana.\nStoria.\nFondato nel 2006 il club milita nella massima serie calcistica gabonese.\nNella stagione 2011/2012 la squadra ha festeggiando il suo primo storico titolo.\nIl club disputa le gare interne allo Stade Idriss Ngari di Owendo, con una capacit\u00e0 di circa 5000 spettatori."}
{"id": "4363635", "revid": "104458", "url": "https://it.wikipedia.org/wiki?curid=4363635", "title": "Magdalena Pajala", "text": "Biografia.\nIn Coppa del Mondo ha esordito il 27 febbraio 2008 a Stoccolma (48\u00aa) e ha esordito ai Giochi olimpici invernali a (10\u00aa nella sprint, 5\u00aa nella staffetta).\nHa ottenuto l'unico podio in Coppa del Mondo il 13 gennaio 2013 a Liberec (3\u00aa) e in seguito ha debuttato ai Campionati mondiali: a Val di Fiemme 2013 \u00e8 stata 28\u00aa nella sprint. Ai successivi Mondiali di Falun 2015 si \u00e8 classificata 26\u00aa nella sprint."}
{"id": "4363638", "revid": "385071", "url": "https://it.wikipedia.org/wiki?curid=4363638", "title": "Solfuro di mercurio", "text": ""}
{"id": "4363639", "revid": "385071", "url": "https://it.wikipedia.org/wiki?curid=4363639", "title": "Metacinnabrite", "text": ""}
{"id": "4363640", "revid": "385071", "url": "https://it.wikipedia.org/wiki?curid=4363640", "title": "Solventi organici", "text": ""}
{"id": "4363641", "revid": "838137", "url": "https://it.wikipedia.org/wiki?curid=4363641", "title": "Lampada al sodio", "text": ""}
{"id": "4363642", "revid": "385071", "url": "https://it.wikipedia.org/wiki?curid=4363642", "title": "Ossido di mercurio", "text": ""}
{"id": "4363644", "revid": "385071", "url": "https://it.wikipedia.org/wiki?curid=4363644", "title": "Attivit\u00e0 vulcanica secondaria", "text": ""}
{"id": "4363645", "revid": "385071", "url": "https://it.wikipedia.org/wiki?curid=4363645", "title": "Confricazione", "text": ""}
{"id": "4363649", "revid": "125608943", "url": "https://it.wikipedia.org/wiki?curid=4363649", "title": "Delta del Fiume delle Perle", "text": "Il Delta del Fiume delle Perle situato nella provincia del Guangdong, nella Repubblica popolare cinese \u00e8 un'area alla foce del Fiume delle Perle che si getta nel Mar cinese meridionale. \u00c8 una delle regioni pi\u00f9 densamente urbanizzate al mondo e uno dei principali poli della crescita economica cinese.\nQuesta regione, grazie a grandi interventi infrastrutturali fra cui il Ponte Hong Kong-Zhuhai-Macao, \nl'area metropolitana pi\u00f9 popolata del pianeta con una popolazione stimata di circa 50-60 milioni di persone (estesa due volte il Galles), superando il primato della Grande Area di T\u014dky\u014d che attualmente ne conta circa 37 milioni di persone \nIn quest'area sono presenti le seguenti 9 metropolitane : Canton, Foshan, Dongguan, Zhongshan, Huizhou, Jiangmen, Zhuhai, Zhaoqing e, Shenzhen, oltre alle due regioni amministrative speciali di Hong Kong e Macao."}
{"id": "4363651", "revid": "767487", "url": "https://it.wikipedia.org/wiki?curid=4363651", "title": "Highland Park (Michigan)", "text": "Highland Park \u00e8 una citt\u00e0 della Contea di Wayne, Michigan, negli USA. Il censimento avvenuto nel 2010 contava 11'776 abitanti. La citt\u00e0 \u00e8 completamente circondata da Detroit, tranne una piccola parte che confina con la citt\u00e0 di Hamtramck, anch'essa circondata da Detroit."}
{"id": "4363652", "revid": "84184", "url": "https://it.wikipedia.org/wiki?curid=4363652", "title": "Pietri", "text": ""}
{"id": "4363655", "revid": "74801", "url": "https://it.wikipedia.org/wiki?curid=4363655", "title": "Allen Park", "text": "Allen Park \u00e8 una citt\u00e0 della Contea di Wayne, nello Stato del Michigan. Nel 2010 la popolazione era di abitanti. Questa citt\u00e0 alla periferia di Detroit \u00e8 stata definita dalla rivista statunitense \"Money\" una delle pi\u00f9 belle cittadine degli Stati Uniti d'America. Allen Park fa parte di insieme di comunit\u00e0 conosciute come \"Downriver\". La compagnia automobilistica Ford \u00e8 una parte integrante della comunit\u00e0, molti uffici sono nella citt\u00e0.\nDal 2002 Allen Park \u00e8 la casa dei Detroit Lions e qui c'\u00e8 la sede centrale della societ\u00e0."}
{"id": "4363656", "revid": "690118", "url": "https://it.wikipedia.org/wiki?curid=4363656", "title": "120 ARC", "text": ""}
{"id": "4363657", "revid": "2006282", "url": "https://it.wikipedia.org/wiki?curid=4363657", "title": "Area economica di Bohai", "text": "L'area economica di Bohai \u00e8 l'area economica cinese che include l'area costiera che va da Pechino a Tianjin, includendo le regioni dell'Hebei, del Liaoning e dello Shandong, sul mare di Bohai.\nQuesta regione della Cina \u00e8 andata incontro recentemente a grandi cambiamenti in campo infrastrutturale ed economico ed \u00e8 in competizione come l'area del Delta del Fiume delle Perle a sud della Cina, e del Delta del fiume Yangtze a oriente.\nTradizionalmente la sua economia vede l'industria pesante e la manifattura.\nHa anche rilevanza nel campo dell'aviazione, della logistica e del trasporto merci.\nPechino ha presente anche una forte industria petrolchimica, il settore dell'educazione dell'industria della Ricerca e sviluppo.\nSono in crescita i settori delle autovetture, elettronica, del software.\nNel mare di Bohai recentemente sono stati scoperti depositi di gas naturale e petrolio."}
{"id": "4363661", "revid": "599013", "url": "https://it.wikipedia.org/wiki?curid=4363661", "title": "Figlie della Passione di Ges\u00f9 Cristo e di Maria Addolorata", "text": "Le Figlie della passione di Ges\u00f9 Cristo e di Maria Addolorata (in spagnolo \"Hijas de la Pasi\u00f3n de Jesucristo y de Mar\u00eda Dolorosa\") sono un istituto religioso femminile di diritto pontificio: le suore di questa congregazione pospongono al loro nome la sigla C.F.P.\nStoria.\nLa congregazione fu fondata dal missionario passionista italiano Diego Alberici (1846-1904): dopo aver aperto a Citt\u00e0 del Messico una scuola domenicale, nel 1895, insieme con Dolores Medina Martinez Zepeda (1860-1925), istitu\u00ec una congregazione di religiose per l'educazione della giovent\u00f9.\nL'istituto, unito \"in spiritualibus\" alla Congregazione della passione dal 1901, ricevette il pontificio decreto di lode il 10 maggio 1941 e l'approvazione definitiva dalla Santa Sede il 21 novembre 1953.\nAttivit\u00e0 e diffusione.\nLe suore si dedicano all'educazione della giovent\u00f9, al servizio in seminari e collegi ecclesiastici, al lavoro nelle missioni e alla propagazione della devozione alla passione di Ges\u00f9 e ai dolori di Maria.\nSono presenti in Messico e in altri paesi americani (Cuba, El Salvador, Guatemala, Honduras, Porto Rico, Repubblica Dominicana, Stati Uniti d'America, Venezuela), in Italia, in Spagna e in Repubblica Democratica del Congo; la sede generalizia \u00e8 a Citt\u00e0 del Messico.\nAlla fine del 2008 la congregazione contava 260 religiose in 50 case."}
{"id": "4363663", "revid": "287204", "url": "https://it.wikipedia.org/wiki?curid=4363663", "title": "Belleville (Michigan)", "text": "Belleville \u00e8 una citt\u00e0 della Contea di Wayne, nello Stato del Michigan. La popolazione nel 2010 era di 3991 abitanti. \u00c8 gemellata con la citt\u00e0 di Machynlleth nel Galles. \u00c8 situata a 24\u00a0km da Ann Arbor e 47\u00a0km da Detroit."}
{"id": "4363664", "revid": "287204", "url": "https://it.wikipedia.org/wiki?curid=4363664", "title": "Solenostomus leptosoma", "text": "Solenostomus leptosoma \u00e8 un piccolo pesce d'acqua salata appartenente alla famiglia Solenostomidae.\nDistribuzione e habitat.\nQuesti pesci sono diffusi nelle barriere coralline dell'Indo-Pacifico, dal Mar del Giappone alle coste dell'Australia. Vivono ai confini della barriera, dove frequentano le madrepore cos\u00ec come i fondali sabbiosi alla ricerca di cibo.\nDescrizione.\nCome le altre specie del genere \"Solenostomus\" presenta una forma dall'aspetto inconsueto, con corpo tubolare e sottile, pinne ampie e sottili, testa allungata, composta da un muso lungo a foggia di trombetta e occhi sporgenti. Tutto il corpo presenta una pelle ricca di increspature. La livrea \u00e8 mimetica, con colore di fondo variabile dal giallo verde al bruno rossastro e piccole screziature chiare. Le pinne sono brune. \nRaggiunge una lunghezza massima di 10 cm. \nRiproduzione.\nLA fecdonazione \u00e8 esterna. Una volta deposte le uova, le femmine le conservano in una sorta di marsupio formato dalle sue pinne pelviche fino alla schiusa.\nAlimentazione.\nSi nutrono di zooplancton e piccoli invertebrati."}
{"id": "4363665", "revid": "80598", "url": "https://it.wikipedia.org/wiki?curid=4363665", "title": "Make You Feel My Love", "text": "Make You Feel My Love, inciso da alcuni artisti anche con il titolo To Make You Feel My Love \u00e8 un brano musicale scritto e interpretato da Bob Dylan per l'album \"Time Out of Mind\", pubblicato nel 1997. Pur non essendo stato pubblicato come singolo dallo stesso Bob Dylan, il brano ha in seguito raggiunto grande notoriet\u00e0 internazionale grazie a diverse cover, tra le quali quelle interpretate da Billy Joel, Garth Brooks e Adele. Nel 1998 il brano ha ricevuto il premio Performance Activity nella categoria dedicata ai singoli adult contemporary nel corso della terza cerimonia di consegna dei New York Music Awards, organizzata dalla SESAC.\nGrazie all'interpretazione di Garth Brooks, il brano ha ottenuto due nomination ai Grammy Awards 1999. La versione di Adele \u00e8 invece diventata un successo commerciale in Regno Unito, Irlanda e nei Paesi Bassi, dove ha raggiunto la top 5 nelle classifiche di vendita, ottenendo inoltre il disco d'oro negli Stati Uniti e nel Regno Unito.\nVersione originale.\nLa versione originale del brano \u00e8 stata incisa da Bob Dylan per l'album \"Time Out of Mind\", interamente prodotto da Daniel Lanois e pubblicato il 30 settembre 1997. Nel recensire l'album per la rivista statunitense \"Rolling Stone\", il critico musicale Greg Kot ha giudicato negativamente \"Make You Feel My Love\", definendola come \u00abuna ballata di riempimento minata di versi da bigliettino di auguri\u00bb che \u00abrompe l'incantesimo dell'album\u00bb. Diverso fu invece il giudizio di \"Billboard\", che lo consider\u00f2 uno dei punti di forza dell'album.\nIl brano \u00e8 stato eseguito dal vivo in vari tour del cantautore americano ed \u00e8 stato anche incluso nella raccolta \"Dylan\" del 2007.\nCover di Billy Joel.\nBilly Joel interpret\u00f2 una cover di \"Make You Feel My Love\", prodotta da Peter Asher per la raccolta \"Greatest Hits Volume III\". Pur essendo una cover del brano di Bob Dylan, la versione di Joel fu in realt\u00e0 messa in commercio ancor prima dell'originale, in quanto l'album che la conteneva usc\u00ec il 19 agosto 1997, circa un mese e mezzo prima della pubblicazione di \"Time Out of Mind\". Parlando dell'incisione della canzone, Joel afferm\u00f2 \u00abUn emissario della Columbia dall'aria circospetta, come se si aspettasse di essere derubato proprio nel mio salotto, mi ha portato a casa una cassetta, me l'ha fatta ascoltare e se l'\u00e8 riportata via subito\u00bb. Il brano fu anche pubblicato come singolo dallo stesso Billy Joel, entrando nelle classifiche di vendita americane e olandesi, ma senza riuscire a raggiungere posizioni di vertice.\nL'interpretazione del brano da parte di Joel non convinse il critico musicale Stephen Thomas Erlewine che, pur considerando \"Make You Feel My Love\" la pi\u00f9 riuscita tra le tre cover incluse nella raccolta, ha scritto su AllMusic che Joel ha deciso di interpretare il brano \u00abcome se fosse una versione lenta, ammorbidita di un brano scartato da \"Blonde on Blonde\"\u00bb, criticando inoltre la produzione troppo limpida e giudicando incolore l'interpretazione stessa. Negativo fu anche il giudizio di Steve Hochman del \"Los Angeles Times\", che ha definito la versione di Billy Joel come una \u00ablugubre versione da salotto\u00bb del brano.\nCover di Garth Brooks.\nIl cantante country statunitense Garth Brooks incise una versione del brano per la colonna sonora del film \"Ricominciare a vivere\", diretto da Forest Whitaker e uscito nel 1998 con il titolo originale \"Hope Floats\". La sua versione, pubblicata come singolo, fu anche il primo brano interpretato da Brooks ad essere incluso nella colonna sonora di una pellicola cinematografica.\nLa pubblicazione del singolo fu accompagnata da una campagna, lanciata dall'etichetta Capitol Records Nashville, finalizzata a promuovere la trasmissione del brano da parte di emittenti radiofoniche pop. Il brano raggiunse il primo posto nella classifica Hot Country Songs e l'ottavo Hot Adult Contemporary Tracks.\nNel 1999, in occasione della 41\u00aa edizione dei Grammy Awards, \"Make You Feel My Love\" ottenne due nomination, nelle categorie miglior interpretazione vocale maschile country e miglior canzone country, senza per\u00f2 riuscire ad ottenere alcun premio.\nCover di Adele.\nLa cantante inglese Adele ha incluso una cover del brano nel proprio album di debutto, \"19\", pubblicato nel 2008. Il brano \u00e8 poi uscito come singolo il 3 novembre dello stesso anno, sotto l'etichetta XL Recordings.\nIl singolo \u00e8 stato accompagnato da un videoclip diretto dal regista Matt Kirkby.\nLa cover di Adele \u00e8 stata anche inserita nella raccolta \"Songs for Japan\", finalizzata a raccogliere denaro per sostenere la Croce Rossa Internazionale negli aiuti alle popolazioni colpite dal Terremoto e dallo tsunami che hanno colpito il Giappone nel 2011, mentre una versione dal vivo da lei interpretata \u00e8 stata incisa per \"Chimes of Freedom - The Songs of Bob Dylan\", raccolta tributo dedicata al cantautore e pubblicata nel gennaio 2012 con lo scopo di raccogliere fondi destinati ad Amnesty International.\nAltre cover.\nLa canzone \u00e8 stata interpretata anche da numerosi altri artisti. La cantautrice statunitense Joan Osborne ha pubblicato una cover di \"Make You Feel My Love\" nell'album \"Righteous Love\" del 2000. Nel 2007 Bryan Ferry ne incluse una versione nel suo album \"Dylanesque\", interamente costituito da cover di Bob Dylan. Il 1\u00ba giugno in occasione del album di debutto \"La Complicit\u00e0\" anche Carmen Ferreri ha inserito la cover you make me feel my love.\nAnche Lea Michele ha interpretato la canzone nel terzo episodio della quinta stagione della serie televisiva \"Glee\", \"Addio, Finn\". La puntata \u00e8 una commemorazione per l'attore Cory Monteith, scomparso qualche mese prima.\nNel 2019 Gian Pieretti ne ha realizzato una versione in italiano nel suo album \"Nobel\", dedicato a cover di Dylan, intitolata \"La nave magica\" ."}
{"id": "4363668", "revid": "62004", "url": "https://it.wikipedia.org/wiki?curid=4363668", "title": "RadioShack-Nissan 2012", "text": "Questa voce raccoglie le informazioni riguardanti la RadioShack-Nissan nelle competizioni ufficiali della stagione 2012.\nStagione.\nEssendo detentrice di una delle diciotto licenze UCI World Tour, la squadra organizzata da Leopard SA ebbe diritto di partecipare alle gare del calendario UCI World Tour 2012, oltre a quelle dei circuiti continentali UCI. La denominazione divenne RadioShack-Nissan: arrivarono infatti come nuovi sponsor la catena statunitense di distribuzione di elettronica RadioShack e la casa automobilistica Nissan, aziende che, nel biennio 2010-2011, erano state legate alla ormai dismessa formazione World Tour statunitense Team RadioShack.\nSi unirono alla RadioShack-Nissan, provenienti dallo stesso Team RadioShack, il manager Johan Bruyneel e dodici corridori, tra cui Chris Horner, Andreas Kl\u00f6den e Haimar Zubeldia; Jan Bakelants dalla Omega Pharma-Lotto, Tony Gallopin dalla Cofidis e altri tra atleti completarono la rosa degli arrivi (ben diciassette). Furono tredici i confermati dalla stagione 2011, e tra essi i tre capitani, i due fratelli Schleck, Andy e Fr\u00e4nk, e lo svizzero Fabian Cancellara. Dopo un solo anno di Leopard cambiarono invece squadra dodici atleti, tra cui Stuart O'Grady, verso la nuova GreenEDGE, e Fabian Wegmann, passato alla Garmin-Barracuda.\nFabian Cancellara diede alla squadra i primi successi dell'anno, aggiudicandosi in marzo la Strade Bianche in Toscana e una tappa alla Tirreno-Adriatico; una caduta in aprile al Giro delle Fiandre, con annessa frattura della clavicola, gli imped\u00ec per\u00f2 di ottenere gli sperati successi nelle classiche. Anche Andy Schleck fu sfortunato: la frattura del coccige rimediata in giugno al Crit\u00e9rium du Dauphin\u00e9 lo obblig\u00f2 a saltare il Tour de France. Parteciparono invece alla \"Grande Boucle\" Cancellara, Haimar Zubeldia, Andreas Kl\u00f6den e Fr\u00e4nk Schleck. In quella corsa lo svizzero vinse il prologo di Liegi, mentre lo spagnolo e il tedesco conclusero rispettivamente sesto e undicesimo in classifica, contribuendo alla vittoria della RadioShack nella graduatoria a squadre. Diversa fu la sorte del maggiore dei fratelli Schleck, che venne trovato positivo ad un diuretico, lo Xipamide, e costretto ad abbandonare. Il giudizio della commissione antidoping lussemburghese sul suo caso arriver\u00e0 solo il 30 gennaio 2013, con l'imposizione di una squalifica di un anno, retroattiva, fino al 14 luglio 2013.\nPer quanto riguarda le altre gare, tra giugno e agosto il danese Jakob Fuglsang fece suoi il Giro del Lussemburgo e il Giro d'Austria, mentre il velocista italiano Giacomo Nizzolo si aggiudic\u00f2 il Tour de Wallonie e una tappa all'Eneco Tour (quattro successi stagionali per lui, al pari di Cancellara e Fuglsang). Chiuse l'anno la vittoria di Daniele Bennati nella tappa di Valladolid alla Vuelta a Espa\u00f1a. Furono cos\u00ec 15 (quattro delle quali in competizioni World Tour) le vittorie dei ciclisti RadioShack nell'arco della stagione. Il miglior classificato del sodalizio lussemburghese nella graduatoria mondiale individuale fu Fabian Cancellara, trentasettesimo con 134 punti, mentre in quella a squadre la formazione lussemburghese chiuse dodicesima con 619 punti.\nClassifiche UCI.\nCalendario mondiale UCI.\nPiazzamenti dei corridori della RadioShack-Nissan nella classifica individuale dell'UCI World Tour 2012.\nNella graduatoria a squadre dell'UCI World Tour la RadioShack-Nissan concluse in dodicesima posizione (su diciotto), totalizzando 619 punti."}
{"id": "4363674", "revid": "123711928", "url": "https://it.wikipedia.org/wiki?curid=4363674", "title": "Fattore di forma", "text": "I fattori di forma sono quantit\u00e0 adimensionali usate in elaborazione digitale delle immagini e microscopia che descrive numericamente la forma di una particella indipendentemente dalle sue dimensioni.\nI fattori di forma sono calcolati dalla misura delle dimensioni come il diametro, la lunghezza delle corde, l'area, il perimetro, il centroide, i momenti ecc.\nLa dimensione delle particelle di solito si misurano dalla sezione bidimensionale o dalle proiezioni, ma i fattori di forma si possono applicare anche ad oggetti tridimensionali.\nPer particelle si possono considerare sia grani in metallurgia, o le microstrutture ceramiche, o i microrganismi in coltura.\nLe quantit\u00e0 dimensionali spesso rappresentano il grado di deviazione da una forma ideale come un cerchio, una sfera o un poliedro equilatero.\nI fattori di forma sono spesso normalizzati, e quindi fatti rientrare in un valore tra zero e uno. dove 1 \u00e8 la forma ideale di massima simmetria: cerchio, sfera, quadrato o cubo.\nCircolarit\u00e0.\nUn altro fattore di forma molto comune \u00e8 la circolarit\u00e0, una funzione del perimetro \"P\" e l'area \"A\":\nElongazione.\nLa meno diffusa elongazione \u00e8 definita come la radice quadrata del rapporto del momento di inerzia \"in\" dell'intorno della particella dei suoi assi principali.\nOndulazione.\nConsiderando il rapporto tra il perimetro dell'involucro convesso della particella e quello della particella stessa si pu\u00f2 avere una idea di quanto il bordo di questa sia frastagliato, ovvero di quanto la forma della particella si discosti dall'essere convessa:"}
{"id": "4363675", "revid": "729019", "url": "https://it.wikipedia.org/wiki?curid=4363675", "title": "120/21", "text": "Il Cannone da 120/21 fu un pezzo dell'artiglieria da fortezza e da costa impiegato dal Regio Esercito e dalla Guardia alla Frontiera del Regno d'Italia durante la prima e la seconda guerra mondiale.\nStoria.\nIl pezzo deriva dal 12\u00a0cm Ringrohrkanonen Modell 1882, un cannone prodotto dalla tedesca Krupp per armare le torrette Gruson, una tipologia di torrette corazzate per fortificazioni e batterie costiere. Fu acquisito negli anni 1880 dal Regno d'Italia e denominato prima 12 ARC Ret e, dall'inizio del '900, 120A. Fu acquisito in pochi esemplari, in quanto per l'armamento delle opere gli furono preferito i cannoni 120G e soprattutto 149/35. Arm\u00f2 i forti del Vallo Alpino durante la prima guerra mondiale. Ridenominato \"120/21\", all'entrata in guerra dell'Italia nel 1940 risultavano ancora in carico alla Guardia alla Frontiera 5 pezzi.\nTecnica.\nIl \"120/21\" \u00e8 un cannone da posizione a retrocarica, con canna in acciaio con cerchiatura di rinforzo anch'essa in acciaio ed otturatore a vitone. L'innesco \u00e8 a cannello a frizione o a percussione. La bocca da fuoco \u00e8 incavalcata su vari tipi di affusto:"}
{"id": "4363677", "revid": "132266", "url": "https://it.wikipedia.org/wiki?curid=4363677", "title": "China Communications Construction Company", "text": "Il gruppo China Communications Construction Company (CCCC) in breve \"China Communications\" (SEHK: 1800, SSE: 601800) () \u00e8 una societ\u00e0 edile nata nel 2005 con sede nella Cina continentale."}
{"id": "4363681", "revid": "6923", "url": "https://it.wikipedia.org/wiki?curid=4363681", "title": "China Investment Corporation", "text": "Il gruppo China investment Corporation (CIC) () \u00e8 un fondo sovrano responsabile in parte della gestione della Riserva valutaria cinese.\nStoria.\nLa CIC fu fondata nel 2007 con una dotazione patrimoniale di 200 miliardi di dollari circa di asset, che ne fa uno dei pi\u00f9 grandi fondi sovrani. Nel 2010 i suoi asset erano cresciuti fino a 410 miliardi di dollari."}
{"id": "4363686", "revid": "767487", "url": "https://it.wikipedia.org/wiki?curid=4363686", "title": "White Eagle (serial cinematografico 1922)", "text": "White Eagle \u00e8 un serial muto del 1922 diretto da Fred Jackman e da W. S. Van Dyke. Era interpretato (e prodotto) dalla trentenne - all'epoca delle riprese - Ruth Roland. Soprannominata \"Queen of the Thriller Serials\", l'attrice gir\u00f2 nella sua carriera oltre duecento film, di cui molti erano film a episodi.\nProduzione.\nIl film fu prodotto dalla Hal Roach Studios per Ruth Roland Serials.\nDistribuzione.\nDistribuito dalla Path\u00e9 Exchange, usc\u00ec nelle sale cinematografiche USA il 1\u00ba gennaio 1922. Il film viene considerato presumibilmente perduto."}
{"id": "4363687", "revid": "767487", "url": "https://it.wikipedia.org/wiki?curid=4363687", "title": "Antonio Dur\u00e1n", "text": "Biografia.\nNato in Catalogna, all'et\u00e0 di dieci anni si trasfer\u00ec con la famiglia a Tenerife dove inizi\u00f2 la propria formazione calcistica. Conclusa la carriera di calciatore, si trasfer\u00ec in Svezia dove si spos\u00f2 ed ebbe quattro figli; sopravvissuto a un ictus nel 1975 (che gli comprometter\u00e0 definitivamente la carriera di allenatore), ne subir\u00e0 un secondo nel 2007 i cui postumi lo porteranno alla morte, sopraggiunta l'11 gennaio 2009.\nCarriera.\nCalciatore.\nFormatosi come centrocampista nel C\u00f3rdoba, nel 1948 fu ingaggiato dall'Atl\u00e9tico Madrid dove ricopr\u00ec un ruolo da comprimario (totalizz\u00f2 tredici presenze in tre stagioni) vincendo due titoli nazionali consecutivi nelle stagioni 1949-50 e 1950-51. Passato al Real Oviedo dopo una stagione di inattivit\u00e0, concluse la carriera di calciatore al termine della stagione 1953-54.\nAllenatore.\nTrasferitosi in Svezia, inizi\u00f2 ad allenare alcuni club delle serie inferiori per poi ottenere, nel 1957, il primo incarico in Allsvenskan sulla panchina delSandvikens. Dopo aver allenato, tra il 1960 e il 1963, l'\u00c5tvidaberg, nel 1964 assunse la guida tecnica del Malm\u00f6. Supportato dalla presenza di alcuni giovani talenti, Dur\u00e1n costruir\u00e0 una squadra capace di ottenere quattro titoli e due secondi posti in sei anni e di partecipare alle competizioni continentali. Abbandonata la guida del Malm\u00f6 nel 1971, nei primi anni settanta Dur\u00e1n otterr\u00e0 degli incarichi nel Djurg\u00e5rden e di nuovo nell'\u00c5tvidaberg per poi concludere la carriera di allenatore nel 1975 a causa di un ictus."}
{"id": "4363690", "revid": "256896", "url": "https://it.wikipedia.org/wiki?curid=4363690", "title": "Sardegna nuragica", "text": ""}
{"id": "4363694", "revid": "729019", "url": "https://it.wikipedia.org/wiki?curid=4363694", "title": "Faisi", "text": "Faisi \u00e8 un'isola nella Provincia Occidentale delle Isole Salomone. Durante la seconda guerra mondiale \u00e8 stata la prima isola delle Salomone ad essere occupata dal Giappone."}
{"id": "4363707", "revid": "729019", "url": "https://it.wikipedia.org/wiki?curid=4363707", "title": "Simbo", "text": "Simbo \u00e8 un'isola di origine vulcanica nella Provincia Occidentale delle Isole Salomone. Si estende su una superficie di 12\u00a0km\u00b2 e si trova 8\u00a0km a sudovest dell'isola di Ranongga.\n\u00c8 costituita in realt\u00e0 da due isole, una piccola isola di nome Nusa Simbo, separata dall'isola principale da una laguna di acqua salata. Insieme le due isole sono chiamate, dalla popolazione locale \"Mandegugusu\", mentre nel resto delle Isole Salomone sono note nel loro insieme come Simbo Simbo comprende il vulcano, tuttora attivo, di Ove. Vi sono inoltre parecchie lagune di acqua salata e un lago di acqua dolce.\nNel XIX secolo l'isola ospitava cacciatori di teste.\nTerremoti.\nIl 2 aprile 2007 Simbo fu colpita da un grosso terremoto e da uno tsunami. Le onde dello tsunami, alte 12\u00a0metri, hanno distrutto due villaggi, provocando la morte di 10 persone. \nSimbo in letteratura.\nPratiche della cultura storica a Simbo sono descritte nel romanzo di Pat Barker, sulla seconda guerra mondiale, \"The Ghost Road\". \nL'autore ha utilizzato le ricerche di Arthur Maurice Hocart e dello psicoanalista William Rivers."}
{"id": "4363710", "revid": "729019", "url": "https://it.wikipedia.org/wiki?curid=4363710", "title": "Shakers", "text": "Gli Shakers, conosciuti anche con il nome di Societ\u00e0 Unita dei Credenti nella Seconda Apparizione del Cristo, sono i membri di un ramo del calvinismo puritano dei quaccheri nati nel primo Settecento.\nOrigini.\n. La Rivolta dei Camisardi fu una insurrezione con caratteristiche di guerriglia che dur\u00f2 dal 1702 al 1705 (con qualche rigurgito di ribellione proseguito fino al 1709), e che fu condotta da gruppi di \"Shakers\" e di ugonotti protestanti della zona montuosa delle C\u00e9vennes contro Luigi XIV che li perseguitava. Alcuni protestanti poi svilupparono visioni millenariste del tempo futuro, pensando che la fine del mondo fosse vicina. Come molti ugonotti, essi erano obbligati a lasciare la Francia se non abiuravano la loro fede, giudicata eretica, ed accettavano prontamente la conversione forzata al cattolicesimo.\nI \"profeti di C\u00e9vennes\" furono cos\u00ec esiliati in massa in Inghilterra, specialmente a Londra, dove furono inizialmente accolti favorevolmente tra i protestanti inglesi a motivo della loro persecuzione, per puro spirito di solidariet\u00e0. Questo continu\u00f2 fino a quando gli inglesi scoprirono il carattere ribelle degli \"Shakers\" verso qualsiasi tipo di autorit\u00e0, ed anche nei confronti della medesima Inghilterra che pure li aveva accolti favorevolmente; nella medesima Inghilterra, cos\u00ec come era avvenuto in Francia, si riapr\u00ec prontamente una stagione di dure persecuzioni, di arresti ed anche di condanne sotto tortura.\nIl primo profeta degli \"Shakers\", Elia Marion, era originario proprio di C\u00e9vennes, mentre la loro profetessa Madre Ann Lee, che divenne in seguito la figura principale e profetica degli \"Shakers\" in quanto si riteneva essere una \"incarnazione di Cristo in abiti femminili\", nacque il 29 febbraio del 1736 a Manchester, in Inghilterra e poi mor\u00ec l'8 settembre del 1784 all'et\u00e0 di 48 anni a Watervliet, nella Contea di Albany (New York), USA.\nMa ben presto l'ascetismo radicale degli \"Shakers\", ancora pi\u00f9 estremo rispetto al Puritanesimo inglese, divenne molto sospetto agli occhi delle autorit\u00e0 inglesi. Come molti gruppi protestanti del tempo, anche i \"profeti\" di C\u00e9vennes fecero sorgere forti preoccupazioni per il loro mettere in discussione e minacciare fortemente l'ordine costituito. Ma i \"profeti\" di C\u00e9vennes, cos\u00ec come alcuni loro colleghi inglesi, nonostante tutto decisero di continuare a proclamare pubblicamente le loro profezie, in modo molto forte ed espressivo. Poi si guadagnarono il loro pseudonimo di \"Agitatori\"; da qui deriva il soprannome affibbiatogli, quello di \"Shakers\" in inglese, perch\u00e9 nelle loro riunioni, quando essi ritenevano stesse scendendo lo Spirito, avevano alcune manifestazioni esteriori, fisiche (fremiti estatici), tra cui il tremore.\nAmerica, nuova terra promessa.\nNel 1774, duramente perseguitati dalle autorit\u00e0 britanniche, i \"profeti\" di C\u00e9vennes, uniti da una lunga serie di colleghi inglesi conquistati dal loro messaggio e dalle loro profezie, lasciarono prontamente l'Inghilterra per poter raggiungere il New England, negli Stati Uniti. Dopo molti puritani inglesi e di altri gruppi perseguitati per le loro opinioni religiose, giunsero cos\u00ec nella colonia britannica degli Stati Uniti con l'obiettivo dichiarato di edificare una nuova Terra Promessa che consentisse loro di vivere la loro fede nella sua interezza. Cos\u00ec si stabilirono in comunit\u00e0 rurali e villaggi. I loro stili di vita erano e sono costituiti essenzialmente da un celibato molto austero, un loro specifico stile di vita che \u00e8 obbligatorio e la assoluta proibizione della propriet\u00e0 privata che \u00e8 vietata sul modello di un ideale comunista cristiano spirituale.\nDiffusione.\nNonostante gli \"Shakers\" conducano una vita ritenuta dalla stragrande maggioranza del mondo impossibile da praticare per via soprattutto del celibato obbligatorio per tutti e la loro scelta di vita eremitica e la loro forte austerit\u00e0, il loro movimento stava conoscendo e vivendo un successo abbastanza rapido. Il culmine degli \"Shakers\" \u00e8 arrivato soprattutto nella met\u00e0 del XIX secolo, quando avevano circa 25 villaggi rurali e 4.000 soci. Ma con l'avanzare degli anni incominciava pure a delinearsi il declino di uno stile di vita decisamente controcorrente rispetto a quello medio degli stessi statunitensi, e oggi ci sono solo tre villaggi rurali degli \"Shakers\" rimasti ancora attivi negli Stati Uniti. Gli \"Shakers\" attuali sopravvissuti al costante e progressivo declino causato anche dalla loro impossibilit\u00e0 di avere una vera e propria famiglia a livello personale ed individuale, e soprattutto con dei figli, per via della loro scelta celibataria, e per una vita vissuta solo all'interno di una pi\u00f9 ampia famiglia comunitaria ed eremitica, tuttavia sono rimasti attivi ed operanti soprattutto nel loro villaggio rurale di \"Sabbathday Lake\" (nel Maine), accogliendo i visitatori ed i sostenitori durante le loro riunioni di ogni domenica mattina (villaggio sempre aperto ad eventuali nuovi convertiti pronti ad accogliere il loro messaggio ed il loro stile di vita decisamente inusuale e controcorrente): l'ultima Shaker, Bertha Lindsay, \u00e8 morta nel villaggio americano di Canterbury, nel New Hampshire, il 3 ottobre 1990 e \nquesto gruppo religioso si \u00e8 qui ufficialmente estinto, \nsecondo Massimo Introvigne e la rivista Civilt\u00e0 Cattolica.\nCuriosit\u00e0.\nLe origini dello spiritismo moderno della Chiesa Spiritista sono spesso fatte coincidere con i fatti di \"Hydesville\", New York, USA, che videro come protagoniste le sorelle Fox nel 1848. Tuttavia alcuni credenti vedono l'inizio non ufficiale del movimento nel gruppo quacchero degli \"Shakers\", formatosi nel '700 perch\u00e9 una coppia di \"Shakers\" aveva rapporti di amicizia di lunga data con le stesse sorelle Fox.\nShakers e design.\nCredenze particolari del puritanesimo degli \"Shakers\" hanno sviluppato anche un proprio stile a tema puritano non solo nell'abbigliamento ma anche nell'arredamento, in questo ultimo caso spogliato di qualsiasi tipo di aggiunte decorative. A lungo considerati puramente utilitaristi, i mobili degli \"Shakers\" negli ultimi anni hanno attirato l'attenzione di molti \"designer\" negli Stati Uniti che vi vedono un'anteprima del minimalismo attuale. Negli Stati Uniti, gli \"Shakers\" sono principalmente conosciuti per questo motivo, molto pi\u00f9 che per le loro opinioni religiose, e i loro mobili d'epoca sono venduti a prezzi molto elevati e ricercati soprattutto da esperti del mondo del \"design\" e dell'antiquariato."}
{"id": "4363711", "revid": "729019", "url": "https://it.wikipedia.org/wiki?curid=4363711", "title": "Sulufou", "text": "Sulufou \u00e8 un'isola artificiale densamente popolata nella Provincia di Malaita delle Isole Salomone."}
{"id": "4363713", "revid": "110157", "url": "https://it.wikipedia.org/wiki?curid=4363713", "title": "The Little Girl Next Door", "text": ""}
{"id": "4363723", "revid": "958185", "url": "https://it.wikipedia.org/wiki?curid=4363723", "title": "Winner Take All", "text": ""}
{"id": "4363724", "revid": "281294", "url": "https://it.wikipedia.org/wiki?curid=4363724", "title": "Nando Maria Neves", "text": ""}
{"id": "4363726", "revid": "478814", "url": "https://it.wikipedia.org/wiki?curid=4363726", "title": "Linea JR T\u014dzai", "text": ""}
{"id": "4363728", "revid": "6923", "url": "https://it.wikipedia.org/wiki?curid=4363728", "title": "Stazione di Minami-Morimachi", "text": ""}
{"id": "4363734", "revid": "486946", "url": "https://it.wikipedia.org/wiki?curid=4363734", "title": "Matan Torah", "text": ""}
{"id": "4363736", "revid": "55404765", "url": "https://it.wikipedia.org/wiki?curid=4363736", "title": "Gondoliere", "text": ""}
{"id": "4363737", "revid": "729019", "url": "https://it.wikipedia.org/wiki?curid=4363737", "title": "Moosacher St.-Martins-Platz (metropolitana di Monaco di Baviera)", "text": "La Moosacher St.Martin Platz \u00e8 una stazione della metropolitana di Monaco di Baviera nel quartiere di Moosach. \nLa stazione fu inaugurata l'11 dicembre 2010."}
{"id": "4363739", "revid": "120753996", "url": "https://it.wikipedia.org/wiki?curid=4363739", "title": "La bustina di minerva", "text": "La bustina di minerva \u00e8 stata una rubrica culturale e ironica curata da Umberto Eco, pubblicata dal 1985 al 2016 sull'ultima pagina del settimanale l'Espresso.\nStoria.\nLa rubrica inizi\u00f2 il 31 marzo del 1985 ed ebbe termine il 27 gennaio del 2016, pochi giorni prima della morte dell'autore. Usc\u00ec con cadenza settimanale fino al marzo 1998, quando divenne quindicinale. Nel 1999, la casa editrice Bompiani ne ha tratto un'antologia pi\u00f9 volte ristampata e tradotta anche in varie lingue. Nel 1992 una serie di \"bustine\" di tono satirico era stata pubblicata ne \"Il secondo diario minimo\". La rubrica tratta di vari argomenti: dalla storia alle riflessioni sull'attualit\u00e0 e sul futuro; a volte vi compaiono \"divertissement\" o piccoli racconti. Il suo titolo \u00e8 \"senza riferimenti alla dea della sapienza\", ma vuole sottolineare l'occasionalit\u00e0 degli scritti con il riferimento alla nota bustina di fiammiferi, nella cui parte interna spesso si prendono appunti o si annotano brevi considerazioni."}
{"id": "4363740", "revid": "729019", "url": "https://it.wikipedia.org/wiki?curid=4363740", "title": "Assedio di Montauban", "text": "L'assedio di Montauban ebbe luogo tra i mesi di agosto e di novembre del 1621. La popolazione ugonotta della cittadina di Montauban sub\u00ec l'assedio da parte delle truppe reali comandate dallo stesso re Luigi XIII e dal Connestabile di Francia Carlo d'Albert, duca di Luynes. Esso si concluse in un nulla di fatto e l'armata reale, dopo aver subito pesanti perdite, tolse l'assedio.\nAntefatti.\nLa riforma protestante propugnata da Giovanni Calvino trov\u00f2 terreno fertile nel mezzogiorno francese. Cos\u00ec a met\u00e0 del XVI secolo molte citt\u00e0 del sud ovest adottarono la fede riformata. Nel 1561 l'\u00a0\"\u00e9lite\" protestante prese il potere a Montauban e da quella data regn\u00f2 incontrastata sulla citt\u00e0. Le chiese cattoliche della citt\u00e0 furono tutte saccheggiate e distrutte, tranne quella di San Giacomo, che venne trasformata in luogo di culto protestante. La recrudescenza delle guerre di religione rafforz\u00f2 le convinzioni dei moltanbanesi e la citt\u00e0 divenne un bastione della fede calvinista nel Quercy, tanto che anche le citt\u00e0 circostanti Montauban ne subirono l'influenza, convertendosi alla fede calvinista. Nel 1562 la citt\u00e0 sub\u00ec un primo assedio da parte delle truppe cattoliche, che non ebbe successo, confermando la fama d'inespugnabilit\u00e0 della citt\u00e0 nei decenni a venire.\nNel 1598 l'editto di Nantes riconobbe Montauban come citt\u00e0 libera protestante, ove i calvinisti avrebbero potuto continuare la pratica del loro culto. Tuttavia il decesso di Enrico IV, estensore dell'editto, determin\u00f2 l'ascesa al trono di Luigi XIII, che in merito aveva tutt'altre convinzioni del padre, mut\u00f2 il clima politico ed il nuovo re si accinse a ricondurre nell'orbita cattolica le ribelli citt\u00e0 protestanti.\nL'assedio.\nIl 17 agosto 1621 Luigi XIII ed il connestabile di Francia, Carlo d'Albert, duca di Luynes, installarono il loro quartier generale nel castello di Piquecos, una decina di chilometri a nord di Montauban, dal quale avrebbero avuto diretto l'assedio alla citt\u00e0. La morsa attorno ad essa venne chiusa e l'assedio ebbe inizio. I protestanti montalbanesi misero a punto una difesa accanita della loro citt\u00e0, fortemente motivati dalla fede religiosa. Comandati dal d'Orval, da Saint-Andr\u00e9-Montbrun e dal duca de La Force, essi disponevano di viveri in abbondanza.\nIl de Luynes intese impostare un assedio nel modo classico: regolari cannonate vengono sparate mente squadre di zappatori tagliano trincee verso le mura cittadine, ma i montalbanesi resistettero bene. I tredici pastori protestanti della citt\u00e0 arringavano le loro truppe e tutti gli avvenimenti favorevoli venivano interpretati come un segno della benevolenza divina verso la citt\u00e0: l'arcobaleno comparso dopo un assalto infruttuoso da parte degli assedianti, i colpi di cannone che sparano palle oltre la citt\u00e0 senza arrecare danno, ecc. Lo storico moltanbanese Le Bret pone anche l'accento sulle donne degli assediati, che avrebbero giocato un ruolo molto attivo nella difesa della citt\u00e0: cos\u00ec una giovane donna, che tagli\u00f2 le dita ad un soldato realista che aveva cercato di salire sulle mura con l'ausilio di una scala o il caso di Guillaumette de Gasc, che dopo aver ucciso due ufficiali nemici con una picca, sarebbe stata colpita a morte da una scarica di moschetti. Gli assalti alle mura costarono numerose vittime agli assedianti: quello del 27 agosto, al bastione del Moustier, vide la morte di ben 600 soldati del re e il 4 settembre un assalto sulla riva sinistra della Tarn si concluse con la morte di 300 realisti, fra i quali il duca di Th\u00e9mines; il 16 settembre il duca di Mayenne, Enrico, mor\u00ec a causa di un colpo d'arma da fuoco che lo centr\u00f2 ad un occhio. Inoltre le numerose sortite dei difensori della citt\u00e0, frequenti ed efficaci, indebolivano sempre pi\u00f9 le posizioni degli assedianti, mentre la retroguardia reale era incalzata dalle incursioni del principe protestante Enrico II di Rohan, le cui truppe erano attestate nei pressi della cittadina di Reyni\u00e8s. Ad un certo punto, tra le file degli assedianti, fece la sua comparsa anche la peste, fenomeno non infrequente a quei tempi fra la soldatesca, e fu forse anche questo, oltre alla resistenza apparentemente imbattibile degli assediati, uno dei motivi che convinsero Luigi XIII a togliere l'assedio il 6 novembre 1621, dopo che alcuni tentativi d'intavolare una trattativa con gli assediati, esperiti dal duca di Luynes, non erano andati a buon fine. Prima di rinunciare all'assedio il re avrebbe ordinato alla sua artiglieria di sparare contro la citt\u00e0 una salva di quattrocento cannonate contemporaneamente, ma tale versione \u00e8 stata fortemente ridimensionata dagli storici. L'assedio si concluse quindi con un nulla di fatto per gli assedianti.\nGli eventi successivi.\nMa Luigi non rinunci\u00f2 al suo scopo. L'anno successivo egli torn\u00f2 alla carica, ma questa volta adott\u00f2 una strategia completamente diversa: invece di attaccare direttamente Montauban, si dedic\u00f2 alla conquista delle piazze circostanti. Queste caddero cos\u00ec una dopo l'altra, tra le quali N\u00e8grepelisse e Saint-Antonin-Noble-Val nel luglio 1622. Trovatasi isolata, Montauban incominci\u00f2 a pensare alla necessit\u00e0 d'intavolare trattative con il re e la presa della citt\u00e0 fortificata protestante di La Rochelle da parte delle truppe reali nel 1628 convinse i consoli di Montauban a cedere: il 29 agosto 1629 la citt\u00e0 si arrese mettendosi nelle mani del Cardinale Richelieu.\nLe autorit\u00e0 cattoliche naturalmente si prodigarono per riportare la fede cattolica nella citt\u00e0 ed in quelle circonvicine: Luigi XIV fece erigere in citt\u00e0 una nuova cattedrale dedicata alla Madonna (Notre-Dame de Momtauban)."}
{"id": "4363746", "revid": "6923", "url": "https://it.wikipedia.org/wiki?curid=4363746", "title": "Nissan Pulsar", "text": ""}
{"id": "4363749", "revid": "767487", "url": "https://it.wikipedia.org/wiki?curid=4363749", "title": "K\u0101rlis T\u012bls", "text": "Carriera.\nCalciatore.\nClub.\nHa sempre giocato per l'Olimpija Liep\u0101ja, vincendo almeno tre campionati lettoni.\nNazionale.\nL'esordio in nazionale \u00e8 avvenuto il 12 agosto 1926 nell'amichevole contro la Finlandia, entrando al 27' al posto di Voldem\u0101rs Roze.\nIn nazionale ha totalizzato 10 presenze, senza mettere a segno reti.\nAllenatore.\nHa contribuito alla fondazione del Daugava Liep\u0101ja, che allen\u00f2 e condusse alla vittoria di due campionati della RSS Lettone."}
{"id": "4363752", "revid": "339392", "url": "https://it.wikipedia.org/wiki?curid=4363752", "title": "WASS Whitehead Sistemi Subacquei S.p.a", "text": ""}
{"id": "4363754", "revid": "55405786", "url": "https://it.wikipedia.org/wiki?curid=4363754", "title": "Regno del Piemonte", "text": ""}
{"id": "4363758", "revid": "80339", "url": "https://it.wikipedia.org/wiki?curid=4363758", "title": "Jamburg (Jamalia)", "text": ""}
{"id": "4363762", "revid": "767487", "url": "https://it.wikipedia.org/wiki?curid=4363762", "title": "Viktors Vizla", "text": "Carriera.\nClub.\nNel periodo in cui ha giocato in nazionale militava nell'RFK, squadra con cui ha vinto almeno un campionato lettone.\nNazionale.\nHa esordito il 16 agosto del 1930 nella gara di Coppa del Baltico contro l'Estonia, giocando solo il primo tempo al termine del quale fu sostituito da Harijs Lazdi\u0146\u0161.\nHa disputato in tutto 4 incontri con la sua nazionale, subendo 12 reti."}
{"id": "4363767", "revid": "729019", "url": "https://it.wikipedia.org/wiki?curid=4363767", "title": "Sendlinger Tor (metropolitana di Monaco di Baviera)", "text": "La Sendlinger Tor \u00e8 una stazione della metropolitana di Monaco di Baviera, nonch\u00e9 uno snodo importante tant'\u00e8 che serve ben 5 linee. La stazione fu inaugurata il 19 ottobre 1971."}
{"id": "4363771", "revid": "363629", "url": "https://it.wikipedia.org/wiki?curid=4363771", "title": "Processore di immagine", "text": "Un processore di immagine \u00e8 un processore di segnale digitale specializzato per l'elaborazione delle immagini ad alta velocit\u00e0 e impiegato come componente nelle fotocamere digitali. L'insieme delle funzioni svolte da un processore di immagine pu\u00f2 variare da modello a modello. Alcune funzioni base, come la demosaicizzazione, la riduzione del rumore, e la regolazione della nitidezza, sono fondamentali per la fotografia digitale e implementate da tutti i processori di immagine. Funzioni pi\u00f9 sofisticate, che possono essere disponibili o meno a seconda dei modelli, vanno dalla correzione automatica dell'aberrazione cromatica al riconoscimento automatico dei volti.\nFunzioni.\nDemosaicizzazione.\nLa maggior parte dei sensori di immagine usano uno schema Bayer per la registrazione del colore. Secondo questo schema, il sensore \u00e8 composto di fotodiodi monocromatici, incapaci di rilevare il colore. Tali fotodiodi sono ricoperti con filtri colorati rossi, verdi o blu (RGB). Una delle funzioni del processore di immagine \u00e8 quella di combinare il segnale prodotto da sensori adiacenti coperti da filtri di diversi colori per ricavare un unico punto del colore risultante, applicando un algoritmo di demosaicizzazione. Il procedimento comprende in genere anche un'azione di correzione di gamma (modifica dei valori di contrasto sui toni medi) per ottimizzare la resa delle gradazioni sottili di tono (per esempio per il colore della pelle umana o del blu del cielo).\nRiduzione del rumore.\nIn fotografia digitale, il fenomeno del rumore tipico di tutti i sistemi elettronici si rivela in termini di punti casuali di colore errato all'interno di un'immagine. Il rumore aumenta all'aumentare della temperatura del sensore e dei tempi di esposizione. Ad alti ISO, il segnale del sensore viene amplificato, procedimento che amplifica anche il rumore, riducendo il rapporto segnale-rumore. Il sensore di immagine applica generalmente un algoritmo di riduzione del rumore per identificare e rimuovere i punti di colore errato. \nNitidezza.\nL'impressione di nitidezza e di profondit\u00e0 di una immagine dipendono in gran parte dalla regolazione del contrasto sui contorni. La nitidezza apparente pu\u00f2 essere ridotta dal processo di interpolazione con cui vengono ricavati i valori finali dei pixel di un'immagine e dai meccanismi di riduzione del rumore, che possono avere l'effetto di ammorbidire i contrasti. I sensori di immagine applicano quindi a posteriori algoritmi di riconoscimento dei contorni e regolazioni del contrasto sui contorni per migliorare la nitidezza percepita dell'immagine.\nModelli.\nIl processore di immagine \u00e8 un componente fondamentale di una fotocamera digitale, e parte della competizione fra i costruttori di fotocamere \u00e8 proprio relativa alla realizzazione di processori pi\u00f9 veloci e versatili e alla qualit\u00e0 degli algoritmi usati da tali processori. Esempi di processori di immagine sono:"}
{"id": "4363776", "revid": "70647", "url": "https://it.wikipedia.org/wiki?curid=4363776", "title": "Association sportive brestoise", "text": ""}
{"id": "4363788", "revid": "55406434", "url": "https://it.wikipedia.org/wiki?curid=4363788", "title": "Rheinland", "text": ""}
{"id": "4363794", "revid": "827882", "url": "https://it.wikipedia.org/wiki?curid=4363794", "title": "Palmiro (fumetto)", "text": "Palmiro \u00e8 un personaggio dei fumetti nato in una sera uggiosa di fine novembre del 1992, dal pennarello di Sauro Ciantini su misera carta da fotocopie.\nPersonaggio.\nPalmiro si rivela ben presto uno dei fumetti pi\u00f9 interessanti a livello nazionale, grazie alla forte ricerca stilistica cosparsa di tanti cuoricini rossi che ad alcuni fanno venire il nervoso ma a tantissimi ricordano le proprie vicende amorose. Specie se si \u00e8 avuta una fidanzata lontana!\nIn Palmiro sono presenti molte cose: dall'astrazione di Kandinsky - quello del secondo periodo - a certe rotondit\u00e0 tipiche del Paperino di Carl Barks, all'uso di paesaggi surreali (ma anche vasi e cactus), ispirati al fumetto Krazy Kat di George Herriman. Mantenendo sempre un tratto raffinato ed essenziale, ma sempre molto chiaro ed efficace.\nPalmiro esordisce su carta, nel 1993. Sul settimanale umoristico Comix e sull'agenda scolastica, inizialmente fa parte di una serie di strisce umoristiche di argomento vario (presenti sul volume recentemente uscito nel 2012 intitolato \"Palmiro and friends\") ma si afferma subito come personaggio di successo pochi mesi dopo. Nel 1998 esce il volume \"Palmiro, storie di fidanzate lontane\" edito da Comix. Nel 2002 e 2003 Palmiro \u00e8 protagonista di brevi corti animati su MTV Italia, in occasione di san Valentino, e torner\u00e0 sullo schermo nel 2009 e nel 2010 per la Campagna Nazionale di Prevenzione del Suicidio Giovanile. Nel 2010 e 2011 sono usciti due volumi editi per la \"Double shot editore, dal titolo \"My name is Palmiro 1\" e \"My name is Palmiro 2\"."}
{"id": "4363796", "revid": "767487", "url": "https://it.wikipedia.org/wiki?curid=4363796", "title": "Emisferectomia", "text": "L'emisferectomia \u00e8 un intervento chirurgico che consiste nell'asportazione di una parte di emisfero cerebrale.\nIndicazioni.\nQuesto intervento viene eseguito solo su bambini affetti da encefalite di Rasmussen o da un altro tipo di grave danneggiamento di uno dei due emisferi. ."}
{"id": "4363802", "revid": "110157", "url": "https://it.wikipedia.org/wiki?curid=4363802", "title": "Campionati italiani di sci alpino 2013", "text": "I Campionati italiani di sci alpino 2013 si sono svolti a Pozza di Fassa e a Passo San Pellegrino il 30 dicembre 2012 e dal 18 marzo al 4 aprile 2013. Il programma ha incluso gare di discesa libera, supergigante, slalom gigante e slalom speciale, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale italiano. \nRisultati.\nUomini.\nDiscesa libera.\nData: 3 aprile 2013\nLocalit\u00e0: Passo San Pellegrino\nOre: \nPista: \nPartenza: \nArrivo: \nDislivello: \nTracciatore:\nSupergigante.\nData: 5 aprile 2013\nLocalit\u00e0: Passo San Pellegrino\nOre: \nPista: \nPartenza: \nArrivo: \nDislivello: \nTracciatore:\nSlalom gigante.\nData: 20 marzo 2013\nLocalit\u00e0: Pozza di Fassa\n1\u00aa manche:\nOre: \nPista: \nPartenza: 1\u00a0620\u00a0m\u00a0s.l.m.\nArrivo: 1\u00a0340\u00a0m\u00a0s.l.m.\nDislivello: 280\u00a0m\nTracciatore: Devid Salvadori\n2\u00aa manche:\nOre: \nPista: \nPartenza: 1\u00a0620\u00a0m\u00a0s.l.m.\nArrivo: 1\u00a0340\u00a0m\u00a0s.l.m.\nDislivello: 280\u00a0m\nTracciatore: Alexander Prosch\nSlalom speciale.\nData: 30 dicembre 2012\nLocalit\u00e0: Pozza di Fassa\n1\u00aa manche:\nOre: \nPista: \nPartenza: \nArrivo: \nDislivello: \nTracciatore:\n2\u00aa manche:\nOre: \nPista: \nPartenza: \nArrivo: \nDislivello: \nTracciatore:\nDonne.\nDiscesa libera.\nData: 3 aprile 2013\nLocalit\u00e0: Passo San Pellegrino\nOre: \nPista: \nPartenza: \nArrivo: \nDislivello: \nTracciatore:\nSupergigante.\nData: 5 aprile 2013\nLocalit\u00e0: Passo San Pellegrino\nOre: \nPista: \nPartenza: \nArrivo: \nDislivello: \nTracciatore:\nSlalom gigante.\nData: 20 marzo 2013\nLocalit\u00e0: Pozza di Fassa\n1\u00aa manche:\nOre: \nPista: \nPartenza: 1\u00a0620\u00a0m\u00a0s.l.m.\nArrivo: 1\u00a0340\u00a0m\u00a0s.l.m.\nDislivello: 280\u00a0m\nTracciatore: Stefano Costazza\n2\u00aa manche:\nOre: \nPista: \nPartenza: 1\u00a0620\u00a0m\u00a0s.l.m.\nArrivo: 1\u00a0340\u00a0m\u00a0s.l.m.\nDislivello: 280\u00a0m\nTracciatore: Heini Pfitscher\nSlalom speciale.\nData: 30 dicembre 2012\nLocalit\u00e0: Pozza di Fassa\n1\u00aa manche:\nOre: \nPista: \nPartenza: \nArrivo: \nDislivello: \nTracciatore:\n2\u00aa manche:\nOre: \nPista: \nPartenza: \nArrivo: \nDislivello: \nTracciatore:"}
{"id": "4363804", "revid": "599013", "url": "https://it.wikipedia.org/wiki?curid=4363804", "title": "Antonio Rossi (calciatore)", "text": "Carriera.\nDopo aver militato fino al 1952 nella Fiorentina, nel 1955 passa al Prato con cui vince il campionato di Serie C 1956-1957.\nDebutta in Serie B nel 1957-1958, e con i toscani gioca complessivamente per otto stagioni, di cui quattro in Serie B, con un'altalena di tre promozioni e due retrocessioni; disputa complessivamente tra i cadetti 129 gare segnando 4 gol."}
{"id": "4363805", "revid": "767487", "url": "https://it.wikipedia.org/wiki?curid=4363805", "title": "Giovanni Zamperlini", "text": "Carriera.\nCresciuto nel settore giovanile dell'A.C Zevio, passa in seguito al Verona in Serie B, categoria in cui debutta nel 1948-1949, disputando con gli scaligeri quattro campionati cadetti per un totale di 80 presenze e 13 reti.\nNel 1952 passa al Palermo, con cui debutta in massima serie giocando 4 partite nella stagione 1952-1953.\nNel 1953-1954 gioca 26 partite in Serie B con il Messina, ed infine passa alla Sambenedettese in Serie C."}
{"id": "4363808", "revid": "287204", "url": "https://it.wikipedia.org/wiki?curid=4363808", "title": "Ienne", "text": ""}
{"id": "4363809", "revid": "55407118", "url": "https://it.wikipedia.org/wiki?curid=4363809", "title": "Rocca S. Stefano", "text": ""}
{"id": "4363810", "revid": "55407130", "url": "https://it.wikipedia.org/wiki?curid=4363810", "title": "S. Angelo Romano", "text": ""}
{"id": "4363811", "revid": "55407137", "url": "https://it.wikipedia.org/wiki?curid=4363811", "title": "S. Gregorio da Sassola", "text": ""}
{"id": "4363812", "revid": "55407147", "url": "https://it.wikipedia.org/wiki?curid=4363812", "title": "S. Vito Romano", "text": ""}
{"id": "4363813", "revid": "55407158", "url": "https://it.wikipedia.org/wiki?curid=4363813", "title": "S. Polo dei Cavalieri", "text": ""}
{"id": "4363815", "revid": "287204", "url": "https://it.wikipedia.org/wiki?curid=4363815", "title": "Linea principale Tokaido", "text": ""}
{"id": "4363817", "revid": "647919", "url": "https://it.wikipedia.org/wiki?curid=4363817", "title": "Linea principale Sanyo", "text": ""}
{"id": "4363820", "revid": "55407291", "url": "https://it.wikipedia.org/wiki?curid=4363820", "title": "Archeologia del paesaggio", "text": ""}
{"id": "4363823", "revid": "92723", "url": "https://it.wikipedia.org/wiki?curid=4363823", "title": "Swordigo", "text": "Swordigo \u00e8 un videogioco di tipo Hack 'n slash a piattaforme con elementi di gioco di ruolo. Swordigo ricorda per alcuni tratti la famosa serie di Zelda di Nintendo.\nTrama.\nUn ragazzo ha nelle sue mani le sorti del mondo: deve recuperare la mistica e magica spada Megablade, con cui eliminare i malvagi che si sono impossessati del regno di Swordigo, nonch\u00e9 sconfiggere il \"Maestro del disordine\".\nModalit\u00e0 di gioco.\nDurante l'avventura, bisogner\u00e0 trovare i quattro pezzi della spada Megablade e assemblarla. Sconfiggendo i nemici, il giocatore guadagner\u00e0 esperienza e potr\u00e0 salire di livello, aumentando energia, attacco (con la spada) e magia. Sparsi nella mappa del gioco, si possono trovare negozi dove acquistare oggetti supplementari, come spade pi\u00f9 potenti, armature o poteri magici, spendendo le schegge d'anima (\"soul shard\" nel gioco) raccolte durante il gioco. Si possono inoltre attivare dei portali che consentiranno di salvare la partita e di teletrasportarsi in qualsiasi portale gi\u00e0 utilizzato in precedenza. Per superare i livelli pi\u00f9 difficili, \u00e8 essenziale padroneggiare la tecnica del \"doppio salto\", poich\u00e9 in alcuni punti del videogioco i balzi da una piattaforma all'altra devono essere molto precisi. Per aiutare a compiere la missione, si pu\u00f2 usare una bussola, che indicher\u00e0 la direzione da seguire nella mappa (scaricabile a pagamento).\nArmi e magie.\nL'eroe utilizzer\u00e0 diverse Spade come armi; alcune di esse si trovano nei negozi. In tutto esistono otto spade:\nTutte le spade possono essere potenziate equipaggiando la magia del fuoco (aumentando il danno), dell'oscurit\u00e0 (aggiungendo un effetto di \"furto vitale\" che far\u00e0 cadere dai nemici sconfitti vita extra con maggiore probabilit\u00e0) o del ghiaccio (che rallenter\u00e0 per un attimo il nemico colpito, oltre ad aumentare leggermente il danno) abbinando gli appositi poteri, ottenibili comprando (nel caso del fuoco) o trovando i tre \"trinket\".\nGli attacchi magici a disposizione dell'eroe sono quattro e consumano energia magica quando si usano:\nI trinket sono applicabili agli incantesimi \"magic bolt\", \"magic bomb\" e \"dragon's gasp\": avranno il medesimo effetto se equipaggiati alle spade, fatta eccezione per il trinket oscuro, che aggiunger\u00e0 un effetto di rigenerazione dell'energia vitale.\nArmature:\nI trinket funzionano diversamente sulle armature: il trinket del fuoco danneggia i nemici colpiti, il trinket del ghiaccio congela i nemici colpiti, rallentandoli; infine, il trinket dell'oscurit\u00e0 aggiunge un effetto di rigenerazione della vita, indipendentemente dal tipo di armatura.\nPersonaggi.\nIn Swordigo si contano diversi personaggi, che aiutano l'eroe donandogli chiavi, incantesimi o informazioni preziose:\nNemici.\nSwordigo presenta varie categorie di nemici (i parametri indicati, riguardo al danno inflitto dal nemico al giocatore, sono relativi all'assenza di un'armatura).\nNemici comuni.\nCategoria di nemici largamente diffusa e poco potente:\nNemici della dimensione oscura.\nNemici provenienti dalla dimensione oscura; sono pi\u00f9 potenti dei precedenti:\nChaos Orb.\nGigantesca palla viola che si incontra nel livello finale. Non solo \u00e8 l'unico non-boss di livello ignoto, ma \u00e8 anche l'unico nemico a non infliggere danno. Al suo interno, si cela il Maestro del Caos.\nBoss minori.\nVersioni pi\u00f9 potenti di alcuni nemici; di livello noto. Non sono obbligatori al fine di completare il gioco:\nBoss potenti.\nNe esiste solo uno, di livello ignoto e non necessario per completare il gioco:\nBoss secondari.\nSimili ai boss minori, di livello noto e necessari per il completamento della missione:\nBoss superiori.\nSimili ai boss potenti, di livello ignoto; necessari per completare il gioco. Vengono indicati solo come \"Boss\":\nBoss primari.\nI quattro boss responsabili della protezione della Mageblade. I nomi sono speculazioni, in quanto questi sono indicati come \"boss\":\nMaester of Chaos.\nBoss finale del gioco. Ha lo stesso aspetto dell'eroe, ma di colore nero. Possiede una spada identica alla Mageblade, ma rossa e fiammeggiante. Il suo livello \u00e8 sconosciuto ed \u00e8 pi\u00f9 potente di qualsiasi altro nemico del gioco.\nProve.\nDurante il gioco bisogna completare delle \"quests\" per finire l'avventura (sono ordinate sequenzialmente):\nDisposizione dei comandi.\nInoltre, \u00e8 possibile spostare a piacimento i controlli in ogni posizione dello schermo.\nEaster Egg.\nAll'interno della Evernight Forest, si trova una localit\u00e0 segreta, anonima, con una lapide e il fantasma di un cane che corre attorno al giocatore. Avvicinandosi alla lapide, viene mostrata l'iscrizione: \"Qui giace Selma, lo sviluppatore non umano\" : si potrebbe dedurne che il fantasma sia proprio quello di Selma.\nAccoglienza.\nSwordigo ha raggiunto il primo posto come gioco d'avventura nell'App Store americano, ottenendo ottimi consensi da parte dei siti del settore, essendo giudicato, nel complesso, un ottimo videogioco:"}
{"id": "4363826", "revid": "125748561", "url": "https://it.wikipedia.org/wiki?curid=4363826", "title": "L\u00eddia Brondi", "text": "Biografia.\nL\u00eddia Brondi ha debuttato nel 1974 alla Tv Educativa. L'anno dopo \u00e8 stata messa sotto contratto da Rede Globo, con partecipazioni, fino al 1990, in diverse telenovelas prodotte dal network, tra cui \"Dancin' Days\", \"Destini\", \"Happy End\". Ha dato volto generalmente a ragazze simpatiche e solari. \nNegli anni 80 \u00e8 stata per tre volte anche attrice cinematografica: il terzo e ultimo film, \"Radio Pirata\", le ha regalato ulteriore successo. Sempre in questo decennio ha posato due volte per Playboy.\nL\u00eddia Brondi nel 1982 ha sposato il regista televisivo Ricardo Waddington, che l'ha resa madre nel 1985 di Isadora. Nel 1991, tre anni dopo aver divorziato, \u00e8 passata a nuove nozze, questa volta con l'attore Cassio Gabus Mendes, in forma civile. Di l\u00ec a poco \u00e8 rimasta vittima di una depressione protrattasi per qualche tempo, che ha segnato di fatto la conclusione della sua carriera artistica: in seguito \u00e8 riuscita a sconfiggere il suo male oscuro, trovando anche modo di completare gli studi universitari in Psicologia iniziati anni prima. Oggi svolge la professione di psicoanalista a Rio, non mancando comunque di apparire al fianco di Cassio Gabus Mendes in occasione di eventi pubblici. Dal 2013 la coppia \u00e8 sposata anche col rito religioso, che \u00e8 stato celebrato dal padre di Lidia, Jonas Resende, pastore evangelico. L\u00eddia Brondi ha simpatie politiche di estrema sinistra."}
{"id": "4363830", "revid": "1543377", "url": "https://it.wikipedia.org/wiki?curid=4363830", "title": "Battaglia di Rocky Face Ridge", "text": "La battaglia di Rocky Face Ridge \u00e8 stata un episodio della campagna di Atlanta della guerra di secessione americana a seguito della quale l'esercito confederato del generale Johnston fu costretto ad evacuare le sue posizioni nella contea di Whitfield, in Georgia.\nNel maggio 1864, al suo arrivo a Rocky Face Ridge, il generale Sherman, invi\u00f2 due colonne contro il nemico e una terza (sotto il comando del maggiore generale James B. McPherson) verso sud, attraverso lo Snake Creek Gap, per distruggere la ferrovia a Resaca. McPherson per\u00f2 era nettamente inferiore alle forze sudiste schierate a Resaca e Sherman and\u00f2 in suo aiuto.\nIl 12 maggio Johnston, sapute le intenzioni dei nordisti, si ritir\u00f2 verso sud per proteggere Resaca."}
{"id": "4363832", "revid": "300067", "url": "https://it.wikipedia.org/wiki?curid=4363832", "title": "Walenty K\u0142yszejko", "text": "Carriera.\nDa giocatore ha vestito la maglia dell' in 5 occasioni. Ha successivamente allenato la , con cui ha presto parte alle Olimpiadi del 1936 e agli Europei del 1937 e del 1939; proprio nel 1939 vinse la medaglia di bronzo."}
{"id": "4363834", "revid": "47767", "url": "https://it.wikipedia.org/wiki?curid=4363834", "title": "R\u00e9mi", "text": ""}
{"id": "4363842", "revid": "1782831", "url": "https://it.wikipedia.org/wiki?curid=4363842", "title": "Sarpsborg 08 Fotballforening 2012", "text": "Questa voce raccoglie le informazioni riguardanti il Sarpsborg 08 Fotballforening nelle competizioni ufficiali della stagione 2012.\nStagione.\nIl Sarpsborg 08 chiuse la stagione al 2\u00ba posto in classifica, conquistando la promozione in Eliteserien immediatamente dopo la retrocessione dell'anno precedente. L'avventura nella Coppa di Norvegia 2012 si chiuse al terzo turno, quando sopraggiunse l'eliminazione per mano dello H\u00f8dd. Il calciatore pi\u00f9 utilizzato in stagione fu Nicolay Solberg, con 32 presenze (30 in campionato, 2 nella coppa nazionale). Martin Wiig fu il miglior marcatore con le sue 21 reti, di cui 20 in campionato e una nella Coppa di Norvegia.\nMaglie e sponsor.\nLo sponsor tecnico per la stagione 2012 fu Legea, mentre lo sponsor ufficiale fu Borregaard. La divisa casalinga era composta da una maglietta blu con una V bianca sul petto, pantaloncini e calzettoni blu. Quella da trasferta era invece costituita da una maglia bianca con una V blu sul petto, pantaloncini e calzettoni blu."}
{"id": "4363843", "revid": "1442080", "url": "https://it.wikipedia.org/wiki?curid=4363843", "title": "Morocco Tennis Tour Marrakech 2007 - Singolare", "text": "Il singolare del torneo di tennis Morocco Tennis Tour Marrakech 2007, facente parte dell'ATP Challenger Series, ha avuto come vincitore Younes El Aynaoui che ha battuto in finale Peter Luczak 6-2, 6-4."}
{"id": "4363844", "revid": "1442080", "url": "https://it.wikipedia.org/wiki?curid=4363844", "title": "Morocco Tennis Tour Marrakech 2007 - Doppio", "text": "Il doppio del torneo di tennis Morocco Tennis Tour Marrakech 2007, facente parte dell'ATP Challenger Series, ha avuto come vincitori Tom\u00e1\u0161 Cibulec e Jordan Kerr che hanno battuto in finale Leo\u0161 Friedl e Michal Merti\u0148\u00e1k 6-2, 6-4."}
{"id": "4363845", "revid": "1442080", "url": "https://it.wikipedia.org/wiki?curid=4363845", "title": "Aberto de T\u00eanis de Santa Catarina 2007 - Singolare", "text": "Il singolare del torneo di tennis Aberto de T\u00eanis de Santa Catarina 2007, facente parte dell'ATP Challenger Series, ha avuto come vincitore Paul Capdeville che ha battuto in finale Juan Pablo Guzm\u00e1n 7-60, 6-0."}
{"id": "4363846", "revid": "599013", "url": "https://it.wikipedia.org/wiki?curid=4363846", "title": "Aberto de T\u00eanis de Santa Catarina 2007 - Doppio", "text": "Il doppio del torneo di tennis Aberto de T\u00eanis de Santa Catarina 2007, facente parte dell'ATP Challenger Series, ha avuto come vincitori Pablo Cuevas e Horacio Zeballos che hanno battuto in finale Andre Miele e Jo\u00e3o Souza 6-4, 6-4."}
{"id": "4363847", "revid": "1442080", "url": "https://it.wikipedia.org/wiki?curid=4363847", "title": "Open Isla de Lanzarote 2007 - Singolare", "text": "Il singolare del torneo di tennis Open Isla de Lanzarote 2007, facente parte della categoria ATP Challenger Tour, ha avuto come vincitore Jo-Wilfried Tsonga che ha battuto in finale Paul Baccanello 6-2, 6-2."}
{"id": "4363848", "revid": "1442080", "url": "https://it.wikipedia.org/wiki?curid=4363848", "title": "Open Isla de Lanzarote 2007 - Doppio", "text": "Il doppio del torneo di tennis Open Isla de Lanzarote 2007, facente parte della categoria ATP Challenger Tour, ha avuto come vincitori Luke Bourgeois e Rik De Voest che hanno battuto in finale Noam Okun e Dudi Sela 6-3, 6-1."}
{"id": "4363849", "revid": "1442080", "url": "https://it.wikipedia.org/wiki?curid=4363849", "title": "Naples Challenger 2007 - Singolare", "text": "Il singolare del torneo di tennis Naples Challenger 2007, facente parte dell'ATP Challenger Series, ha avuto come vincitore Bobby Reynolds che ha battuto in finale Robert Kendrick 7-65, 6-4."}
{"id": "4363850", "revid": "1442080", "url": "https://it.wikipedia.org/wiki?curid=4363850", "title": "Naples Challenger 2007 - Doppio", "text": "Il doppio del torneo di tennis Naples Challenger 2007, facente parte dell'ATP Challenger Series, ha avuto come vincitori Juan Pablo Brzezicki e Leonardo Mayer che hanno battuto in finale Pablo Cuevas e Horacio Zeballos 6-1, 64-7, [10-8]."}
{"id": "4363851", "revid": "70647", "url": "https://it.wikipedia.org/wiki?curid=4363851", "title": "Cercle athl\u00e9tique bastiais", "text": ""}
{"id": "4363853", "revid": "70647", "url": "https://it.wikipedia.org/wiki?curid=4363853", "title": "\u00c9toile filante bastiaise", "text": ""}
{"id": "4363854", "revid": "1442080", "url": "https://it.wikipedia.org/wiki?curid=4363854", "title": "Prosperita Open 2007 - Singolare", "text": "Il singolare del torneo di tennis Prosperita Open 2007, facente parte dell'ATP Challenger Series, ha avuto come vincitore Bohdan Ulihrach che ha battuto in finale Luk\u00e1\u0161 Dlouh\u00fd 6-4, 6-4."}
{"id": "4363856", "revid": "1442080", "url": "https://it.wikipedia.org/wiki?curid=4363856", "title": "Prosperita Open 2007 - Doppio", "text": "Il doppio del torneo di tennis Prosperita Open 2007, facente parte dell'ATP Challenger Series, ha avuto come vincitori Bastian Knittel e Luk\u00e1\u0161 Rosol che hanno battuto in finale Alexander Krasnorutskiy e Aleksandr Kudrjavcev 2-6, 7-5, [11-9]."}
{"id": "4363858", "revid": "1442080", "url": "https://it.wikipedia.org/wiki?curid=4363858", "title": "Roma Open 2007 - Singolare", "text": "Il singolare del torneo di tennis Roma Open 2007, facente parte dell'ATP Challenger Series, ha avuto come vincitore Thierry Ascione che ha battuto in finale Victor Crivoi 6-3, 6-3."}
{"id": "4363859", "revid": "1442080", "url": "https://it.wikipedia.org/wiki?curid=4363859", "title": "Roma Open 2007 - Doppio", "text": "Il doppio del torneo di tennis Roma Open 2007, facente parte dell'ATP Challenger Series, ha avuto come vincitori Flavio Cipolla e Marcel Granollers che hanno battuto in finale Stefano Galvani e Manuel Jorquera 3-6, 6-1, [11-9]."}
{"id": "4363864", "revid": "729019", "url": "https://it.wikipedia.org/wiki?curid=4363864", "title": "Goetheplatz (metropolitana di Monaco di Baviera)", "text": "La Goetheplatz \u00e8 una stazione della metropolitana di Monaco di Baviera, situata sulle linee U3 e U6. La stazione fu inaugurata il 19 ottobre 1971, ma originariamente fu costruita tra il 1938 e il 1941 come parte della linea ferroviaria \"Nord-Sud\" di Monaco, poi abbandonata a causa della guerra. La banchina misura circa 135 m ed \u00e8 pi\u00f9 lunga delle altre stazioni metropolitane (di solito circa 120 m). Alla sua inaugurazione era il capolinea della U6."}
{"id": "4363876", "revid": "1442080", "url": "https://it.wikipedia.org/wiki?curid=4363876", "title": "Tunis Open 2007 - Singolare", "text": "Il singolare del torneo di tennis Tunis Open 2007, facente parte dell'ATP Challenger Series, ha avuto come vincitore Simone Bolelli che ha battuto in finale Andrei Pavel 4-6, 7-64, 6-2."}
{"id": "4363877", "revid": "119498664", "url": "https://it.wikipedia.org/wiki?curid=4363877", "title": "Jacinto Ciria Cruz", "text": "Era lo zio di Felic\u00edsimo e Gabriel Fajardo.\nCarriera.\nCon le ha disputato le Olimpiadi del 1936, classificandosi al 5\u00ba posto. In carriera ha giocato nella squadra dell'Universit\u00e0 di Santo Tom\u00e1s. Da allenatore ha guidato lo stesso Santo Tomas e il Letran, nel campionato NCAA delle Filippine.\nArruolatosi nelle Far East Air Forces nel corso della Guerra del Pacifico, il 20 dicembre 1944 venne catturato e torturato dai giapponesi; mor\u00ec pochi giorni pi\u00f9 tardi."}
{"id": "4363878", "revid": "1442080", "url": "https://it.wikipedia.org/wiki?curid=4363878", "title": "Tunis Open 2007 - Doppio", "text": "Il doppio del torneo di tennis Tunis Open 2007, facente parte dell'ATP Challenger Series, ha avuto come vincitori \u0141ukasz Kubot e Oliver Marach che hanno battuto in finale Marc Fornell-Mestres e Lamine Ouahab 6-2, 6-2."}
{"id": "4363879", "revid": "767487", "url": "https://it.wikipedia.org/wiki?curid=4363879", "title": "Scuola di magistero professionale per la donna", "text": "La scuola di magistero professionale per la donna fu istituita dalla legge 15 giugno 1931, n. 889. A tali scuole erano annesse le scuole professionali femminili. Esse durarono fino alla loro trasformazione in Istituti professionali per la donna stabilite dalla riforma del 1956.\nLa legge tuttavia fu interpretata nel senso che prevedeva solo la facolt\u00e0 di trasformazione, non l'obbligo. Tutti gli istituti statali effettuarono la trasformazione, quelli privati per lo pi\u00f9 invece continuarono il vecchio ordinamento, con una discrepanza sanata solo dopo anni."}
{"id": "4363880", "revid": "6923", "url": "https://it.wikipedia.org/wiki?curid=4363880", "title": "Hannoverscher Sportverein von 1896 1937-1938", "text": "Questa voce raccoglie le informazioni riguardanti l'Hannoverscher Sportverein von 1896 nelle competizioni ufficiali della stagione 1937-1938.\nStagione.\nIl 1938 \u00e8 l'anno del primo titolo nazionale conquistato dai Roten. Per la seconda volta (la prima era stata nel 1935), l'Hannover 96 vinse la Gauliga-Niedersachsen: il successo avvenne grazie alla migliore differenza reti rispetto all'Osnabr\u00fcck, dopo che le due rivali avevano concluso entrambe con 28 punti, uno solo in pi\u00f9 rispetto al , terzo.\nLa squadra di Hannover, allenata da Robert Fuchs, ebbe cos\u00ec diritto a partecipare alla fase finale, dove fu inserita nel Gruppo D: a sorpresa, fu percorso netto per i Roten che, trascinati da Lay e P\u00f6hler, arrivarono all'ultima gara del girone con 2 punti di vantaggio sul , sconfitto in Bassa Sassonia (2-1) e costretto a battere l'Hannover con almeno due reti di scarto nel match decisivo del St\u00e4dtisches Stadion. Il Norimberga pass\u00f2 in vantaggio, ma il 96 riusc\u00ec a vincere in rimonta e fin\u00ec cos\u00ec il girone a punteggio pieno qualificandosi per la semifinale. A Dresda, Hannover e si affrontarono in un match memorabile per avere un posto in finale. L'Amburgo, in vantaggio di due reti all'intervallo, si fece raggiungere sul 2-2 a un quarto d'ora dal termine e, nei supplementari, Malecki firm\u00f2 la rete decisiva per l'Hannover.\nPer la prima volta una formazione della Bassa Sassonia raggiunse la finale scudetto: l'Hannover il 26 giugno si trov\u00f2 di fronte i campioni in carica dello , gi\u00e0 vincitori di 3 titoli nazionali. La squadra di Gelsenkirchen, favoritissima, domin\u00f2 il primo tempo e al 75' conduceva per 3-1, ma i calciatori dell'Hannover non si smarrirono e riuscirono a rimediare pareggiando a 3' dal fischio finale. Nei supplementari lo Schalke prov\u00f2 a vincere, ma la difesa di Fuchs resistette fino al 120' e la gara termin\u00f2 in parit\u00e0.\nLa finale fu ripetuta una settimana dopo e il risultato dei tempi regolamentari fu lo stesso del primo incontro: 3-3, con l'Hannover che questa volta era andato per primo in vantaggio, ma poi fu rimontato e costretto di nuovo a rincorrere lo Schalke e di nuovo all'87' acciuff\u00f2 il pari con un rigore trasformato da Jakobs. Davanti a oltre 94000 spettatori, al 117' Erich Meng segn\u00f2 il gol storico che permise all'Hannover di superare lo Schalke per 4-3 e conquistare il primo scudetto della sua storia.\nNote.\nI dati sulla Rosa sono stati acquisiti dal sito http://www.worldfootball.net"}
{"id": "4363882", "revid": "212348", "url": "https://it.wikipedia.org/wiki?curid=4363882", "title": "Angelo Mariani (direttore d'orchestra)", "text": "Le sue opere e soprattutto le sue direzioni d'orchestra gli fruttarono il plauso di compositori di fama internazionale come Giuseppe Verdi, Giacomo Meyerbeer, Gioachino Rossini e Richard Wagner, e fu nello specifico un amico di lunga data di Verdi, anche se poi la loro amicizia si interruppe drammaticamente. Egli condusse l'anteprima mondiale dell\u2019\"Aroldo\" di Verdi e dell\u2019\"Amleto\" di Franco Faccio oltre a 4 \"premi\u00e8re\" italiane (\"L'Africana\" di Meyerbeer, il \"Don Carlos\" di Verdi ed il \"Lohengrin\" ed il \"Tannh\u00e4user\" di Wagner).\nBiografia.\nAngelo Mariani nacque a Ravenna nel 1821. Studi\u00f2 violino all'Accademia Filarmonica di Ravenna. All'et\u00e0 di 15 anni gi\u00e0 suonava in concerti nell'area della Romagna ma poi decise di perfezionarsi nello studio di armonia e composizione. Egli successivamente studi\u00f2 armonia e composizione col nobile e sacerdote Girolamo Roberti e col monaco Levrini, pupillo di Stanislao Mattei, al monastero di Ravenna.\nNel 1843 venne ammesso come suonatore di viola nell'orchestra dell'opera di Macerata e scrisse anche due ouverture che poi suon\u00f2 col gruppo. Si rec\u00f2 dunque a Faenza nel 1844 come maestro e direttore d'orchestra nella locale Accademia. Una delle sue ouverture giunse all'orecchio di Gioacchino Rossini che decise di eseguirla. Egli lavor\u00f2 poi a Trento (dove fece il proprio debutto come direttore d'orchestra operistico), a Bologna (dove studi\u00f2 contrappunto con Marchesi) e a Messina. In quest'ultima tappa, l'orchestra si rifiut\u00f2 di suonare con lui a dirigerla ed egli si dedic\u00f2 quindi a scrivere delle partiture per la banda di ottone del Reale Orfanotrofio di Messina e per la locale accademia. Dopo altri lavori a Napoli, Bologna e Messina (dove l'orchestra gli era ostile, ma questa volta egli fu in grado di dirigerla), nel 1846 inizi\u00f2 la propria carriera come direttore d'orchestra a Milano. Egli fece la propria prima apparizione al Teatro Re e poi al Teatro Carcano. Diresse anche a Stradella e a Vicenza.\nEgli fu tra i primi a richiedere l'abolizione dell'antico sistema nel quale un'orchestra operistica veniva condotta sia da un \"maestro concertatore\" al clavicembalo sia dal primo violinista e fu probabilmente questo il principale problema che gli attir\u00f2 le ire dell'orchestra di Messina.\nEgli ebbe il proprio primo grande successo con \"I due Foscari\" di Giuseppe Verdi (1846) e poi col \"Nabucco\" (1847), entrambi rappresentati a Milano.\nNel settembre del 1847 egli condusse la musica di Giovanni Pacini per una rappresentazione del \"Sofocle\" e dell\"'Edipo Re\", con un coro ed un'orchestra colossali. Questo gli port\u00f2 la nomina a direttore presso l'Hofteatret di Copenaghen nel novembre di quello stesso anno. Mentre si trovava nella capitale danese, il re Cristiano VIII mor\u00ec e la messa che Mariani scrisse per il defunto monarca venne eseguita per ben due volte.\nMariani ritorn\u00f2 in Italia durante la rivoluzione del marzo del 1848 e si arruol\u00f2 tra i volontari. Da qui, egli si rec\u00f2 poi a Costantinopoli dove diresse il Teatro Italiano per due anni di seguito, in successione di Giuseppe Donizetti. Trovandosi nella capitale turca compose anche due cantate drammatiche e, in occasione della visita del sultano Abd\u00fclmecid I al ricostruito Teatro Naum, egli compose un nuovo inno nazionale con testo in turco. \nNel dicembre del 1851 egli torn\u00f2 a Messina per quattro mesi, prima di recarsi a Napoli per poi divenire direttore d'orchestra al Teatro Carlo Felice di Genova. A Genova, Mariani era intenzionato a rimanere solo per pochi mesi, ma il suo contratto venne reso permanente ed egli trascorse nella citt\u00e0 marittima gran parte del resto della sua vita, morendovi anche. La sua posizione era ora di molto rafforzata e le offerte di lavoro gli piombarono da Parigi, Madrid e Napoli, ma egli prefer\u00ec sempre rimanere a Genova. Incontr\u00f2 Giuseppe Verdi per la prima volta nel 1853 e da allora tra i due nacque una stretta amicizia.\nIl 16 agosto 1857 condusse la prima performance dell' \"Aroldo\" di Verdi (rivisitazione del primo \"Stiffelio\" dello stesso Verdi), al Teatro Nuovo di Rimini. Il 30 maggio 1865 condusse la prima dell\"'Amleto\" di Franco Faccio al Teatro Carlo Felice di Genova. Nel 1865 condusse la premi\u00e8re italiana de \"L'Africana\" di Giacomo Meyerbeer al Teatro Comunale di Bologna. Il 27 ottobre 1867 condusse la prima italiana del \"Don Carlos\" di Verdi sempre a Bologna.\nSul finire del 1868 Verdi chiese a Mariani di divenire il direttore dell'orchestra che avrebbe dovuto eseguire una Messa da Requiem che si stava pianificando in onore di Gioachino Rossini, che era morto il 13 novembre precedente. Questa avrebbe portato alla collaborazione tra 13 compositori, tra cui lo stesso Verdi, e ciascuno di questi ne avrebbe scritto una parte. Mariani accett\u00f2 di essere coinvolto nell'organizzazione, anche se contemporaneamente egli accolse l'invito del comune di Pesaro a condurre una messa locale in onore dell'onomastico del defunto compositore. Il giorno di San Gioacchino cadeva molto prima rispetto alla data della commemorazione un anno dopo la morte prevista dalla messa preventivata da Verdi e come tale lo stesso Giuseppe Verdi interpret\u00f2 tal gesto da parte di Mariani come una vera e propria mancanza di rispetto nei suoi confronti. Il 4 novembre del 1869, a pochi giorni dalla data stabilita per l'esecuzione della messa, con grande dispiacere di Verdi, il comitato si sciolse ufficialmente ed abbandon\u00f2 il progetto pur avendo Verdi gi\u00e0 composto il \"Libera me Domine\". Questo fu l'atto che incrin\u00f2 l'amicizia tra Verdi e Mariani. Negli anni successivi Mariani inizi\u00f2 a declinare con la propria salute e si sfogava scrivendo lettere d'ammirazione e stima a Verdi, ma il compositore si rifiut\u00f2 sempre di rispondergli, continuando a considerare il Mariani come il responsabile del fallimento del \"Requiem\" per Rossini. A complicare tutto questo vi era poi la relazione amorosa tra Mariani e il soprano Teresa Stolz, favorita di Verdi (fu la prescelta dal maestro bussetano per il ruolo di protagonista nell\"'Aida\" alla prima italiana dell'opera che si tenne a Milano nel febbraio del 1872). Mariani e la Stolz erano fidanzati ufficialmente e sul punto di sposarsi quando, nel 1871, ella lo lasci\u00f2 in circostanze ancora oggi poco chiare. Il giornale \"Il pungolo\" accus\u00f2 la Stolz di avere una relazione con Verdi il che fece precipitare ancora di pi\u00f9 Mariani nell'oblio.\nMalgrado l'astio di Verdi nei confronti di Mariani come persona, egli continuava a rispettarlo come grande direttore d'orchestra ed \u00e8 per questo che nel dicembre del 1871 egli venne prescelto per dirigere l\"'Aida\" alla prima mondiale che si tenne a Il Cairo in sua vece. Mariani declin\u00f2 l'offerta cogliendo la scusa di non trovarsi a suo agio nel viaggio il che ad oggi possiamo dire fosse una valida motivazione, data dai sintomi del cancro che lo stava lentamente divorando e che lo uccider\u00e0 nel giro di due anni. A ogni modo questo fatto non serv\u00ec ad altro che ad accentuare la distanza tra i due musicisti che non si riappacificarono mai pi\u00f9.\nIl 1\u00ba novembre 1871 (qualcuno disse per dispetto), Mariani condusse la prima italiana del \"Lohengrin\" di Richard Wagner al Teatro Comunale di Bologna, con grandioso successo. Il 9 novembre di quello stesso anno, Verdi presenzi\u00f2 tra il pubblico alla performance del \"Lohengrin\" e annot\u00f2 su una copia dello spartito per canto e pianoforte le sue impressioni e opinioni su Wagner e sulla sua musica. Nel 1872 Mariani condusse la prima italiana del \"Tannh\u00e4user\" di Wagner sempre a Bologna ma questa ebbe meno successo del \"Lohengrin\".\nDurante questo ultimo travagliato periodo, Mariani compose un gran numero di canzoni, molte delle quali sono ancora oggi conservate.\nNel giugno del 1873, all'et\u00e0 di 51 anni, Angelo Mariani mor\u00ec di cancro nel suo attico di Palazzo Sauli, casa che per anni aveva condiviso con Giuseppe Verdi a Genova.\nIl Teatro Angelo Mariani di Sant'Agata Feltria (costruito nel 1605) venne ridedicato in suo onore dopo la sua morte ed oggi in suo onore a Ravenna esiste l'Associazione Musicale Angelo Mariani."}
{"id": "4363883", "revid": "1442080", "url": "https://it.wikipedia.org/wiki?curid=4363883", "title": "Ostdeutscher Sparkassen Cup 2007 - Singolare", "text": "Il singolare del torneo di tennis Ostdeutscher Sparkassen Cup 2007, facente parte dell'ATP Challenger Series, ha avuto come vincitore Jurij \u0160\u010dukin che ha battuto in finale Florian Mayer 7-65, 7-63."}
{"id": "4363884", "revid": "247222", "url": "https://it.wikipedia.org/wiki?curid=4363884", "title": "Parola d'onore", "text": "Parola d'onore \u00e8 un album del gruppo musicale ska italiano Roy Paci &amp; Aretuska, pubblicato nel 2005."}
{"id": "4363885", "revid": "1442080", "url": "https://it.wikipedia.org/wiki?curid=4363885", "title": "Ostdeutscher Sparkassen Cup 2007 - Doppio", "text": "Il doppio del torneo di tennis Ostdeutscher Sparkassen Cup 2007, facente parte dell'ATP Challenger Series, ha avuto come vincitori Tomas Behrend e Christopher Kas che hanno battuto in finale Jean-Baptiste Perlant e Xavier Pujo 6-3, 6-4."}
{"id": "4363887", "revid": "1442080", "url": "https://it.wikipedia.org/wiki?curid=4363887", "title": "Maspalomas Challenger 2007 - Singolare", "text": "Il singolare del torneo di tennis Maspalomas Challenger 2007, facente parte dell'ATP Challenger Series, ha avuto come vincitore Peter Luczak che ha battuto in finale Santiago Ventura 66-7, 6-3, 7-5."}
{"id": "4363893", "revid": "1442080", "url": "https://it.wikipedia.org/wiki?curid=4363893", "title": "Maspalomas Challenger 2007 - Doppio", "text": "Il doppio del torneo di tennis Maspalomas Challenger 2007, facente parte dell'ATP Challenger Series, ha avuto come vincitori Marcel Granollers e Marc L\u00f3pez che hanno battuto in finale Leonardo Azzaro e Rainer Eitzinger 3-6, 6-1, [10-3]."}
{"id": "4363895", "revid": "287204", "url": "https://it.wikipedia.org/wiki?curid=4363895", "title": "Alain Dhenaut", "text": ""}
{"id": "4363896", "revid": "1444345", "url": "https://it.wikipedia.org/wiki?curid=4363896", "title": "Viva la vida", "text": ""}
{"id": "4363898", "revid": "1442080", "url": "https://it.wikipedia.org/wiki?curid=4363898", "title": "ECM Prague Open 2007 - Singolare maschile", "text": "Il singolare maschile del torneo di tennis ECM Prague Open 2007, facente parte dell'ATP Challenger Series, ha avuto come vincitore Dusan Lojda che ha battuto in finale Ji\u0159\u00ed Van\u011bk 63-7, 6-2, 7-65."}
{"id": "4363899", "revid": "203463", "url": "https://it.wikipedia.org/wiki?curid=4363899", "title": "Alain Dhenault", "text": ""}
{"id": "4363901", "revid": "15756", "url": "https://it.wikipedia.org/wiki?curid=4363901", "title": "Entierro", "text": "L'entierro era un rito religioso cristiano collegato alle celebrazioni della Pasqua. Cosi chiamato nella regione di Milano, \u00e8 conosciuto come la processione del Cristo Morto che esiste fino ad oggi nel Principato di Monaco.\nEtimologia.\nIl termine deriva dalla parola spagnola \"entierro\" (sepoltura) e indica una particolare processione con il Cristo morto diffusa nello stato di Milano in et\u00e0 barocca. Data la vasta diffusione sul territorio e la ancora scarsa documentazione in merito, non si sa con certezza se effettivamente si trattasse di un rito di origine spagnola. Un Santo Entierro \u00e8 testimoniato presso le carmelitane scalze di Madrid alla met\u00e0 del 1500, si trattava per\u00f2 di una cerimonia liturgica di deposizione, in cui veniva sepolta un'ostia che simbolicamente commemorava la sepoltura di Cristo. A Madrid un'arciconfraternita de La Real e ilustre Esclavitud de Nuestro Padre Jesus Nazareno e del Santissimo Sacramento y Santo Entierro organizzava una processione di cui si ha notizia a partire dal XVII secolo.\nStoria.\nL'origine dell'Entierro \u00e8 stata rivendicata dai padri barnabiti perch\u00e9 a Milano fin dal 1587 organizzavano una processione del venerd\u00ec santo con misteri della Passione che terminava al santo Sepolcro. Analoghe processioni i barnabiti promuovevano anche a Pavia e nel tardo Settecento ed Ottocento a Monza. Nel \u2018600 a Milano e a Como la manifestazione \u00e8 organizzata dai gesuiti. Una terza possibile origine dell'Entierro \u00e8 attribuita ai francescani soprattutto per ci\u00f2 che concerne l'atto della deposizione del Cristo crocifisso e della devozione al sepolcro.\nEspressione della spettacolarit\u00e0 barocca e della devozione religiosa di antico regime, quando nel 1786 Giuseppe II riform\u00f2 il culto e le manifestazioni religiose pubbliche, l'entierro milanese venne soppresso insieme ai suoi promotori.\nIl libretto delle Granatiglie, il pi\u00f9 antico attualmente ritrovato, descrive la funzione, risalente al 1699, opera dei laici e dei chierici, cos\u00ec anche il testo recuperato ed esistente per la funzione di Cereseto e di Frassinello descrive i \"pietosi atti\" di Giuseppe e Nicodemo nella deposizione del Cristo.\nRito.\nLa cerimonia si articola in due atti: la deposizione del simulacro di Cristo dalla croce e la sua sepoltura. Nell'entierro di Milano probabilmente si sono fuse diverse tradizioni sia spagnole che italiane in particolare attraverso ordini mendicanti come i francescani a cui si \u00e8 aggiunta la strategia di cooptazione dei nobili e delle congregazioni e associazioni di piet\u00e0.\nLa cerimonia, sempre dopo l'ora della morte di Ges\u00f9, non \u00e8 strettamente liturgica, e sono i laici i protagonisti di questi riti drammatici, che raccontano un'esperienza teatrale pi\u00f9 che religiosa.\nUna ampia diffusione dell'entierro \u00e8 testimoniata a Casale Monferrato e in diversi paesi del basso Piemonte.\nA Casale la Confraternita dei Disciplinanti, raccoglieva tutti i pi\u00f9 importanti esponenti dell'aristocrazia cittadina, sono ancora visibili le statue dell'Addolorata e del Cristo morto nella chiesa parrocchiale dell'Addolorata.\nDiffusione.\nA San Salvatore Monferrato, nella chiesa parrocchiale di San Martino, \u00e8 presente una Cappella del Crocifisso con il Cristo deposto a braccia snodabili segnale dell'uso processionale: la statua lignea del Cristo viene staccata dalla croce e accompagnata al sepolcro.\nIconografia.\nIl pittore italiano Paride Pascucci ha dipinto con olio su tela \"Le Christ mort - Le Baiser apr\u00e8s la Procession\" nel 1912. Il dipinto dipinge i vari attori della processione pe anche i fedeli che veneranno la statua del Cristo morto."}
{"id": "4363903", "revid": "1442080", "url": "https://it.wikipedia.org/wiki?curid=4363903", "title": "ECM Prague Open 2007 - Doppio maschile", "text": "Il doppio maschile del torneo di tennis ECM Prague Open 2007, facente parte dell'ATP Challenger Series, ha avuto come vincitori Tom\u00e1\u0161 Cibulec e Jordan Kerr che hanno battuto in finale Leo\u0161 Friedl e David \u0160koch 6-4, 6-2."}
{"id": "4363904", "revid": "287204", "url": "https://it.wikipedia.org/wiki?curid=4363904", "title": "Crosby, Stills &amp; Nash (album)", "text": "Crosby, Stills &amp; Nash \u00e8 l'album di debutto dell'omonimo gruppo folk rock Crosby, Stills &amp; Nash, pubblicato nel 1969 dalla Atlantic Records.\nIl disco contiene due singoli di successo, \"Marrakesh Express\" e \"\", che raggiunsero rispettivamente la posizione numero 28 e la 21 nella classifica statunitense Billboard Hot 100. L'album stesso si classific\u00f2 al numero 6 della \"Billboard\" Top Pop Albums.\nNel 2003, l'album si \u00e8 classificato alla posizione numero 259 nella lista dei 500 migliori album di tutti i tempi redatta dalla rivista \"Rolling Stone\" (con l'aggiornamento del 2012 \u00e8 sceso alla 262\u00aa posizione).\nIl disco.\nL'album fu un debutto importante per la band, catapultandoli istantaneamente nei posti alti delle classifiche e rendendoli delle star. Il disco, insieme a \"Sweetheart of the Rodeo\" dei Byrds e \"Music from Big Pink\" della The Band dell'anno precedente, contribu\u00ec al cambiamento radicale nella musica popolare anglosassone che si distacc\u00f2 dalla formula pi\u00f9 volte sperimentata negli anni sessanta dei tanti gruppi che suonavano musica rock influenzata dal blues con una massiccia dose di chitarre elettriche. \"Crosby, Stills &amp; Nash\" present\u00f2 un nuovo modo di intendere le proprie radici rock, utilizzando folk, blues, e persino il jazz senza assomigliare specificatamente a qualche artista del passato, e senza indugiare nella mera duplicazione di formule standard. I tre musicisti, non solo armonizzavano all'unisono le proprie voci, ma miscelarono anche le loro personalit\u00e0 ed influenze stilistiche differenti, Crosby incentrato sul commento sociale e i pezzi d'atmosfera, Stills per l'utilizzo di elementi folk e country in complesse strutture rock, e Nash per l'accattivante gusto melodico pop; per creare un amalgama di sicuro successo. In aggiunta ai singoli sopramenzionati, \"Crosby, Stills &amp; Nash\" include alcune delle canzoni pi\u00f9 conosciute del gruppo, come \"Wooden Ships\" e \"Helplessly Hoping\". \"\" venne composta per Judy Collins, e \"Long Time Gone\" era una risposta al recente assassinio di Robert F. Kennedy.\nCopertina.\nLa copertina originale dell'LP mostrava i tre membri della band seduti su un divano posizionato all'esterno di una casa a Big Bear, California.\nSulla copertina i membri sono, da sinistra a destra, Nash, Stills, e Crosby, per nessuna ragione in particolare, seduti nell'ordine inverso del titolo dell'album. La fotografia venne scattata dal fotografo loro amico Henry Diltz prima che la band decidesse il proprio nome. Trovarono una casa abbandonata al numero 809 di Palm Avenue, all'incrocio con un autolavaggio di Santa Monica. Pochi giorni dopo, il gruppo si decise per il nome \"Crosby, Stills, &amp; Nash\", e per non creare confusione, i tre fecero ritorno alla location per rifare la foto seduti nell'ordine corretto, ma trovarono la casa ormai demolita."}
{"id": "4363906", "revid": "1442080", "url": "https://it.wikipedia.org/wiki?curid=4363906", "title": "Rijeka Open 2007 - Singolare", "text": "Il singolare del torneo di tennis Rijeka Open 2007, facente parte dell'ATP Challenger Series, ha avuto come vincitore Marin \u010cili\u0107 che ha battuto in finale Luk\u00e1\u0161 Lacko 7-5, 6-2."}
{"id": "4363907", "revid": "1442080", "url": "https://it.wikipedia.org/wiki?curid=4363907", "title": "Rijeka Open 2007 - Doppio", "text": "Il doppio del torneo di tennis Rijeka Open 2007, facente parte dell'ATP Challenger Series, ha avuto come vincitori J\u00e9r\u00f4me Haehnel e Jean-Ren\u00e9 Lisnard che hanno battuto in finale Ivo Klec e Luk\u00e1\u0161 Lacko 6-3, 6-4."}
{"id": "4363908", "revid": "1442080", "url": "https://it.wikipedia.org/wiki?curid=4363908", "title": "Men's Pro Challenger at Tunica National 2007 - Singolare", "text": "Il singolare del torneo di tennis Men's Pro Challenger at Tunica National 2007, facente parte dell'ATP Challenger Series, ha avuto come vincitore Pablo Cuevas che ha battuto in finale Juan Pablo Brzezicki 6-4, 4-6, 6-3."}
{"id": "4363909", "revid": "709565", "url": "https://it.wikipedia.org/wiki?curid=4363909", "title": "The Friendly Beasts", "text": "(The) Friendly Beasts, conosciuta anche come The Song of the Ass, The Donkey Carol, The Animal Carol o The Gift of the Animals, \u00e8 una canzone natalizia, il cui testo \u00e8 stato scritto negli anni venti del XX secolo dallo statunitense Robert Davis (1881-1950) e fu pubblicato per la prima volta nel 1934 . Il testo \u00e8 accompagnato dalla melodia dell'inno latino \"Orientis partibus\", un brano del XII secolo, originario della Francia e comunemente attribuito a Pierre de Corbeil, vescovo di Sens , che veniva usato in occasione della Festa dell'Asinello\nTesto.\nIl testo presenta un dialogo tra alcuni animali, ovvero l'asino (che introduce tale dialogo), la mucca, la pecora e la colomba, ognuno dei quali, nella Grotta di Betlemme, decanta i propri meriti in occasione della Nascita di Ges\u00f9.\nCos\u00ec l'asino decanta il proprio merito di aver condotto la Sacra Famiglia su e gi\u00f9 per le colline, la mucca quello di aver \"concesso\" alla Sacra Famiglia la propria mangiatoia, la pecora di aver offerto la propria lana per riscaldare Ges\u00f9 Bambino e la colomba di aver tubato per farlo addormentare e per non farlo piangere."}
{"id": "4363910", "revid": "1442080", "url": "https://it.wikipedia.org/wiki?curid=4363910", "title": "Men's Pro Challenger at Tunica National 2007 - Doppio", "text": "Il doppio del torneo di tennis Men's Pro Challenger at Tunica National 2007, facente parte dell'ATP Challenger Series, ha avuto come vincitori Paul Goldstein e Donald Young che hanno battuto in finale Pablo Cuevas e Horacio Zeballos 4-6, 6-1, [10-4]."}
{"id": "4363915", "revid": "736476", "url": "https://it.wikipedia.org/wiki?curid=4363915", "title": "Friendly Beasts", "text": ""}
{"id": "4363918", "revid": "1442080", "url": "https://it.wikipedia.org/wiki?curid=4363918", "title": "Forest Hills Challenger 2007 - Singolare", "text": "Il singolare del torneo di tennis Forest Hills Challenger 2007, facente parte dell'ATP Challenger Series, ha avuto come vincitore Paul Goldstein che ha battuto in finale Adri\u00e1n Garc\u00eda per walkover."}
{"id": "4363920", "revid": "33689", "url": "https://it.wikipedia.org/wiki?curid=4363920", "title": "Ruzzle", "text": "Ruzzle \u00e8 un videogioco sviluppato dalla MAG Interactive e pubblicato su App Store e Google Play a marzo 2012 e arrivato a marzo dell'anno successivo sul Marketplace di Windows Phone e sul BlackBerry World store. Il meccanismo di gioco \u00e8 ispirato ai giochi da tavolo Il Paroliere e Scarabeo.\nModalit\u00e0 di gioco.\nIl gioco \u00e8 basato su un sistema di sfide online: per iniziare una partita il giocatore dovr\u00e0 obbligatoriamente trovare un avversario da sfidare, che potr\u00e0 essere scelto casualmente dal sistema fra gli utenti online oppure scelto da una lista di amici impostata dal giocatore o scelto fra gli amici di Facebook.\nCiascuna partita \u00e8 divisa in tre round, e il punteggio finale \u00e8 dato dalla somma dei punteggi ottenuti nei singoli round. In ciascun round il giocatore ha due minuti a disposizione per formare il maggior numero di parole di senso compiuto con le sedici lettere a disposizione nella griglia 4\u00d74 sullo schermo. Le parole devono essere di almeno 2 lettere e devono essere formate unendo lettere adiacenti fra loro in orizzontale, verticale o diagonale. Non \u00e8 possibile inserire la stessa casella-lettera pi\u00f9 volte all'interno della stessa parola. Come nello Scarabeo, a ciascuna lettera \u00e8 assegnato un punteggio in base alla difficolt\u00e0 di inserirla all'interno di parole di senso compiuto; ad esempio vocali comuni come A, E, I, O valgono 1 punto, mentre le consonanti pi\u00f9 rare come la Z o la H valgono 8 punti.\nIl punteggio totale assegnato a ciascuna parola trovata \u00e8 dato dalla somma dei punteggi assegnati alle singole lettere pi\u00f9 un \"bonus lunghezza\" per le parole pi\u00f9 lunghe di cinque lettere. \u00c8 possibile aumentare il proprio punteggio utilizzando le lettere contrassegnate da simboli-bonus: DL duplica il valore relativo alla lettera, TL triplica il suo valore; DW duplica e TW triplica il valore totale della parola. Il numero delle lettere bonus varia a seconda del round: nel primo round sono presenti solamente una DL e una TL, nel secondo round compare anche una DW mentre nel terzo sono presenti anche due DW e una TW.\nSviluppo.\nLa Mag Interactive inizi\u00f2 a lavorare al concept di \"Ruzzle\" nell'autunno del 2011, e per la programmazione dell'applicazione furono necessari circa 3-4 mesi. Fu pubblicato inizialmente con il nome di \"Rumble\" nel marzo 2012, ottenendo un successo limitato al mercato svedese e ad alcuni paesi vicini come Danimarca, Norvegia e Paesi Bassi.. \nIl successo internazionale arriv\u00f2 nel dicembre del 2012 quando si verific\u00f2 un alto numero di download dell'applicazione a Collins, un piccolo villaggio vicino a New Orleans, probabilmente da parte di un gruppo di studenti di college. Da questo primo nucleo la moda del gioco si diffuse in maniera rapidissima in tutto il mondo, portando Ruzzle in cima alla lista delle app pi\u00f9 scaricate negli Stati Uniti d'America. A gennaio del 2013 Ruzzle contava pi\u00f9 di 10 milioni di giocatori in 128 diversi paesi.\nVersioni.\nIl gioco per Android \u00e8 distribuito in due versioni: \"Ruzzle\" (a pagamento) e \"Ruzzle Free\" (gratuita), mentre su iOS la versione completa \u00e8 sbloccabile in seguito all'acquisizione gratuita del gioco. La versione a pagamento oltre a non contenere pubblicit\u00e0 offre la possibilit\u00e0 di visualizzare le proprie statistiche e l'elenco di tutte le parole possibili da trovare in ogni tabellone (questo per\u00f2 solamente dopo aver disputato la partita).\nIl gioco \u00e8 stato inoltre distribuito per Kindle Fire, sulla piattaforma BlackBerry a partire dal 22 marzo 2013 e la versione per Windows Phone a partire dal 28 marzo.\nTornei.\nIl software elabora giornalmente una classifica dei migliori giocatori per ciascuna lingua, calcolando il punteggio di ciascun giocatore in base a un ranking ELO simile a quello utilizzato per gli scacchi. La classifica \u00e8 consultabile direttamente dall'applicazione se si dispone della versione a pagamento o in alternativa dal sito ufficiale.\nPur esistendo tornei non ufficiali, fino al febbraio del 2015 non esisteva alcun torneo organizzato dalla MAG Interactive, ma con l'aggiornamento alla versione 2.0 questa lacuna \u00e8 stata colmata.\n\"Ruzzle Adventure\".\nIl 22 maggio 2014 \u00e8 stata pubblicata su App Store una nuova versione del gioco chiamata Ruzzle Adventure. A differenza della precedente il gioco \u00e8 rivolto al gioco single-player e offre 150 livelli da superare divisi in tre mondi.\nLa meccanica di gioco \u00e8 sempre quella di comporre parole di senso compiuto partendo da un tabellone (da 16 o 25 caselle a seconda dei livelli), ma stavolta la ricerca delle parole non \u00e8 casuale ma a seconda del livello vengono definite una serie di sfide (es. trovare parole con un certo numero di lettere o con un numero massimo di mosse), inoltre il tabellone non \u00e8 statico ma \u00e8 dinamico e le lettere cambiano ogni volta che viene individuata una nuova parola. Sono inoltre presenti caselle speciali che permettono di ottenere punti, bonus (tempo extra) e potenziatori che possono essere anche acquistati tramite acquisti in-app."}
{"id": "4363924", "revid": "1442080", "url": "https://it.wikipedia.org/wiki?curid=4363924", "title": "Forest Hills Challenger 2007 - Doppio", "text": "Il doppio del torneo di tennis Forest Hills Challenger 2007, facente parte dell'ATP Challenger Series, ha avuto come vincitori Rajeev Ram e Bobby Reynolds che hanno battuto in finale Patrick Briaud e Sam Warburg 6-3, 6-4."}
{"id": "4363927", "revid": "144796", "url": "https://it.wikipedia.org/wiki?curid=4363927", "title": "Kazimierz Badeni", "text": "Di nobile famiglia di origini rumene, conte e ricco latifondista galiziano, si laure\u00f2 in legge all'universit\u00e0 di Cracovia. Svolse un'importante attivit\u00e0 politica, fu infatti governatore della Galizia dal 1888 al 1895, quest'ultimo, anno in cui l'imperatore Francesco Giuseppe lo cre\u00f2 primo ministro e ministro dell'Interno.\nNel 1897 rassegn\u00f2 le dimissioni dalle sue cariche governative, a seguito delle violente reazioni dei nazionalisti tedeschi d'Austria, guidati da Georg von Sch\u00f6nerer e Karl Hermann Wolf, contrari alla sua risoluzione del problema linguistico in Boemia, che causarono la chiusura del parlamento di Vienna.\nAl conte Badeni si deve la riforma elettorale del 1896, che estendeva il diritto di voto alla classe operaia, e che consent\u00ec l'ingresso al parlamento austriaco dei socialdemocratici.\nBiografia.\nKasimir Felix Badeni nacque a Suroch\u00f3w, presso Jaros\u0142aw (\"Jaroslau\") nel Regno di Galizia e Lodomeria, all'epoca sottoposto al governo austriaco. Era figlio del conte Ladislaus (W\u0142adys\u0142aw) Badeni (1819\u20131888) e di sua moglie, Cecylia. Badeni studi\u00f2 legge all'Universit\u00e0 Jagellonica di Cracovia ed entr\u00f2 nel servizio civile austriaco nel 1866, venendo impiegato dapprima al ministero dell'interno e poi a quello dell'agricoltura. Nel 1871 venne nominato commissario di distretto (\"Bezirkshauptmann\") a \u017b\u00f3\u0142kiew, e poi a Rzesz\u00f3w. From 1879 lavor\u00f2 come consigliere delegato del governatore della Galizia a Cracovia. \nNel 1866 si ritir\u00f2 nella propria residenza di campagna, ma due anni dopo venne nominato egli stesso governatore della Galizia da parte dell'imperatore Francesco Giuseppe. Durante la sua reggenza, ebbe un ruolo chiave nel riavvicinare l'\u00e9lite polacca locale ai ruteni. Devoto alla monarchia asburgica e all'imperatore, si distinse per essere un fervido conservatore.\nSuo figlio Ludwik J\u00f3zef W\u0142adys\u0142aw Badeni spos\u00f2 Alice Elisabeth Ankarcrona (1889-1985), figlia del nobile svedese Oscar Carl Gustav Ankarcrona. Dopo la morte di Badeni, si rispos\u00f2 in seconde nozze con l'arciduca Carlo Alberto d'Austria.\nPresidente della Cisleitania.\nBadeni, dopo il fallimento del ministro Alfred III Windisch-Gr\u00e4tz e della sua coalizione composta da conservatori e liberali, divenne a sua volta primo ministro imperiale. Si trov\u00f2 da subito ad affrontare il problema delle tensioni interne all'impero per le rivalit\u00e0 etniche e per l'azione politica di socialisti e nazionalisti e per questo espresse dei dubbi sul fatto che l'Austria-Ungheria potesse in questo contesto avere la meglio in una battaglia culturale di quella portata. Ebbe a dire che \"uno stato di nazionalit\u00e0 diverse non pu\u00f2 entrare in guerra se non sapendo di farsi del male.\"\nLa riforma elettorale.\nNel 1896 riusc\u00ec ad implementare una riforma per il suffragio universale maschile nell'impero, aggiungendo alle quattro classi gi\u00e0 presenti di votanti (il cui discrimine era l'ammontare complessivo delle tasse pagate) una quinta.\nLa riforma elettorale ebbe come effetto anche quello di aggiungere 72 altri seggi ai 425 gi\u00e0 presenti nella camera bassa nel \"Reichsrat\" e gran parte di questi andarono ai social-democratici, ai populisti ed ai nazionalisti tedeschi.\nConflitto sulla lingua ufficiale.\nBadeni, nel tentativo di ottenere il supporto dei Partito dei Giovani Ciechi, tenne il discorso al \"Reichsrat\" in boemo. Nella sua ordinanza del 5 aprile 1897 dichiar\u00f2 \"che il ceco e il tedesco siano le lingue per il 'servizio interno' in tutta la Boemia.\" Questo avrebbe previsto che i servitori dello stato avrebbero dovuto conoscere il ceco e il tedesco in Boemia. I tedeschi in Boemia si sentirono oltraggiati, dal momento che questo avrebbe escluso la maggior parte di loro dagli affari di governo; i cechi, infatti, imparavano il tedesco a scuola, ma i tedeschi solitamente non avevano nozioni di lingua ceca.\nSul finire del XIX secolo, i germanofoni nell'Impero austro-ungarico erano intenzionati a far s\u00ec che l'impero mantenesse un carattere prevalentemente tedesco come stabilito dalla germanizzazione voluta da Giuseppe II del Sacro Romano Impero un secolo prima e pertanto continuavano a resistere alle richieste di riconoscimento linguistico da parte di altri gruppi linguistici. L'ordinanza di Badeni venne vista dai germanofoni come l'ultima di una serie di concessioni e lo stesso Badeni non si disse pronto alla sequela di animose proteste che gli vennero mosse alle riforme da lui promulgate.\nLa frangia del partito nazionalista tedesco capeggiato da Georg Sch\u00f6nerer, nella speranza di destabilizzare l'impero ed unire le terre tedesche dell'Austria al neonato Impero tedesco, scoppi\u00f2 in proteste violente. Anche se gran parte dei tedeschi d'Austria non aveva simpatie per la causa del partito nazionalista, questi scesero comunque in piazza in tutto l'impero nella speranza di far ritirare l'ordinanza del primo ministro. L'ostruzionismo mosso dai nazionalisti tedeschi fu tale da rallentare e bloccare gli affari del \"Reichsrat\" e con rivolte a Vienna, a Graz, a Salisburgo e nelle province alpine. A Praga si rese necessario imporre la legge marziale.\nLe dimissioni.\nPiagato dai tumulti politici, nel novembre del 1897, l'imperatore Francesco Giuseppe, terrorizzato dalle agitazioni di massa dei principali segmenti della societ\u00e0, decise di far dimettere Badeni. La sua caduta, ad ogni modo, non pose fine ai problemi politici ed etnici interni all'impero per diversi anni, mentre il \"Reichsrat\" si radun\u00f2 occasionalmente, ed il governo govern\u00f2 perlopi\u00f9 con decreti d'emergenza. L'ordinanza di Badeni venne ritirata definitivamente nel 1899 con dispiacere dei cechi e con compiacimento dei nazionalisti tedeschi.\nAlcuni commentatori d'epoca dissero che Badeni non aveva la preparazione necessaria per fare il primo ministro nell'Austria-Ungheria e che provenendo dalla Galizia non conosceva ancora accuratamente le dinamiche politiche della parte occidentale dell'Impero. In cuor suo del resto Badeni credeva fermamente nel fatto che i cechi stessero crescendo in una vera e propria nazione con proprie ambizioni nazionalistiche e che ben presto anche la Boemia avrebbe finito per proporre una soluzione simile a quella adottata di recente con l'Ungheria."}
{"id": "4363928", "revid": "339392", "url": "https://it.wikipedia.org/wiki?curid=4363928", "title": "U.S. Aurora Mombretto", "text": ""}
{"id": "4363929", "revid": "181699", "url": "https://it.wikipedia.org/wiki?curid=4363929", "title": "Pol. Oltrarno Firenze", "text": ""}
{"id": "4363930", "revid": "181286", "url": "https://it.wikipedia.org/wiki?curid=4363930", "title": "A.C.F. Lazio", "text": ""}
{"id": "4363931", "revid": "486946", "url": "https://it.wikipedia.org/wiki?curid=4363931", "title": "U.P.C. Letti Cosatto Tavagnacco", "text": ""}
{"id": "4363940", "revid": "1442080", "url": "https://it.wikipedia.org/wiki?curid=4363940", "title": "Sanremo Tennis Cup 2007 - Singolare", "text": "Il singolare del torneo di tennis Sanremo Tennis Cup 2007, facente parte dell'ATP Challenger Series, ha avuto come vincitore Francesco Aldi che ha battuto in finale Fabio Fognini 7-5, 64-7, 6-4."}
{"id": "4363941", "revid": "1442080", "url": "https://it.wikipedia.org/wiki?curid=4363941", "title": "Sanremo Tennis Cup 2007 - Doppio", "text": "Il doppio del torneo di tennis Sanremo Tennis Cup 2007, facente parte dell'ATP Challenger Series, ha avuto come vincitori Sanchai Ratiwatana e Sonchat Ratiwatana che hanno battuto in finale Steve Darcis e Stefan Wauters 7-63, 6-3."}
{"id": "4363944", "revid": "124721395", "url": "https://it.wikipedia.org/wiki?curid=4363944", "title": "De Simiane", "text": "I de Simiane furono una famiglia provenzale che regn\u00f2 nei paesi d'Apt e di Gordes durante tutto il Medioevo. Prese il suo nome da Simiane-la-Rotonde, comune della regione della Provenza-Alpi-Costa Azzurra. \nStoria.\nLa Famiglia dei de Simiane inizi\u00f2 con Guiraud I de Simiane (1095-1177), Signore di Caseneuve, Apt e Gordes, figlio di Raimbaud I d'Agoult (1060-/1113) e di Sancie de Simiane (1075-1122) che si rispos\u00f2 nel 1120 con Guillaume Guillaume II d'Orange d'Omelas, morto nel 1160. Guiraud I spos\u00f2 prima Almucs de Castelnau e dopo con Galburge de Forcalquier. Dalla prima moglie ebbe: Guiraud II padre di Guidet sposato nel 1240 con Isoarde de Signes e Rostaing III (1150-/1229) marito di Roscie di Marsiglia e padre di Bertrand Raimbauld I che spos\u00f2 nel 1228 B\u00e9atrix de Mison, di Mathilde moglie di Fouquet de Pontev\u00e8s e di Garsende morta nel 1231, moglie di Pierre Amic.\nBertrand Raimbauld I de Simiane, figlio di Rostaig III, spos\u00f2 nel 1228 B\u00e9atrix de Mison e fu padre di Bertrand Raimbaud III marito di Mabille Adh\u00e9mar de Monteil de Grignan (1235-1310) (vedi Adh\u00e9mar de Monteil (famiglia)), padre di: Bertrand marito di Mathilde de Cotignac morto nel 1311 , Rose moglie di Guillaume Guillaume Oger I de Forcalquier, Raimbaulde (1263-1313) moglie di Bermond I d'Anduze morto nel 1301 , Thiburge sposata nel 1302 con Guillaume Guillaume Oger II d'Oze (1268-1308) , Mabille moglie di Foulques Foulques IV de Pontev\u00e8s morto nel 1319.\nGuidet de Simiane, figlio di Guiraud II, fu padre di Raimbauld (1215-1270), marito di Marcelle de Pontev\u00e8s e padre di: Guirand V marito di Etiennette de Blacas (1265-1311) e di Guirand Guirand IV padre di Raimbauldette sposata con Raymond des Baux Laurenti, morto nel 1272. Guirand V morto nel 1333 fu il padre di: Guirand VI marito di Mabile d'Arpajon padre di Guirand VII marito prima di Marie di Marsiglia e poi, nel 1385, di B\u00e9atrice de Villeneuve-Vence, di Isoarde moglie di Odilon de Ch\u00e2teauneuf du Tournel (1310-1326) e di Tiburge moglie di Guillaume de Nogaret. I figli di Guirand VII furono: Guinot marito di Delphine de Sabran, Isabelle moglie di Raymond de Montauban e B\u00e8renger (1355-1420) signore di Caumont che spos\u00f2 Mabile de Sabran e fu padre di Louis, morto nel 1461, che spos\u00f2 Louise de Pontev\u00e8s. I figli di Louis furono: Etienne (1425-1505), signore di Ch\u00e2teauneuf, marito di Colette d'Anc\u00e9zune, Barth\u00e9l\u00e9my marito di Madeleine de Villeneuve, L\u00e9onarde moglie di Boniface de Castellane, signore di Fos e Guillemette morta nel 1508.\nGuinot, figlio di Guirand VII, fu padre di Bertrand Raimbaud (1382-1448) marito di Marguerite de Pontev\u00e8s che a sua volta fu padre di Jacque Raimbaud marito di Honorade de Marseille e di Isabelle moglie di Bertrand de Pontev\u00e8s . Jacque Raimbaud, figlio di Bertrand Raimbaud III, fu padre di Guirand marito di Marguerite de Forbin e di Marie moglie di Pierre de Forbin. Bertrand Raimbaud IV (1485-1558), figlio di Guirand che spos\u00f2 Pierrette de Pontev\u00e8s e fu padre di Bertrand Raimbaud V e (1513 - 1578) marito di Guigonne Alleman (1535-1573), di Gaspard marito di Catherine Mitte de Chevri\u00e8res e di Charles marito di Matilde di Savoia.\nMelchion de Simiane, figlio di Etienne, marito di Louise Odoard fu padre di: Louis signore di Cederon (1510-1588) che partecip\u00f2 alla Battaglia di Lepanto, spos\u00f2 Fran\u00e7oise Guillen, e fu padre di Antoine marito di Lucr\u00e8ce de Claret. Louis (1588-1654).\nRamo italiano: Simiana dei marchesi di Pianezza.\nCarlo di Simiana (de Simiane), (1608-1677), figlio di Bertrand Raimbaud IV e di Pierrette de Pontev\u00e8s spos\u00f2 nel 1607 Matilde di Savoia, marchesa di Pianezza, figlia del duca Emanuele Filiberto I di Savoia e di Beatrice di Langosco, suo figlio Carlo Emanuele Filiberto (1608-1677) spos\u00f2 nel 1630 Giovanna Arborio di Gattinara ed ebbero due figli: Carlo (1634-1706), Principe di Montafia e marchese di Pianezza e Livorno che spos\u00f2 nel 1659 Giovanna Maria Grimaldi (vedi Grimaldi (famiglia)) e Maria Francesca Cristina che spos\u00f2, nel 1660, Francesco Lodovico Ferrero Fieschi (1638-1685) principe di Masserano. Carlo di Simiana (1634-1706) si spos\u00f2 due volte, nel 1659 con Giovanna Maria Grimaldi e nel 1695 con Anna Cristina Isnardi di Castello. Dal primo matrimonio ebbe: Maria Delfina (1670-1725) che spos\u00f2 Michele Imperiali (1673-1738), principe di Francavilla, dal secondo matrimonio ebbe: Maria Giovanna Amabilia (1695-1747) moglie di Ignazio Giambattista Isnardi di Castello, marchese di Caraglio, Lenoncourt, Balinvil e conte di Sanfr\u00e9.\nRamo de Simiane d'Esparron.\nIl ramo d'Esparron si cre\u00f2 nel 1654 con i due figli di Louis de Simiane marchese d'Esparron: Louis I e Fran\u00e7ois. Louis I morto nel 1718, luogotenente generale della Provenza nel 1715, spos\u00f2 nel 1695 Pauline d'Adh\u00e9mar de Grignan, (vedi Adh\u00e9mar de Monteil (famiglia), figlia di Fran\u00e7oise Marguerite de S\u00e9vign\u00e9 che a sua volta era figlia di Madame de S\u00e9vign\u00e9 . I figli di Louis I furono: Anne suora benedettina, Sophie che spos\u00f2 nel 1723 il marchese de Villeneuve-Vence e Julie moglie di Jean-Baptiste de Castellane. Fran\u00e7ois (1674-1734) partecip\u00f2 alle ultime campagne di Luigi XIV di Francia. Lasci\u00f2 tutti i suoi beni a suo nipote Antoine Charles Augustin de Simiane marito di Marie-Louise de Saint-Quentin, contessa di Blet, e padre di Alexis Charles Alexandre e di Louis Joseph, ultimi rappresentanti di questo ramo.\nRamo de Tournon Simiane.\nJacques de Tournon Simiane, figlio di Jean Antoine, signore di Meyres morto nel 165 e di Marie Louise de Simiane Moncha, marchesa de Villeneuvericevette i beni e il nome Simiane nel 1746 dalla prozia Anne de Simiane, figlia di Edme Claude de Simiane e di d'Anne Claude Ren\u00e9e de Ligniville. Jaqcques si spos\u00f2 nel 1774 con Marie Alix Aldonce Philippine Eug\u00e9nie Genevi\u00e8ve de Seytres Caumont ed ebbe: Claude marito di Marie de Mascon, Pauline moglie di Antoine Fran\u00e7ois Louis Richard de Vernouxd morto nel 1822, Philippe marito di Augustine Mayneaud de Bizefranc (1791-1867), Alix Eug\u00e8ne marito di Ad\u00e9le Ren\u00e9e d'Autric de Vintimille, Just Hippolyt marito di Jeannette Pierrette Murard d'Yvour, M\u00e8lanie moglie di Antoine Jacques du Fournel, Alix moglie di Charles Joseph Maurice de Seytres-Caumont, Alexandrine Philippine Rose H\u00e9l\u00e8ne moglie di Henri Fran\u00e7ois Joseph d'H\u00e9risson, Hortense moglie di Jean Antoine de Romanet, Louise moglie di Aim\u00e9 Jean Louis Marie de Taffanel de Jonqui\u00e8re.\nRamo de Simiane-lez-Aix.\nFondatore di questo ramo fu Fran\u00e7ois L\u00e9on, marchese de Simiane-lez-Aix, morto nel 1782, figlio di Joseph e di Marguerite de Valbelle, marito di Anne Emilie de F\u00e9lix d'Oli\u00e8res, figlia de Philippe Louis de F\u00e9lix d'Oli\u00e8res e di Madeleine de Tressemanes. I figli di Fran\u00e7ois L\u00e9on furono: Toussaint Alexandre Henri Fran\u00e7ois Joseph Joachim, nato nel 1782, Pauline che lasci\u00f2 i suoi beni a suo nipote Jean-Paul de Tressemanes-Brunet, figlio di Louis Raymond D\u00e9sir\u00e9 de Tressemanes e di Pauline Fran\u00e7oise d'Ainezy-Montpezat.\nFamiglie imparentate con i de Simiane.\nAdh\u00e9mar de Monteil (famiglia), d'Anduze, d'Agoult d'Alleman, d'Ancezune, d'Ainezy-Montpezat, Arborio di Gattinara, de Arpajon, , Asinari di San Marzano, d'Aviz, de Baux-del Balzo, de Blacas, Borbone, Borbone-Cond\u00e9, Brancas, de Castellane, de Ch\u00e2teauneuf du Tournel, de Claret, Colonna (famiglia), de Cotignac, de Crussol, Escoubleau de Sourdis, Este, de F\u00e9lix d'Oli\u00e8res, Ferrero Fieschi, de Forbin, de Fournel, de Granet, Grimaldi (famiglia), d'H\u00e9risson, Imperiali, Isnardi di Castello, Des Isnards, de Ligniville, de Malain, Mancini (famiglia), Mayneaud de Bizefranc, de Mascon, de M\u00e9vouillon, de Mison, de Monteynard, Murard d'Yvour, de Nogaret, de Pontev\u00e8s, d'Oli\u00e8res. Porcellets, Portes, de Romanet, de Sabran, de Saint-Quentin, Casa Savoia, de Seytres Caumont, Sforza, de Signes, de S\u00e9vign\u00e9, Spinola, de Taffanel de Jonqui\u00e8re, de Tournon, de Tressemanes, Trivulzio (famiglia), de Valbelle, Valois, de Vachon, de Vernouxd, de Villeneuve, de Vintimille."}
{"id": "4363945", "revid": "117172206", "url": "https://it.wikipedia.org/wiki?curid=4363945", "title": "Aleksandrs Reht\u0161prehers", "text": "Carriera.\nClub.\nNel periodo in cui ha giocato in nazionale militava nel V. \u0136uze.\nNazionale.\nHa esordito in nazionale il 30 maggio 1935 nell'incontro amichevole contro la Lituania; la sua partita dur\u00f2 solo 45 minuti, sostituito ad inizio secondo tempo da Alberts \u0160eibelis.\nHa totalizzato tre presenze in nazionale, senza mettere a segno reti."}
{"id": "4363946", "revid": "599013", "url": "https://it.wikipedia.org/wiki?curid=4363946", "title": "Karl Meiler", "text": "\u00c8 scomparso nel 2014 all'et\u00e0 di 64 anni, a seguito di una ferita alla testa che aveva subito nel novembre 2013.\nCarriera.\nOttenne il suo best ranking in singolare il 23 agosto 1973 con la 20\u00aa posizione, mentre nel doppio divenne il 3 agosto 1973, il 25\u00ba del ranking ATP.\nIn carriera, in singolare, vinse quattro tornei del circuito ATP, su diciotto finali disputate. Il primo torneo vinto fu l'ATP Buenos Aires nel 1972, nel quale super\u00f2 in finale l'argentino Guillermo Vilas con il risultato di 6-7, 2-6, 6-4, 6-4, 6-4. Il miglior risultato ottenuto nei tornei del grande slam \u00e8 la semifinale raggiunta nell'Australian Open 1973; in quell'occasione super\u00f2 al primo turno la testa di serie numero uno, l'australiano Ken Rosewall e venne successivamente sconfitto in semifinale dal neozelandese Onny Parun, con il punteggio di 6-2, 3-6, 5-7.\nI successi ottenuti in doppio furono ben maggiori; in questa specialit\u00e0, infatti, vinse diciassette tornei del circuito ATP su ventiquattro finali disputate. Il successo di maggior prestigio \u00e8 il Masters Doubles WCT del 1976 in coppia con il polacco Wojciech Fibak; superarono in finale gli statunitensi Robert Lutz e Ramsey Smith con il risultato di 6\u20132, 2\u20136, 3\u20136, 6\u20133, 6\u20134.\nFece parte della squadra tedesca di Coppa Davis dal 1968 al 1980 con un bilancio complessivo di dodici vittorie e dieci sconfitte."}
{"id": "4363965", "revid": "729019", "url": "https://it.wikipedia.org/wiki?curid=4363965", "title": "Poccistra\u00dfe (metropolitana di Monaco di Baviera)", "text": "La Poccistra\u00dfe \u00e8 una stazione della metropolitana di Monaco di Baviera, situata sulle linee U3 e U6. La stazione fu inaugurata il 28 agosto 1978, ed ha due binari."}
{"id": "4363970", "revid": "729019", "url": "https://it.wikipedia.org/wiki?curid=4363970", "title": "Implerstra\u00dfe (metropolitana di Monaco di Baviera)", "text": "La Implerstra\u00dfe \u00e8 una stazione della metropolitana di Monaco di Baviera, situata sulle linee U3 e U6. La stazione fu inaugurata il 22 novembre 1975, ed ha tre binari."}
{"id": "4363973", "revid": "47767", "url": "https://it.wikipedia.org/wiki?curid=4363973", "title": "Am\u00edlcar", "text": ""}
{"id": "4363976", "revid": "1718925", "url": "https://it.wikipedia.org/wiki?curid=4363976", "title": "Campo (Ventasso)", "text": "Campo \u00e8 una frazione del comune italiano del Ventasso, in Emilia-Romagna, situata sul fiume Secchia.\nNel 1836 vi nacque Filippo Riccioni, uno dei partecipanti alla Spedizione dei Mille."}
{"id": "4363982", "revid": "212348", "url": "https://it.wikipedia.org/wiki?curid=4363982", "title": "Music Inspired by the Snow Goose", "text": ""}
{"id": "4363983", "revid": "599013", "url": "https://it.wikipedia.org/wiki?curid=4363983", "title": "La Voulte Sportif", "text": "La Voulte Sportif \u00e8 una polisportiva francese di La Voulte-sur-Rh\u00f4ne, nel dipartimento dell'Ard\u00e8che (Rodano-Alpi), principalmente nota per la sua sezione di rugby a 15.\nQuesta, istituita nel 1933, vinse il campionato francese nel 1969-70 e dal 2010 la sua prima squadra si \u00e8 unita con quella del Valence sportif per formare il Rh\u00f4ne Ovalie Club, club di F\u00e9d\u00e9rale 2 (quarta divisione nazionale).\nStoria.\nIl club nacque il 19 maggio 1907, anche se all'epoca non aveva ancora una sezione di rugby; la disciplina giunse nella cittadina per iniziativa di alcuni suoi studenti universitari fuori sede a Lione e a Grenoble, grazie ai quali, nel 1910, prese vita il Racing Club Voultain.\nDi tale club si persero le tracce dopo la Grande Guerra e, una volta terminato il conflitto, uno degli ex studenti che aveva partecipato alla fondazione del primo club, tenne a battesimo, in collaborazione con altri giovani della citt\u00e0, l'Amicale La\u00efque Voultaine.\nNel 1927 nacque una nuova formazione, il Club Sportif Voultain che, nel 1933, fu integrato nel La Voulte Sportif.\nLa squadra segu\u00ec, nel corso degli anni, le fortune dell'industria chimica che in quegli anni fioriva nella regione: dapprima il Comptoir des Textiles Artificiels, fabbrica che produceva cellophane, il cui direttore divenne anche, nel 1945, presidente del club, e poi la Rh\u00f4ne-Poulenc; le due fabbriche potevano offrire occasioni d'impiego ai rugbisti, in un periodo in cui la disciplina era completamente dilettantistica; fu grazie alle possibilit\u00e0 di lavoro nella zona che giunsero a met\u00e0 degli anni cinquanta giocatori d'eccezione come i fratelli Camberabero, Guy e Lilian, operai della Rh\u00f4ne-Poulenc: circa l'80 per cento dei giocatori passati per la squadra erano impiegati od operai del polo chimico.\nIl quindicennio a cavallo tra la fine degli anni cinquanta e i primi anni settanta fu il migliore della squadra della piccola cittadina dell'Ard\u00e8che: nel 1956 giunse la promozione in prima divisione, e nel 1959 la prima semifinale di campionato, mentre, nel decennio successivo, la squadra si qualific\u00f2 sempre per i \"play-off\" di torneo; il culmine fu nel campionato 1969-70 quando furono battuti in fila Bayonne nei sedicesimi di finale del torneo, Graulhet negli ottavi, Brive nei quarti e Agen in semifinale prima di disputare la finale a Tolosa contro il Montferrand, battuto 3-0 per quello che fu, ed \u00e8 tuttora, il primo e l'unico titolo francese del club.\nLa finale fu anche una singolarit\u00e0 statistica per l'epoca, perch\u00e9 vide di fronte per la prima volta dal 1954 due compagini non provenienti dal Sud-Ovest della Francia (Clermont-Ferrand \u00e8 in Alvernia, nel centro del Paese).\nA met\u00e0 degli anni settanta la Rh\u00f4ne-Poulenc avvi\u00f2 la chiusura dei suoi stabilimenti nella zona, e ci\u00f2 segn\u00f2 l'inizio del declino della squadra, che resistette ancora qualche anno grazie ad altri elementi come Jacques Fouroux, che in seguito divenne anche C.T. della Nazionale francese; nel 1978 retrocedette in seconda divisione, poi, tornato di nuovo nell'\u00e9lite, torn\u00f2 definitivamente nelle divisioni inferiori nel 1987 senza fare pi\u00f9 ritorno al top; con l'avvento del professionismo, inoltre, il fatto di appartenere a una citt\u00e0 di provincia con una popolazione sotto i abitanti costitu\u00ec di fatto la fine delle aspirazioni di alta classifica: ancora nel 2003 il comune di La Voulte-sur-Rh\u00f4ne contribuiva alle spese del club con una sovvenzione di euro su un budget complessivo di poco pi\u00f9 di .\nNel 2010 fu deciso di unire le prime squadre di La Voulte e di Valence per dare vita al Rh\u00f4ne Ovalie Club, che fu iscritto al F\u00e9d\u00e9rale 2, quarta serie nazionale; ad allenare il club \u00e8 stato chiamato Didier Camberabero, internazionale francese degli anni ottanta e figlio di Guy."}
{"id": "4363989", "revid": "729019", "url": "https://it.wikipedia.org/wiki?curid=4363989", "title": "John Bankhead Magruder", "text": "Ufficiale nell'US Army durante la guerra messicano-statunitense e poi maggiore generale dell'esercito degli Stati Confederati durante la guerra di secessione.\nBiografia.\nDopo essersi diplomato all'Accademia Militare degli Stati Uniti nel 1830 viene assegnato come secondo luogotenente al 7\u00ba reggimento di fanteria.\nCombatte nella seconda Guerra Seminole in Florida e poi in Messico dove si distingue nella battaglia di Cerro Gordo.\nLa guerra di secessione.\nAllo scoppio della guerra civile viene assegnato alla guarnigione d'artiglieria a Washington ma, non appena la sua nativa Virginia dichiara la secessione, si dimette dall'esercito dell'Unione e passa, col grado di colonnello nelle file dell'esercito confederato.\nPromosso brigadiere generale nel giugno 1861 e maggiore generale nell'ottobre dello stesso anno, viene nominato comandante delle forze sudiste a difesa di Richmond (Virginia).\nNell'aprile 1862 entra nell'Armata Confederata della Virginia Settentrionale e combatte contro l'Armata del Potomac del maggiore generale George B. McClellan.\nDopo le battaglie dei Sette Giorni, a Magruder viene assegnato al comando de distretto militare di Texas, Nuovo Messico e Arizona.\nDall'agosto 1864 al marzo 1865 viene nominato comandante del dipartimento dell'Arkansas-\nDopo la guerra di secessione.\nAl termine della guerra civile, Magruder si trasferisce in Messico dove serve nell'esercito dell'imperatore Massimiliano.\nDopo la deposizione di Massimiliano Magruder torna negli Stati Uniti e si stabilisce a Houston, in Texas, dove muore."}
{"id": "4363991", "revid": "599013", "url": "https://it.wikipedia.org/wiki?curid=4363991", "title": "Suore della carit\u00e0 di Saint-Hyacinthe", "text": "Le suore della carit\u00e0 di Saint-Hyacinthe (in francese \"S\u0153urs de la Charit\u00e9 de Saint-Hyacinthe\") sono un istituto religioso femminile di diritto pontificio: le suore di questa congregazione pospongono al loro nome la sigla S.C.S.H.\nStoria.\nLa congregazione sorse grazie all'opera del sacerdote Edouard Crevier: egli apr\u00ec un ospedale (\"H\u00f4tel-Dieu\") a Saint-Hyacinthe e, per la cura degli ammalati, chiese a Ignace Bourget, vescovo di Montr\u00e9al, di inviare alcune suore grigie dall'ospedale generale della sua citt\u00e0.\nDa Montr\u00e9al giunsero quattro religiose (Marie-Michelle-Archange Thuot, \u00c9milie Jauron, Honorine Pinsonneault, Tharsile Guyon) che l'8 maggio 1840 diedero inizio a una congregazione indipendente, pur conservando l'abito e le costituzioni delle suore della d'Youville.\nLa prima superiora generale della congregazione fu la Thout, morta nel 1850; le succedette la Jauron, l'unica delle suore giunte da Montr\u00e9al e rimasta a Saint-Hyacitnthe.\nL'istituto ottenne il pontificio decreto di lode nel 1892 e l'approvazione definitiva nel 1896; le sue costituzioni furono approvate dalla Santa Sede il 9 maggio 1934.\nAttivit\u00e0 e diffusione.\nLe suore si dedicano all'educazione della giovent\u00f9 e all'assistenza ad anziani e ammalati.\nOltre che in Canada, sono presenti negli Stati Uniti d'America e ad Haiti; la sede generalizia \u00e8 a Saint-Hyacinthe.\nAlla fine del 2008 la congregazione contava 164 religiose in 15 case."}
{"id": "4363992", "revid": "287204", "url": "https://it.wikipedia.org/wiki?curid=4363992", "title": "Carlo Striccoli", "text": "Carlo Striccoli nasce il 22 gennaio 1897 e cresce in un contesto familiare piuttosto colto e raffinato: figlio di un valente architetto di Altamura, Vincenzo Striccoli, viene educato sin da piccolo ai principi dell'armonia estetica e del bello. Dimostra ben presto una certa dimestichezza con le arti poetiche e con l'uso del violino, con i quali si diletta ad intrattenere un pubblico ristretto di familiari e amici che frequenta la casa paterna. Alla musica, e al violino in particolare, egli rimarr\u00e0 sempre molto legato e quest'alternativa lo accompagner\u00e0 anche negli anni a venire, quando, ormai, sar\u00e0 un pittore affermato. Il giovane artista sceglie di iscriversi all'Accademia di Belle Arti piuttosto che al Conservatorio: una scelta fondamentale che, per\u00f2, non gli far\u00e0 mai dimenticare la passione per la musica.\nLa formazione ed il periodo giovanile.\nStriccoli giunse a Napoli dalla Puglia diciassettenne, nel 1914, per iscriversi ai Corsi Comuni del Reale Istituto di Belle Arti di Napoli. Nel 1922 si iscrisse al primo anno superiore di Pittura presso la stessa Accademia, dopo la parentesi bellica che nel 1916 lo vede chiamato al servizio di leva e arruolato in aviazione. \n\"Dotato di un precoce e multiforme talento, dietro le spalle si lasciava delle brevi esperienze nel campo musicale: a quattordici anni aveva esordito come violinista presso il Teatro Mercadante di Altamura, che era stato inaugurato nel 1895 su progetto del padre, l\u2019ingegnere Vincenzo Striccoli, e successivamente era stato direttore d\u2019orchestra presso il teatro Lembo di Canosa, per una compagnia di operette. Intrapresa la via della pittura, avrebbe continuato a coltivare in privato la passione per la musica, che in lui non sarebbe venuta mai meno. In Accademia Striccoli studi\u00f2 con Vincenzo Volpe, Paolo Vetri e Michele Cammarano ottenendo risultati brillanti e inoltre fa in tempo a frequentare brevemente anche la scuola libera \u201calternativa\u201d dell\u2019anziano pittore Giuseppe Boschetto (che sarebbe morto nel 1918), dalla quale erano gi\u00e0 passati, fra gli altri, artisti indipendenti come Edgardo Curcio, Eugenio Viti ed Edoardo Pansini. Sebbene in alcuni disegni e acquerelli giovanili si noti anche l\u2019influsso di Volpe, fra i maestri d\u2019accademia \u00e8 stato senz'altro Cammarano quello che ha lasciato l\u2019impronta pi\u00f9 profonda e durevole sull'allievo, il quale peraltro guardava anche ad Antonio Mancini e, come ha osservato Paolo Ricci, protetto da tali buoni numi riusc\u00ec a scampare all'influenza potenzialmente deleteria degli altri suoi due maestri\".\nL'insegnamento cammaraniano in Striccoli si recepisce nella sua fedelt\u00e0 alla verit\u00e0 della natura: una pittura che si alimenta del puro vero, senza quei tormenti coloristici che caratterizzeranno la sua evoluzione pittorica degli anni successivi, anni in cui si distaccher\u00e0 dallo stretto accademismo tradizionale e in cui si lascer\u00e0 andare a un confronto con l'arte pi\u00f9 settentrionale ed europea. Dunque, in questi anni, Striccoli s'interessa a tematiche che, seppure non si possono definire strettamente \u2018sociali\u2019, in quanto mancano di analisi critica, sono vicine al \u2018volgo\u2019: si pensi al \"Ritratto di anziana\", con tutta probabilit\u00e0 relativo a questa prima fase pittorica, al \"Pescatore\" del \u201825, al gruppo dei \"Suonatori\", come anche all\"'Ospizio\", ma soprattutto al \"Contadino\" esposto alla I Sindacale napoletana del '29 in cui l'autore, nonostante mostri un forte legame con la pi\u00f9 recente tradizione, cerca di avvicinarsi molto a quelle che sono le sue passioni seicentiste, associando poi a queste una monumentalit\u00e0 e un'impostazione pi\u00f9 novecentista. Egli risente, dunque, dapprima dell'insegnamento della tradizione seicentesca napoletana sino a Cammarano e a Mancini, avvicinandosi poi, per esigenze di modernit\u00e0, alla pittura di Crisconio. \nL'influenza risulta evidente se si mettono a confronto l\"'Autoritratto\" di Striccoli col \"Ritratto d'uomo\" di Cammarano, entrambi conservati nella Pinacoteca Provinciale di Bari: le pennellate un po' quadrate, dense e visibilmente materiche collocano l'opera del Nostro nella linea Cammarano - Crisconio.\nGli anni '20.\nUna pittura mossa, vibrante, che tende a modellare le forme attraverso rapidi tocchi di colore e che riesce a dare sin dal principio, con grande eleganza stilistica, connotazione psicologica al genere del ritratto. Altra opera di notevole fattura \u00e8 il Ritratto del padre, anch'esso da collocarsi nell'arco degli anni '20. Il dipinto rimanda immediatamente a certa produzione di ritratti di Lorenzo Lotto di cui Striccoli, suo grande estimatore, conserva quella tipica impostazione e connotazione psicologica, pur rimanendo, allo stesso tempo, legato alla stesura pittorica di Cammarano. Nel 1925 hanno termine i suoi studi in Accademia, ma gi\u00e0 prima di uscirne comincia ad avere i primi riscontri con un pubblico entusiasta della sua pittura. Nel 1923, infatti, vince la medaglia d'argento alla Mostra d'Arte Circondariale di Barletta.\nLa sua pittura approda, poi, a New York in occasione del Premio Leonardo Da Vinci, dove espone l'Emigrante, passando poi per la I Biennale Meridionale di Bari e conseguendo un'altra medaglia d'argento. Gli anni in cui la produzione di Striccoli si consolida nel mondo delle esposizioni pubbliche sono gli stessi in cui il Partito Nazionale Fascista, attraverso il Gruppo Universitario Fascista, si fa patrocinatore dell'arte sostituendosi alle esposizioni annuali della Promotrice \u2018Salvator Rosa\u2019, troppo legata ai \"vecchi\" maestri. Il '28 \u00e8, per lui, un anno di svolta perch\u00e9 partecipa alla I Mostra Primaverile d'Arte promossa dal G.U.F. \u201cMussolini\u201d. Fu, questa, la prima manifestazione polemica contro il tradizionalismo. Vi parteciparono, accanto ai Maestri giunti a una piena maturit\u00e0, i giovani pittori usciti dall 'Accademia nel biennio 1925-1927 che mostrarono sin dall'inizio la volont\u00e0 di avvicinarsi ai dettami del post-impressionismo, dell'arte di C\u00e9zanne, di una rinnovata arte italiana associata all'influenza francese. Il loro precipuo scopo fu quello di riconquistare posizioni perdute e minimizzare il distacco regionalistico. Il 1928 \u00e8 anche l'anno in cui Striccoli si lega al gruppo del \u201cQuartiere Latino\u201d, fondato in primavera da don Peppino Uva, pittore rapido e di poche pretese che ebbe, per\u00f2, il grande merito di raccogliere, sulla terrazza di via Rossarol, vicino a Porta Capuana, una decina di pittori di spessore: Bresciani, Mercadante, Lalli, Striccoli, Ciardo, Rispoli, Francesco Paolo Prisciandaro e Buonoconto.\nAnni 30 - Affermazione Istituzionale.\nDi l\u00ec a poco (1931) cominciano anche una serie di esposizioni su invito a un'altra tra le maggiori organizzazioni d'arte nazionale e internazionale: la Quadriennale di Roma alla quale parteciper\u00e0 per ben otto edizioni consecutive \u2013 dal 1931 al 1960 - e la Biennale di Venezia \u2013 dal 1934 al 1950. Si tratta di un percorso espositivo che lo accompagner\u00e0 per diversi anni e che lo condurr\u00e0 ad ottenere persino una sala personale alla XXII Esposizione Biennale Internazionale d'arte di Venezia (1940) in cui espone 12 opere. In mostra sar\u00e0 esposta l'opera Maternit\u00e0 presentata alla Biennale veneziana del 1936 e gentilmente concessa per questa personale di Striccoli dalla G.N.A.M. di Roma. La partecipazione a mostre nazionali e internazionali di cos\u00ec alto livello sono fondamentali, per tutti gli artisti che vi partecipano e per Striccoli in particolare, che d\u00e0 avvio a un processo di confronto e di stimoli artistici non indifferenti.\nGli anni '40.\nA partire dalla fine degli anni '40 fino alla sua morte, avvenuta nel 1980, l'attivit\u00e0 artistica sar\u00e0 sempre pi\u00f9 legata alle gallerie d'arte di Napoli (Galleria San Carlo, Galleria Mediterranea, Galleria Forti, Galleria Florida, Galleria Aurora, Galleria Lauro, Galleria La Tavolozza, Galleria Serio, Galleria Michelangelo), in particolar modo, ma anche Firenze (Galleria Spinetti), Milano (Galleria Ronzini, Galleria Brerarte, Galleria Diarcon, Galleria Sant'Andrea), Torino (Galleria Narciso), Roma (Galleria Giosi, Galleria Esmeralda). Sono anni in cui la sua pittura cambia gradualmente ma incessantemente: impetuoso e veloce nella resa, con pennellate graffianti e colpi di spatola, Striccoli conferisce alla sua pittura un tono concitato, una narrazione drammatica, che col tempo si esaspera richiamando l'ascendenza espressionista. \nOpere come Al tavolo, Anna, Dopo la festa, Il beone, In poltrona, La drogata, La toletta, Le amiche, Pensosa, Ragazza in giallo testimoniano una svolta tanto intima, personale, privata di Striccoli quanto artistica, dimostrando la sua intelligenza e sensibilit\u00e0 d'animo, che lo promuove a pittore di indiscussa qualit\u00e0. Muore a Arezzo il 25 maggio del 1980."}
{"id": "4363994", "revid": "287204", "url": "https://it.wikipedia.org/wiki?curid=4363994", "title": "Soldotna", "text": "Soldotna \u00e8 un comune degli Stati Uniti d'America, capoluogo del Borough della Penisola di Kenai, nello Stato dell'Alaska."}
{"id": "4363995", "revid": "767487", "url": "https://it.wikipedia.org/wiki?curid=4363995", "title": "Dillingham", "text": "Dillingham \u00e8 un comune degli Stati Uniti d'America, capoluogo dell'omonima area censuaria, nello Stato dell'Alaska."}
{"id": "4364002", "revid": "438678", "url": "https://it.wikipedia.org/wiki?curid=4364002", "title": "Virgin Music", "text": ""}
{"id": "4364004", "revid": "123228565", "url": "https://it.wikipedia.org/wiki?curid=4364004", "title": "Baciamo le mani (album)", "text": "Baciamo le mani \u00e8 l'album d'esordio del gruppo musicale ska siciliano Roy Paci &amp; Aretuska, pubblicato nel 2002."}
{"id": "4364005", "revid": "287204", "url": "https://it.wikipedia.org/wiki?curid=4364005", "title": "Cordova (Alaska)", "text": "Cordova \u00e8 un comune degli Stati Uniti d'America, situato nell'area censuaria di Valdez-Cordova, nello Stato dell'Alaska."}
{"id": "4364007", "revid": "599013", "url": "https://it.wikipedia.org/wiki?curid=4364007", "title": "Adam Walker", "text": " \nCarriera professionistica.\nWalker si un\u00ec ai San Francisco 49ers nel 1992 e rimase in California per quattro stagioni vincendo il Super Bowl XXIX nel battendo in finale i San Diego Chargers. L'ultima stagione della carriera la disput\u00f2 nel 1996 coi Philadelphia Eagles scendendo in campo in 13 partite."}
{"id": "4364008", "revid": "767487", "url": "https://it.wikipedia.org/wiki?curid=4364008", "title": "Houston (Alaska)", "text": "Houston \u00e8 un comune degli Stati Uniti d'America, situato nel Borough di Matanuska-Susitna, nello Stato dell'Alaska."}
{"id": "4364010", "revid": "1793900", "url": "https://it.wikipedia.org/wiki?curid=4364010", "title": "North Pole", "text": "North Pole \u00e8 un comune degli Stati Uniti d'America, situato nel Borough di Fairbanks North Star, nello Stato dell'Alaska.\nGeografia fisica.\nNonostante il nome, la citt\u00e0 si trova a 2.700 km a sud del Polo nord e 200 km a sud del Circolo polare artico. L'area comunale \u00e8 circoscritta a nord-ovest dalla base militare Fort Wainwright , a sud-est dalla base militare aerea Eielson Air Force Base e tra il fiume Tanana e il fiume Chena. Si trova a circa 25 km da Fairbanks ed \u00e8 attraversata dall'autostrada Richardson. \nLa superficie dell'area comunale \u00e8 di circa 11 km2 (la percentuale della superficie delle acque \u00e8 minore dello 0,5%).\nClima.\nIl clima e le relative temperature della citt\u00e0 sono pesantemente influenzate dalla quantit\u00e0 di luce solare che nel periodo invernale \u00e8 veramente poca. In luglio le medie della temperatura superano di poco i 20 \u00b0C, mentre le medie pi\u00f9 basse in gennaio raggiungono i \u221227 \u00b0C (in alcuni anni si sono raggiunti i \u221255 \u00b0C).\nStoria.\nLa citt\u00e0 fu fondata praticamente negli anni '40 da una societ\u00e0 di sviluppo con l'obiettivo di attirare i maggiori produttori di giocattoli e chiamata \"North Pole\". Il progetto non ebbe esiti positivi, ma ugualmente attir\u00f2 moltissimi turisti con i loro bambini.\nEconomia.\nL'economia della citt\u00e0 si basa sul traffico di turisti lungo l'autostrada Richardson che vanno a visitare Fairbanks, ma anche su un grande negozio di articoli da regalo (\"Santa Claus House\"). Babbo Natale \u00e8 il tema principale della cittadina. L'ufficio postale di North Pole riceve ogni anno centinaia di migliaia di lettere indirizzate a Babbo Natale.\nInoltre alcune importanti raffinerie di petrolio forniscono la maggior parte del carburante per gli aerei dell'aeroporto Internazionale Ted Stevens di Anchorage."}
{"id": "4364013", "revid": "729019", "url": "https://it.wikipedia.org/wiki?curid=4364013", "title": "Battaglia di Mile Hill", "text": "La battaglia di Mile Hill \u00e8 stata un episodio della guerra di secessione americana, combattuta il 2 settembre 1862 nei pressi di Leesburg (Virginia).\nLa cavalleria confederata del colonnello Munford sorprese le forze nordiste facilitando l'occupazione della citt\u00e0 da parte dell'Armata Confederata della Virginia Settentrionale del generale robert E. Lee che due giorni, il 4 settembre avrebbe attraversato il fiume Potomac dando inizio alla campagna del Maryland."}
{"id": "4364023", "revid": "305248", "url": "https://it.wikipedia.org/wiki?curid=4364023", "title": "Lago degli Idoli", "text": ""}
{"id": "4364026", "revid": "287204", "url": "https://it.wikipedia.org/wiki?curid=4364026", "title": "Stazione di Tennoji", "text": ""}
{"id": "4364027", "revid": "57872", "url": "https://it.wikipedia.org/wiki?curid=4364027", "title": "Lorenzo Sauli", "text": "Biografia.\nFiglio di Ottaviano Sauli e Maria Giustiniani, nacque a Genova intorno al 1535. Fu il fratello di Paolo Sauli, insigne benefattore dei miseri, e di Antonio Sauli, cardinale e arcivescovo di Genova. Come i fratelli, Lorenzo Sauli comp\u00ec gli studi a Firenze, Bologna e poi a Padova.\nSin da giovane fu impiegato in diversi incarichi pubblici: tra questi il seguire i restauri della cattedrale di San Lorenzo e l'amministrazione della cappella di San Giovanni Battista. Chiamato a far parte del nuovo governo genovese dopo l'abolizione della legge del Garibetto, serv\u00ec lo stato genovese come magistrato di Terraferma, senatore della Repubblica, procuratore della Repubblica e ancora responsabile del magistrato di Corsica.\nFacente parte di quella nobilt\u00e0 considerata \"nuova\", venne eletto al titolo dogale il 22 febbraio 1599, la trentasettesima in successione biennale e l'ottantaduesima nella storia repubblicana, dopo la prematura scomparsa del doge in carica Lazzaro Grimaldi Ceb\u00e0 il 16 settembre.\nDurante il suo dogato dovette affrontare in prima persona la questione legata al Marchesato di Finale, piccolo stato del ponente ligure legato alla famiglia Del Carretto, e da sempre nelle mire espansionistiche di Genova per la sua importanza strategica ed economica. La sua vendita al Ducato di Milano, e successivamente alla Spagna, ne provoc\u00f2 la reazione genovese presso le pi\u00f9 importanti sedi di potere imperiale, e coinvolgendo pure il pontefice Clemente VIII, senza averne per\u00f2 un riscontro. Con grandi onori accolse in citt\u00e0 Alberto d'Austria e Margherita d'Austria, di ritorno dalla Spagna dai rispettivi matrimoni e ora diretti nelle Fiandre, e ancora Maria de' Medici promessa sposa del re Enrico IV di Francia.\nCess\u00f2 il dogato il 21 febbraio del 1601. Mor\u00ec assassinato, per motivi sconosciuti, nello stesso anno per opera di Genesio Gropallo - figlio di un tessitore di lana - che nel successivo dogato di Agostino Doria venne decapitato assieme al cugino Gio Girolamo Rosso ritenuto suo complice. L'ex doge fu sepolto all'interno della locale basilica di Santa Maria Assunta di Carignano.\nDal matrimonio con Chiara Doria ebbe sei figli."}
{"id": "4364029", "revid": "371529", "url": "https://it.wikipedia.org/wiki?curid=4364029", "title": "Psychedelic Pill", "text": "Psychedelic Pill \u00e8 un album discografico del musicista canadese Neil Young, pubblicato il 30 ottobre 2012 dalla Reprise Records.\nIl disco.\nSi tratta del secondo disco pubblicato nel 2012 da Young insieme ai Crazy Horse, e il loro primo album di materiale originale fin da \"Greendale\" del 2003.\nRegistrazione.\nCon i suoi 87 minuti di durata, \"Psychedelic Pill\" \u00e8 il disco pi\u00f9 lungo di Neil Young e l'unico doppio album di studio nella sua intera discografia. Molte delle canzoni contenute nell'album nacquero da estese jam session con i Crazy Horse dopo la fine delle sessioni per la registrazione del precedente \"Americana\". Il brano iniziale del disco, \"Driftin' Back\", fa riferimento alla nuova autobiografia di Young intitolata \"Waging Heavy Peace\". Un'altra traccia dell'album, \"Walk Like a Giant\", lamenta di come la sua generazione abbia fallito nel tentativo di cambiare il mondo: \"\u00abWe were ready to save the world / But then the weather changed\u00bb\" (\"Eravamo pronti per cambiare il mondo / Ma poi il tempo cambi\u00f2\"). In altri brani del disco, l'artista ricorda di quando ascoltava alla radio \"Like a Rolling Stone\" di Bob Dylan e i Grateful Dead (\"Twisted Road\"), e parla delle sue radici canadesi (\"Born in Ontario\"). La title track dell'album, presente in due versioni, ha un riff simile a quello di \"Sign of Love\", un precedente brano scritto da Young. Questa canzone inoltre contiene un effetto \"phaser\", che filtrando la registrazione le dona un'atmosfera \"psichedelica\" (anche se tale effetto \u00e8 assente dal missaggio alternativo della seconda versione posta alla fine del disco).\nAccoglienza.\n\"Psychedelic Pill\" ricevette recensioni complessivamente positive. \"Rolling Stone\" diede quattro stellette su cinque all'album commentando che l'opera \"possedeva la sincerit\u00e0 disarmente e la brutale esuberanza dei suoi lavori migliori\". Douglas Heselgrave di \"Paste Magazine\" arriv\u00f2 ad affermare che \"Psychedelic Pill\" potesse essere il miglior album di Neil Young con i Crazy Horse\". Dan Stubbs del \"New Musical Express\", assegn\u00f2 al disco 8 stellette su 10 indicando che due brani in esso contenuti, \"Ramada Inn\" e \"Walk Like a Giant\", \"potevano essere annoverati tra i capolavori di Young\". Altri recensori furono invece meno benevoli, come il \"Chicago Sun-Times\" che afferm\u00f2 come l'album \"vantasse qualche momento brillante in mezzo a banali e noiose divagazioni rumorose\".\nL'album \u00e8 stato classificato alla posizIone numero 10 nella lista dei migliori 50 dischi del 2012 dalla rivista \"Rolling Stone\". Inoltre, sempre la stessa rivista, ha indicato la canzone \"Ramada Inn\" come la quinta migliore canzone del 2012."}
{"id": "4364034", "revid": "729019", "url": "https://it.wikipedia.org/wiki?curid=4364034", "title": "Battaglia di Unison", "text": "La battaglia di Unison (detta anche battaglia di Union) \u00e8 stata un episodio della guerra di secessione americana, combattuta nella Contea di Loudoun (Virginia) tra le forze confederate guidate da \"Jeb\" Stuart e alcune unit\u00e0 dell'Armata del Potomac di George B. McClellan.\nContesto.\nA seguito della sconfitta nella battaglia di Antietam, l'Armata Confederata della Virginia Settentrionale del generale Robert E. Lee si ritir\u00f2 dal Maryland verso la Virginia, attraverso la Valle dello Shenandoah, inseguita dalle forze nordiste di McClellan.\nStuart venne incaricato di impegnare il nemico ritardandone l'avanzata al fine di proteggere la ritirata di Lee e impegn\u00f2 dunque i nordisti in una serie di schermaglie."}
{"id": "4364036", "revid": "240860", "url": "https://it.wikipedia.org/wiki?curid=4364036", "title": "Hans Egarter", "text": "Biografia.\nProveniente da una famiglia contadina della Val Pusteria, fece studi teologici al seminario vescovile \"Vinzentinum\" di Bressanone, che dovette presto abbandonare per ragioni di salute. Lavor\u00f2 prima come sagrestano e poi si dedic\u00f2 all'attivit\u00e0 giornalistica, collaborando con la casa editrice bolzanina Athesia.\nFu tra i maggiori oppositori alle \"opzioni\" stabilite dall'Italia fascista e la Germania nazista nel 1939, e nell'anno medesimo, assieme a Friedl Volgger, Hans Gasser, Josef Nock, Johann Gamper, Josef Mayr-Nusser ed Erich Amonn, diede vita alla \"Andreas-Hofer-Bund\". Dopo l'occupazione nazista del Sudtirolo del 1943, Egarter rifugiatosi in Val Passiria, organizz\u00f2 un gruppo formato da giovani disertori che ebbe anche scontri a fuoco con la gendarmeria tedesca e con i fascisti collaborazionisti locali.\nNel corso del 1944 si mise in contatto con gli Alleati in Svizzera, dai quali ricevette istruzioni e finanziamenti. Al termine del conflitto, fu da costoro incaricato di ricercare criminali di guerra ed SS nascoste nel Meranese e in Val Passiria.\nTra i fondatori della \"S\u00fcdtiroler Volkspartei\" nel 1946, Egarter assieme a tutti gli altri \"dableiber\" come lui, fu emarginato dalla scena politica sudtirolese dell'immediato dopoguerra. Egli infatti, coerentemente con la sua battaglia intrapresa dal 1939, rifiut\u00f2 qualsiasi genere di compromesso rispetto alla questione relativa all'epurazione degli elementi germanofoni che aderirono al nazionalsocialismo, ma la quasi totalit\u00e0 di essi, per la rilevanza numerica e per la solidariet\u00e0 etnica, furono amnistiati.\nEgarter, a causa del suo antinazismo, erroneamente interpretato in chiave antitedesca, venne visto da gran parte dei sudtirolesi come un traditore della sua gente, per aver rifiutato all'epoca delle opzioni l'esodo in massa verso la Germania, che invece ha interessato la maggioranza dei germanofoni. Ma in merito alla questione sulla sovranit\u00e0 politica della sua terra emersa al termine del conflitto, Egarter si pronunzi\u00f2 per l'autodeterminazione del Sudtirolo.\nDivenuto collaboratore del locale quotidiano di lingua tedesca \"Dolomiten\", si spense a Bressanone nel 1966."}
{"id": "4364038", "revid": "767487", "url": "https://it.wikipedia.org/wiki?curid=4364038", "title": "La leggenda di Mor'du", "text": "La leggenda di Mor'du \u00e8 un cortometraggio animato statunitense diretto nel 2012 da Brian Larsen.\nTrama.\nIl cortometraggio, ambientato nel V secolo, comincia con la strega buona che fa accomodare un cliente in casa, il quale le chiede l'incantesimo dell'orso. La fattucchiera gli racconta la storia di Mor'du, primogenito dei quattro figli adolescenti di un re della Scozia, 30 anni prima. Alla morte del padre, il regno venne diviso equamente fra la sua progenie.\nPieno di avidit\u00e0, tuttavia, Mor'du mosse guerra ai i suoi fratelli: sperando di volgere le sorti della guerra a suo favore, il principe and\u00f2 dalla strega chiedendole un incantesimo che gli donasse la forza di dieci uomini: e la strega gli diede una pozione da bere, ma lo avvert\u00ec che avrebbe dovuto fare una scelta: o fare ammenda, riconciliandosi con i suoi fratelli, o subire un brutto destino cercando di realizzare il suo obiettivo.\nMettendo in scena una falsa tregua, Mor'du bevve la pozione trasformandosi in un orso senza ascoltare i consigli della saggia strega. Infatti, invece di riparare i legami familiari lacerati dal suo orgoglio, il principe accett\u00f2 la sua nuova forma ed uccise i suoi fratelli nella sala del trono, e i loro eserciti, compresi donne, bambini e neonati, cosa di cui anche la strega rimane dispiaciuta e sconvolta. Cerc\u00f2 poi di comandare il suo esercito per governare il regno, ma i soldati, che non avevano ucciso nessuno e non approvavano la sua crudelt\u00e0, lo videro solo come una creatura selvaggia. Lui, divenuto dopo due giorni un orso anche di carattere e non ricordando pi\u00f9 niente (poich\u00e9 non aveva fatto ammenda dei suoi crimini in quei due giorni di tempo), attacc\u00f2 dunque i suoi ex uomini.\nLa strega conclude cos\u00ec la storia e offre l'incantesimo sotto forma di una torta per l'ospite, che si rivela essere il giovane Dingwall, figlio adolescente del lord del clan omonimo. Egli, terrorizzato, dice che si era solo fermato l\u00ec per bere un bicchiere d'acqua e corre fuori dalla casa e dal bosco.\nRuolo di spin-off.\nQuesto cortometraggio \u00e8 uno \"spin-off\" del film del 2012 \"Ribelle - The Brave\", e con la storia narrata dalla strega \u00e8 il \"prequel\" di esso. Nelle brevi scene iniziale e finale, in cui il giovane Dingwall viene fatto accomodare mentre la strega racconta, \u00e8 anche un \"midquel\" del film, ambientato probabilmente durante la scampagnata di Merida e la madre-orsa Elinor nel pescare i pesci fino al tramonto, prima di scoprire lo stesso Mor'du nella foresta, tra le rovine della sua sala del trono."}
{"id": "4364039", "revid": "72396", "url": "https://it.wikipedia.org/wiki?curid=4364039", "title": "Discussione sulla sperimentazione animale", "text": "Molti movimenti animalisti considerano l'abolizione della sperimentazione animale fra i propri obiettivi principali. In alcuni casi, gli antivivisezionisti sostengono che la sperimentazione sugli animali sia scientificamente inefficace e potenzialmente sostituibile con altri metodi; in altri casi (per esempio in quello dei sostenitori dei diritti animali), la sperimentazione animale viene condannata sul piano etico, a prescindere dalla sua effettiva utilit\u00e0 per il progresso in campo medico e scientifico. Sul piano etico, alcuni animalisti operano dei \"distinguo\", ammettendo la sperimentazione animale entro certi limiti, per esempio attaccando soprattutto la sperimentazione senza fini scientifici sufficientemente chiari e importanti, o la sperimentazione che implica pratiche particolarmente cruente nei confronti dei soggetti da laboratorio, o la sperimentazione su determinate specie considerate dotate di particolari capacit\u00e0 intellettuali o di autocoscienza (per esempio le scimmie antropomorfe).\nRiguardo all'utilit\u00e0 della sperimentazione animale, la stragrande maggioranza della comunit\u00e0 scientifica la ritiene indispensabile.\nGli scienziati e i ricercatori mettono in evidenza come le reazioni fisiologiche ad un input esterno sono spesso imprevedibili; ad esempio, la complessit\u00e0 d'integrazione cellulare presente nel sistema nervoso centrale non pu\u00f2 essere dedotta dalla funzione dei singoli componenti. D'altro canto, anche le simulazioni computerizzate necessitano di una conoscenza della funzione biologica e fisiopatologica dell'organismo; in assenza di tali informazioni ogni simulazione porter\u00e0 a dei risultati dubbi, sulla base dei quali sar\u00e0 difficile poter dar corso a una nuova terapia. \nSecondo la grande maggioranza della comunit\u00e0 scientifica \u00e8 dunque dalla complementarit\u00e0 della sperimentazione in vivo e in vitro, e dall'elaborazione informatica o in silico, che \u00e8 possibile un'evoluzione delle nostre conoscenze tale da favorire lo sviluppo di strategie terapeutiche efficaci, che utilizzino il minor numero possibile di test animali.\nPosizione della comunit\u00e0 scientifica.\nLa stragrande maggioranza della comunit\u00e0 scientifica e enti accademici come la Royal Society e la statunitense National Academy of Sciences ritengono ad oggi necessario il ricorso alla sperimentazione animale.\nTra le motivazioni si afferma:\nSecondo questa posizione, gli animali sono dei modelli causali analoghi (CAM - causal analog models), e la funzione primaria dei test sugli animali \u00e8 quella di scoprire i meccanismi causali che producono e dirigono il corso della patologia negli animali; questi risultati vengono poi estesi per analogia agli esseri umani. La comprensione dei meccanismi causali rilevanti negli umani serve poi agli scienziati per prevenire o trattare le malattie (AMA 1988). La generalizzabilit\u00e0 da modello a soggetto modellato viene basata sulla vicinanza filogenetica tra i soggetti, poich\u00e9 questa vicinanza evolutiva implica una vicinanza anche nei meccanismi (fisiologici, patologici, molecolari, ecc.) studiati. Altre ipotesi sulla validit\u00e0 della sperimentazione animale sono quella strumentalista sostenuta erroneamente dagli animalisti(\"sappiamo che gli animali sono causalmente simili agli uomini grazie alla nostra esperienza\") e quella basata sulla storia della medicina,plausibile e scientificamente corretta, che testimonia in molti casi l'utilit\u00e0 della sperimentazione animale.\nPer quanto riguarda i \"risultati della sperimentazione animale\", secondo gli studiosi ad essa favorevoli la ricerca basata su test animali ha avuto un ruolo fondamentale in larga parte delle scoperte mediche dell'ultimo secolo, come ad esempio i vaccini e agli antibiotici per la prevenzione e il trattamento delle infezioni e gli anestetici usati in tutte le forme di chirurgia.\nNel maggio del 1881, Louis Pasteur esegu\u00ec un esperimento pubblico per mostrare l'efficacia della vaccinazione. Selezion\u00f2 due gruppi di 25 pecore, uno dei quali venne vaccinato con due somministrazioni distanziate di 15 giorni di un vaccino da lui preparato. Trenta giorni dopo la prima iniezione ad entrambi i gruppi venne iniettata una coltura di batteri di antrace vivi. Il risultato fu sorprendente: tutte le pecore vaccinate riuscirono a sopravvivere, le altre 25 morirono in pochi giorni.\nLa scoperta dell'insulina viene spesso citata come un altro chiaro esempio del contributo della sperimentazione animale al progresso della medicina: Frederick Grant Banting e Charles Herbert Best, negli anni venti, scoprirono che l'iniezione di un estratto di cellule pancreatiche che contenevano l'ormone dell'insulina alleviava nei cani i sintomi del diabete.\nGli interventi cardiochirurgici a cuore aperto, la dialisi e i trapianti renali, i trattamenti per l'asma, per la leucemia e per la pressione alta, sono per i fautori di questa tecnica sperimentale solo alcuni altri fra i progressi clinici resi possibili grazie alla ricerca medica e ai test condotti sugli animali. Inoltre, sempre secondo i suoi fautori, negli ultimi decenni grazie alla ricerca basata su sperimentazioni animali si \u00e8 iniziato ad affrontare patologie difficili e complesse come i tumori, i problemi cardiaci pi\u00f9 gravi, nonch\u00e9 infezioni di nuova natura come l'HIV, e farmaci pi\u00f9 efficaci nella prevenzione del rigetto nei trapianti di organi sono stati sviluppati negli anni ottanta e novanta grazie ai test sugli animali.\nLe organizzazioni mediche e scientifiche citano il caso della talidomide per sostenere l'importanza dei test animali nella prevenzione del rischio di difetti congeniti nel nascituro. Rifacendosi alla vicenda, esse sostengono che la tragedia della talidomide fu dovuta al fatto che i modelli animali non furono usati nel giusto modo, in particolare che non furono usati modelli animali gravidi, e concludono affermando che i cambiamenti e i miglioramenti introdotti in seguito assicurano oggi che errori simili non possono pi\u00f9 verificarsi.\nLa tecnica del \"gene targeting\", che Mario Capecchi, Martin Evans e Oliver Smithies con i loro studi hanno contribuito a mettere a punto, \u00e8 utilizzata oggi dai ricercatori di tutto il mondo per \u00abcostruire\u00bb topi con mutazioni inserite nei geni. La potenza di questa tecnologia \u00e8 tale che il ricercatore pu\u00f2 selezionare sia quale gene mutare sia come farlo. In pratica il ricercatore pu\u00f2 scegliere come e quali sequenze di DNA del genoma di topo vuole cambiare, e ci\u00f2 permette di valutare nel dettaglio la funzione di ogni gene durante lo sviluppo embrionale o nelle fasi successive. Il \"gene targeting\" sta avendo una ricaduta importante anche sugli studi sul cancro, sull'embriogenesi, sull'immunologia, sulla neurobiologia e su moltissime altre malattie, e ha notevoli applicazioni nell'ambito della medicina clinica.\nSecondo ci\u00f2 che sostengono gli assertori della validit\u00e0 della sperimentazione animale, va poi ricordato che, oltre ai benefici medici e clinici, anche gran parte dei progressi in medicina veterinaria sono ascrivibili alla ricerca compiuta sugli animali.\nI sostenitori della sperimentazione animale riconoscono che la scienza medica ha sviluppato nel tempo un'ampia gamma di tecniche sperimentali in grado di fornire risposte a problemi scientifici che non possono essere affrontati dagli studi compiuti sugli animali. Tuttavia, nonostante questi nuovi sviluppi, essi affermano che l'analisi e i risultati di numerose ricerche mediche e cliniche recenti dimostrano che molte domande chiave nella scienza medica possono e potranno avere una risposta solo se verranno condotti anche studi ed esperimenti sugli animali. Opinione largamente condivisa dagli stessi ricercatori che operano in questi nuovi promettenti campi, i quali riconoscono che nel lungo termine sar\u00e0 possibile ridurre ed indirizzare in modo pi\u00f9 specifico l'uso degli animali, ma non eliminare del tutto questa fase.\nTuttavia, negli ultimi anni parte della comunit\u00e0 scientifica ha orientato le proprie ricerche allo studio dei modelli di organi in vitro, sottolineando che i test basati su questi modelli hanno la potenzialit\u00e0 di diventare scientificamente pi\u00f9 validi e predittivi rispetto a quelli basati sugli animali, soprattutto grazie a recenti scoperte che sottolineano la possibilit\u00e0 di costruire dei setting sperimentali in cui modelli di sistemi in vitro rispettano la legge di Kleiber, la legge metabolica fondamentale che si applica a tutti gli organismi viventi, .\nGi\u00e0 oggi i modelli in vitro possono costituire modelli validi in relazioni a patologie specifiche, come l\u2019obesit\u00e0.\nA giugno del 2018, circa 600 persone fra scienziati, studenti universitari e ricercatori hanno firmato un appello su \"USA Today\", nel quale chiedono agli enti di ricerca e alle istituzioni statunitensi rispettivamente di adottare una maggiore trasparenza e di tutelare la sperimentazione animale. Il testo afferma che \u00abgli studi animali sono stati coinvolti in 96 dei 108 Premi Nobel in fisiologia e medicina\u00bb.\nA settembre del 2019, Garattini, Giacomo Rizolatti, Kandel e Barr\u00e9-Sinoussi sottoscrivono un manifesto che chiede al Governo italiano di tutelare la sperimentazione animale e di \u00abnon lasciare che la ricerca [italiana] e muoia e che le ricercatrici e i ricercatori italiani siano costretti ad abbandonarlo o a spostare le loro ricerche all'estero\u00bb.\nPosizione dei movimenti animalisti.\nLe critiche degli animalisti alla validit\u00e0 dei modelli animali come CAM si possono dividere in due filoni: quello della critica a priori (il modello non pu\u00f2 funzionare), e quello della critica alle modalit\u00e0 (il modello funziona poco, non \u00e8 affidabile).\nL'argomento pi\u00f9 comune riguarda comunque il problema della generalizzabilit\u00e0 dei risultati ottenuti tramite la sperimentazione su animali diversi dall'uomo. I critici denunciano che non si possono estendere i risultati sperimentali sui (ad esempio) ratti agli esseri umani a meno che non si abbiano basi sperimentali solide per sostenere che certe differenze tra l'anatomia/fisiologia dei ratti ed degli esseri umani non siano differenze che generano errore. Il passaggio dal risultato nel modello alla previsione del risultato nel soggetto modellato \u00e8 una inferenza analogica, che \u00e8 per definizione sempre \u201crischiosa\u201d e meramente euristica: ogni inferenza di validit\u00e0 esterna implica un passaggio induttivo, implicitamente fallibile. Perch\u00e9 essa abbia senso c'\u00e8 bisogno di \u201cbuone analogie\u201d, cio\u00e8 analogie per le quali sia veramente molto improbabile osservare certi dati a meno che l'ipotesi di validit\u00e0 esterna sia vera, ma questo non \u00e8 sempre il caso nelle sperimentazioni animali.\nIn risposta alla giustificazione portata dai sostenitori della sperimentazione animale, come la vicinanza filogenetica necessaria a permettere il passaggio induttivo, controbattono enunciando quelle che ritengono due fallacie argomentative:\n, quindi anche due specie che condividano un comune bagaglio di parti biochimiche possono reagire in maniera completamente differente a stimoli uguali o paragonabili.\nQuanto all'argomento della utilit\u00e0 storica della sperimentazione animale, che enumerare i casi nei quali essa ha portato a dei risultati rilevanti per lo sviluppo di farmaci o terapie per gli esseri umani \u00e8 argomento spurio. In primo luogo, si argomenta, questa lista non distingue tra modelli euristici e modelli causali. Pochi negano che i modelli animali possano funzionare come \"macchine euristiche\", fonti cio\u00e8 di ipotesi di lavoro e di inferenze \"deboli\" (se nei maiali il fegato ha funzioni di metabolizzazione degli xenobiotici, \u00e8 probabile che svolga una funzione molto simile anche nell'uomo), mentre si mette in forte dubbio che funzionino come analoghi causali (dato che i maiali metabolizzano il composto X attraverso il percorso metabolico Y, allora lo stesso avviene nell'uomo). Poich\u00e9 la stragrande maggioranza degli studi moderni (a differenza di quelli storici) verte su una modellistica causale, \u00e8 necessario giustificarne l'utilizzo.\n Il dato importante \u00e8 il rapporto tra risultati positivi, numero di esperimenti effettuati, e risultati negativi. \u00c8 evidente, continuano i critici, che soltanto se si potesse dimostrare che una percentuale significativa degli esperimenti su modelli causali animali avesse portato a conseguenze di rilevanza clinica sull'uomo, potremmo inferire che la modellazione \u00e8 efficace, sensibile e specifica, tre parametri fondamentali per la scelta di un modello. Dire infatti che \"di circa 30 agenti che sono causa riconosciuta di cancro nell'uomo, tutti sono causa di cancro anche nei ratti da laboratorio - a dosaggi elevati\" \u00e8 fuorviante poich\u00e9 suggerisce che la misura dell'utilit\u00e0 di un test sia data solo dalla sensibilit\u00e0 dello stesso (proporzione di carcinogeni umani che sono carcinogeni anche nei ratti) e non anche dalla sua specificit\u00e0 (proporzione di non carcinogeni umani che sono non carcinogeni nei ratti).\nAlcuni esempi usati dagli oppositori alla sperimentazione animale:\nEsempi.\nCaso poliomielite.\nNei primi anni del '900, Flexner scopr\u00ec che le scimmie Rhesus potevano contrarre la polio attraverso il naso, e propose che anche nell'uomo il virus entrasse con quella modalit\u00e0, si muovesse lungo il nervo olfattivo fino al cervello e alla fine alla spina dorsale, dove poteva causare lesioni e paralisi. Nonostante fin dal 1916 ci fosse una sostanziale evidenza clinica che l'ipotesi nasale fosse inappropriata per l'uomo, il paradigma di Flexner rimase in auge fino agli ultimi anni '30 del secolo scorso. Questo port\u00f2 ad una incorretta descrizione della patogenesi virale e promosse interventi terapeutici impropri come lo spray profilattico Schultz-Pee, utilizzato senza alcun effetto durante l'epidemia del 1937 a Toronto.\nLa soluzione del problema si ebbe grazie agli studi clinici e alla sperimentazione animale che portarono alla creazione di un vaccino. In Italia si \u00e8 passati dai 3500 casi annui negli anni cinquanta (con punte di 8000 casi nel 1958) agli zero casi.\nFumo.\nLe ricerche sul fumo sono portate dagli animalisti come sorta di dimostrazione della inutilit\u00e0 della sperimentazione animale.\nGi\u00e0 nei primi anni '50 del secolo scorso esistevano solidi dati epidemiologici che dimostravano una stretta correlazione tra fumo e cancro al polmone (Doll, Hill 1950; Doll, Hill 1953; Doll 1953a; Doll 1953b). Sulla base di questi dati nel 1951 venne messo in piedi il primo studio di coorte per studiare la correlazione tra fumo e rischio di sviluppare il cancro (comprendendo nell'analisi circa 40.000 medici), e gi\u00e0 nel 1954 vengono pubblicati dati preliminari con forte significanza statistica riguardo fumo e tumore al polmone (Doll, Hill 1954). Seguono ulteriori rapporti nel 1957 e nei primi anni Sessanta. \nDi fronte ad una evidenza proveniente da studi epidemiologici e di coorte su esseri umani, questi vennero ignorati perch\u00e9 non corrispondenti ai dati sperimentali su modelli animali. In particolare questo problema venne sfruttato nell'azione della potente industria del tabacco, che all'epoca us\u00f2 tutta la sua influenza per impedire qualsiasi politica di prevenzione, promuovendo continue campagne di controinformazione e di lobbing. La mancanza di risultati certi ottenuti sul modello animale fu uno dei cavalli di battaglia in questa azione, anche se curiosamente all'inizio, nelle campagne di controinformazione, fu usato l'argomento contrario, sostenendo che le uniche dimostrazioni della correlazione tra tumore e fumo si erano ottenute sui topi.\nRegola delle 3R.\nNel 1959 W.M.S. Russell e R.L. Burch hanno proposto la regola delle \"3R\" per ridurre l'impatto della sperimentazione animale:\nQuesta regola \u00e8 stata inserita dall'Unione europea nella Direttiva 2010/63/UE sulla \"Protezione degli animali utilizzati a fini scientifici\".\nIn Italia, nel 2018 \u00e8 stato fondato il Centro 3R, che al momento coinvolge ricercatori delle Universit\u00e0 di Pisa e dell'Universit\u00e0 di Genova, con l\u2019intento promuovere i principi di Replacement, Reduction e Refinement delle sperimentazioni animali in ambito scientifico ."}
{"id": "4364042", "revid": "599013", "url": "https://it.wikipedia.org/wiki?curid=4364042", "title": "Dana Hall", "text": "Carriera professionistica.\nHall fu scelto nel corso del primo giro dei Draft 1992 dai San Francisco 49ers. Rimase in California per tre stagioni vincendo il Super Bowl XXIX nel battendo in finale i San Diego Chargers. La stagione successiva pass\u00f2 ai Cleveland Browns per un solo anno prima di trasferirsi ai Jacksonville Jaguars per le ultime due annate della carriera."}
{"id": "4364046", "revid": "287204", "url": "https://it.wikipedia.org/wiki?curid=4364046", "title": "Stazione di Nishikujo", "text": ""}
{"id": "4364047", "revid": "287204", "url": "https://it.wikipedia.org/wiki?curid=4364047", "title": "Stazione di Bentencho", "text": ""}
{"id": "4364048", "revid": "1429175", "url": "https://it.wikipedia.org/wiki?curid=4364048", "title": "Amalrico", "text": "Origine e diffusione.\nDeriva dal nome germanico \"Amalric\", composto da \"amal\" (\"lavoro\", da cui anche Amalia e Millicent) e \"ric\" (\"potere\", \"dominio\", comune a moltissimi altri nomi di origine germanica). Il nome Amerigo potrebbe essere un suo derivato.\nOnomastico.\nIn quanto nome adespota - non vi \u00e8 infatti alcun santo che lo porti - l'onomastico viene eventualmente festeggiato il 1\u00ba novembre, giorno di Ognissanti."}
{"id": "4364049", "revid": "1494169", "url": "https://it.wikipedia.org/wiki?curid=4364049", "title": "Amalrico (disambigua)", "text": ""}
{"id": "4364050", "revid": "47767", "url": "https://it.wikipedia.org/wiki?curid=4364050", "title": "Amaury", "text": ""}
{"id": "4364051", "revid": "767487", "url": "https://it.wikipedia.org/wiki?curid=4364051", "title": "Nazionalismo indiano", "text": "Il nazionalismo indiano si riferisce alle molte forze di fondo che ha definito i principi del movimento d'indipendenza indiano e che continuano ad influenzare la politica dell'India, oltre ad essere il cuore di molte ideologie contrastanti che hanno causato conflitti etnici e religiosi nella societ\u00e0 indiana. Prima del 1947 il nazionalismo indiano comprendeva spesso la coscienza che l'India incarnasse tutto il subcontinente indiano e pi\u00f9 ampiamente influenzasse una parte dell'Asia, nota come Greater India."}
{"id": "4364052", "revid": "731410", "url": "https://it.wikipedia.org/wiki?curid=4364052", "title": "Nazionalismo dell'India", "text": ""}
{"id": "4364053", "revid": "104458", "url": "https://it.wikipedia.org/wiki?curid=4364053", "title": "Kristine Gjelsten Haugen", "text": "Biografia.\nStagioni 2008-2017.\nKristine Gjelsten Haugen ha esordito nel Circo bianco il 20 novembre 2007 disputando uno supergigante valido ai fini del punteggio FIS a Hemsedal giungendo 51\u00aa. Due anni dopo, il 26 novembre 2008, ha debuttato in Coppa Europa a Trysil partecipando a uno slalom gigante piazzandosi 38\u00aa.\nNel 2012 \u00e8 stata convocata per i Mondiali juniores di Roccaraso, sua quarta partecipazione iridata giovanile, dove ha ottenuto come miglior piazzamento il 4\u00ba posto nello slalom gigante. Il 12 dicembre dello stesso anno ha vinto la sua prima gara in Nor-Am Cup, salendo sul gradino pi\u00f9 alto del podio dello gigante disputato a Panorama in Canada. Ha esordito in Coppa del Mondo il 29 dicembre 2016 a Semmering in slalom speciale, senza completare la prova.\nStagioni 2018-2019.\nL'8 dicembre 2017 ha ottenuto a Kvitfjell in slalom gigante il suo primo podio in Coppa Europa (2\u00aa); nella medesima specialit\u00e0 ha colto anche le sue due vittorie nel circuito continentale: la prima il 16 marzo 2018 a Soldeu, la seconda, che \u00e8 stata anche il suo ultimo podio, il 30 novembre dello stesso anno a Fun\u00e4sdalen. Un mese prima, il 27 ottobre, aveva conquistato a S\u00f6lden il suo miglior piazzamento di carriera in Coppa del Mondo (10\u00aa in slalom gigante).\nIl 2 febbraio 2019 ha preso per l'ultima volta il via a una gara di Coppa del Mondo, lo slalom speciale di Maribor che non ha completato, e ai Mondiali di \u00c5re 2019, sua unica presenza iridata, \u00e8 stata 29\u00aa nello slalom speciale e non ha completato lo slalom gigante. Si \u00e8 ritirata al termine di quella stessa stagione e la sua ultima gara in carriera \u00e8 stata lo slalom speciale dei Campionati norvegesi, il 24 marzo a Hemsedal, chiuso dalla Haugen al 5\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "4364054", "revid": "318922", "url": "https://it.wikipedia.org/wiki?curid=4364054", "title": "Nazionale di calcio dell'Austria olimpica", "text": ""}
{"id": "4364056", "revid": "287204", "url": "https://it.wikipedia.org/wiki?curid=4364056", "title": "Stazione di Kyobashi", "text": ""}
{"id": "4364059", "revid": "481349", "url": "https://it.wikipedia.org/wiki?curid=4364059", "title": "Angelo Jacomuzzi", "text": "Biografia.\nAngelo Jacomuzzi insegn\u00f2 a lungo Storia della Critica Letteraria all'Universit\u00e0 degli Studi di Torino. Condusse approfonditi studi su vari periodi e autori della letteratura italiana.\nOpere.\nPostume sono apparse:"}
{"id": "4364066", "revid": "116936467", "url": "https://it.wikipedia.org/wiki?curid=4364066", "title": "Ambrosio Padilla", "text": "Carriera.\nDa giocatore ha militato nella squadra dell'Ateneo de Manila e dell'Universit\u00e0 delle Filippine. Con le ha disputato da capitano le Olimpiadi del 1936, classificandosi al 5\u00ba posto. Ha inoltre vinto la medaglia d'oro agli IX Giochi dell'Estremo Oriente, bissando il successo anche nell'edizione successiva.\nRitiratosi dall'attivit\u00e0 agonistica, ha conseguito Laurea in giurisprudenza ed \u00e8 stato eletto al Senato delle Filippine, rimanendo in carica fino al 1972, anno in cui Ferdinand Marcos impose la dittatura.\nPadilla \u00e8 stato presidente del Comitato Olimpico Filippino dal 1972 al 1976, nonch\u00e9 vicepresidente della FIBA, primo presidente della Philippine Basketball Association e presidente emerito dell'Asian Basketball Confederation."}
{"id": "4364068", "revid": "1603714", "url": "https://it.wikipedia.org/wiki?curid=4364068", "title": "Pittore del dinos", "text": "Attivit\u00e0.\nFaceva parte della seconda generazione dei ceramografi polignotei, allievo del Pittore di Cleofonte e a sua volta maestro del Pittore di Pronomo. Il suo vaso eponimo \u00e8 il dinos a figure rosse conservato nei Musei statali di Berlino (Antikensammlung F2402).\nDipinge vasi di grandi dimensioni, soprattutto crateri. Il suo capolavoro \u00e8 lo stamnos conservato al Museo archeologico nazionale di Napoli, con le menadi presso l'idolo di Dioniso, dove pur riprendendo l'impostazione monumentale del maestro si mostra meno sensibile alla resa plastica e pi\u00f9 incline ad un tratto sottile e spezzato di stampo callimacheo. Le aggiunte di bianco e giallo per gli ornamenti delle figure avvicinano questo epigono dello stile polignoteo al Pittore di Midia, suo contemporaneo, dando origine a quello che sar\u00e0 lo stile del Pittore di Pronomo e dei suoi seguaci."}
{"id": "4364070", "revid": "692467", "url": "https://it.wikipedia.org/wiki?curid=4364070", "title": "Pittore del deinos", "text": ""}
{"id": "4364075", "revid": "588403", "url": "https://it.wikipedia.org/wiki?curid=4364075", "title": "Cupa Moldovei 2001-2002", "text": "La Cupa Moldovei 2001-2002 \u00e8 stata la 11\u00aa edizione della coppa nazionale disputata in Moldavia tra il 10 ottobre 2001 e il 22 maggio 2002. Vincitore della competizione \u00e8 stato lo Sheriff Tiraspol, al suo terzo titolo.\nOttavi di finale.\nGli incontri di andata si sono disputati il 10 mentre quelli di ritorno il 24 ottobre 2001.\nQuarti di finale.\nGli incontri di andata si sono disputati il 22 marzo mentre quelli di ritorno il 3 aprile 2002.\nSemifinale.\nGli incontri di andata si sono disputati il 24 aprile mentre quelli di ritorno l'8 maggio 2002."}
{"id": "4364076", "revid": "1442080", "url": "https://it.wikipedia.org/wiki?curid=4364076", "title": "Zagreb Open 2007 - Singolare", "text": "Il singolare del torneo di tennis Zagreb Open 2007, facente parte della categoria ATP Challenger Tour, ha avuto come vincitore Janko Tipsarevi\u0107 che ha battuto in finale J\u00falio Silva 3-6, 6-3, 6-3."}
{"id": "4364077", "revid": "1442080", "url": "https://it.wikipedia.org/wiki?curid=4364077", "title": "Zagreb Open 2007 - Doppio", "text": "Il doppio del torneo di tennis Zagreb Open 2007, facente parte della categoria ATP Challenger Tour, ha avuto come vincitori Tomas Behrend e Andr\u00e9 Ghem che hanno battuto in finale James Auckland e Jamie Delgado 6-2, 6-1."}
{"id": "4364078", "revid": "599013", "url": "https://it.wikipedia.org/wiki?curid=4364078", "title": "Fergana Challenger 2007 - Singolare", "text": "Il singolare del torneo di tennis Fergana Challenger 2007, facente parte della categoria ATP Challenger Series, ha avuto come vincitore Antony Dupuis che ha battuto in finale Pavel Chekhov 6-1, 6-4."}
{"id": "4364079", "revid": "599013", "url": "https://it.wikipedia.org/wiki?curid=4364079", "title": "Fergana Challenger 2007 - Doppio", "text": "Il doppio del torneo di tennis Fergana Challenger 2007, facente parte dell'ATP Challenger Series, ha avuto come vincitori Daniel Brands e John-Paul Fruttero che hanno battuto in finale Luk\u00e1\u0161 Rosol e Martin Slanar 7-61, 7-5."}
{"id": "4364080", "revid": "599013", "url": "https://it.wikipedia.org/wiki?curid=4364080", "title": "Busan Open Challenger 2007 - Singolare", "text": "Il singolare del torneo di tennis Busan Open Challenger 2007, facente parte dell'ATP Challenger Series, ha avuto come vincitore Wang Yeu-tzuoo che ha battuto in finale Jan Vacek 6-3, 6-2."}
{"id": "4364082", "revid": "599013", "url": "https://it.wikipedia.org/wiki?curid=4364082", "title": "Busan Open Challenger 2007 - Doppio", "text": "Il doppio del torneo di tennis Busan Open Challenger 2007, facente parte dell'ATP Challenger Series, ha avuto come vincitori Serhij Bubka e John-Paul Fruttero che hanno battuto in finale Nathan Healey e Jan Mertl 4-6, 7-65, [10-6]."}
{"id": "4364083", "revid": "205197", "url": "https://it.wikipedia.org/wiki?curid=4364083", "title": "Coppa di Moldavia 2001-2002", "text": ""}
{"id": "4364084", "revid": "1442080", "url": "https://it.wikipedia.org/wiki?curid=4364084", "title": "USTA LA Tennis Open 2007 - Singolare", "text": "Il singolare del torneo di tennis USTA LA Tennis Open 2007, facente parte dell'ATP Challenger Series, ha avuto come vincitore Alex Bogomolov, Jr. che ha battuto in finale Kei Nishikori 6-4, 6-3."}
{"id": "4364086", "revid": "692467", "url": "https://it.wikipedia.org/wiki?curid=4364086", "title": "Pittore di Dinos", "text": ""}
{"id": "4364087", "revid": "1442080", "url": "https://it.wikipedia.org/wiki?curid=4364087", "title": "USTA LA Tennis Open 2007 - Doppio", "text": "Il doppio del torneo di tennis USTA LA Tennis Open 2007, facente parte dell'ATP Challenger Series, ha avuto come vincitori Rajeev Ram e Bobby Reynolds che hanno battuto in finale V\u00edctor Estrella e Alberto Francis 7-68, 6-2."}
{"id": "4364090", "revid": "205197", "url": "https://it.wikipedia.org/wiki?curid=4364090", "title": "Constructorul Cioburciu", "text": ""}
{"id": "4364092", "revid": "106908", "url": "https://it.wikipedia.org/wiki?curid=4364092", "title": "Yen coreano", "text": "Lo yen \u00e8 stato la valuta della Corea tra il 1910 e il 1945, ma circolava insieme al won gi\u00e0 dal 1902. Era equivalente allo yen ed era costituito da valuta giapponese, nonch\u00e9 da banconote specificamente emesse per la Corea. Lo yen era suddiviso in 100 \"sen\". Sostitu\u00ec il won alla pari e fu sostituito dal won sudcoreano e dal won nordcoreano.\nBanconote.\nDal 1902 al 1910 le banconote furono emesse dalla . I tagli erano da 10, 20 e 50 sen, 1, 5 e 10 yen. Le banconote in sen erano verticali e assomigliavano alle banconote in sen giapponesi del 1872 e a quelle in yen militari giapponesi di inizio secolo. Queste banconote erano redimibili in \"valuta giapponese presso qualsiasi filiale in Corea\"\nNel 1909 fu fondata a Seul la Banca di Corea (\u97d3\u570b\u9280\u884c) come banca centrale che inizi\u00f2 a emettere valuta di tipo moderno. Le banconote della Banca di Corea sono datate 1909 e furono emesse nel 1910 e nel 1911. Dopo l'annessione della Corea da parte del Giappone nel 1910, la Banca di Corea fu rinominata Banca di Cosen (\u671d\u9bae\u9280\u884c; coreano: Joseon Eunhaeng; giapponese: Ch\u014dsen Gink\u014d). La prima banconota della Banca di Chosen \u00e8 datata 1911 e fu emessa nel 1914. I tagli da 1, 5, 10 e 100 yen furono emessi regolarmente, mentre ci furono alcune occasionali emissioni di banconote in sen (5, 10, 20 e 50 sen). Alla fine della seconda guerra mondiale fu stampata la banconota da 1 000 yen, anche se non entr\u00f2 mai in circolazione. Le prime emissioni erano redimibili \"in oro o banconote della Nippon Ginko\". Una frase simile era riportata in giapponese sulle ultime emissioni."}
{"id": "4364096", "revid": "287204", "url": "https://it.wikipedia.org/wiki?curid=4364096", "title": "War Department", "text": "Il War Department (Dipartimento della Guerra) era il dipartimento governativo del Regno Unito responsabile della fornitura di attrezzature alle forze armate del Regno Unito per il perseguimento delle attivit\u00e0 militari. Nel 1857 divent\u00f2 il War Ministery (Ministero della Guerra). All'interno del War Ministery il nome 'War Department' \u00e8 rimasto in uso per descrivere i servizi di trasporto navali e ferroviari militari.\nStoria.\nNel Regno Unito nel 1794 fu istituito il \"Secretary of State for War\" (ufficio del Segretario di Stato per la Guerra), il cui Dipartimento dapprima conosciuto ufficiosamente come il \"War Department\" (Ministero della Guerra). Aggiuntevi successivamente le competenze sulle Colonie esso cambi\u00f2 la denominazione in \"Colony Department\" (Ministero delle Colonie). Dopo lo scoppio della guerra con la Francia rivoluzionaria esso divenne il \"Colony and War Department\" (Dipartimento delle Colonie e della Guerra). Nel 1815, dopo la pace con la Francia, esso assunse la denominazione di \"Colonial Department\" (Dipartimento coloniale). Nel febbraio 1855 gli uffici del \"Secretary of State for War\" (Segretario di Stato per la Guerra) e del Secretary at War vennero unificati e il nuovo ente divenne ancora il \"War Department\" (Ministero della Guerra) fino a quando, nel 1857, assunse il nome di \"War Office\". Nel 1964 il \"Department\" \u00e8 diventato il\" Ministry of Defence\" (Ministero della Difesa ).\nAttivit\u00e0 logistica.\nDurante la Prima Guerra mondiale il Dipartimento gest\u00ec un sistema di scartamento ridotto Ferrovie utilizzato per la fornitura di munizioni e scorte, il trasporto delle truppe e l'evacuazione dei feriti.\nTra le sue attivit\u00e0 si ricorda la fornitura di locomotive e materiale rotabile per le ferrovie nel Regno Unito, in altre parti dell'Impero britannico, e nei teatri di conflitto.\nDurante la Seconda Guerra mondiale il Dipartimento fece produrre molte locomotive a vapore e Diesel, di diversi tipi, con cui espletare servizi nelle zone di operazioni. Dopo la fine della guerra esse furono in gran parte cedute a varie aziende ferroviarie di tutto il mondo, e alcune sono state usate dalle ferrovie militari del Regno Unito.\nSi citano come esempi le locomotive a vapore poi immatricolate dalle British Railways (note come locomotive della classe \"Austerity\"):\nAlcune 8F 2-8-0 furono acquisite dalle Ferrovie dello Stato italiane e inserite nel gruppo 737.\nVanno ricordate anche le locomotive Diesel-elettriche, poi cedute al Military Railway Service statunitense, 49 delle quali furono cedute alle FS costituendovi il gruppo Ne 120, poi D.143."}
{"id": "4364100", "revid": "729019", "url": "https://it.wikipedia.org/wiki?curid=4364100", "title": "Groupe Police Militaire", "text": "Il Groupe Police Militaire (Gruppo di Polizia Militare; \"Groep Militaire Politie\" in olandese) era il corpo militare dell'esercito belga che assolve i compiti di polizia militare su tutte e quattro le forze armate del Belgio.\nOrganizzazione.\nIl Gruppo \u00e8 comandato da un tenente colonnello e dispone di 188 elementi in cinque distaccamenti.\nLo stato maggiore del Gruppo di Polizia Militare \u00e8 basato nella Caserma Regina Elisabetta nel sobborgo dell'Evere, vicino a Bruxelles. Il Distaccamento Alfa distaccato all'Evere copre la provincia del Brabante e la capitale. Il Distaccamento Bravo copre il Brabante-Vallonia, le aree di Hainaut and Namur ed \u00e8 distaccata a Nivelles. Il Distaccamento Charlie dislocato a Marche-en-Famenne copre la provincia di Liegi e l'area del Lussemburgo. Il Distaccamento Delta \u00e8 responsabile per l'area di Limburgo e di Anversa ed \u00e8 distaccato a Leopoldsburg. Il Distaccamento Echo, dislocato a Lombardsijde, ricopre le Fiandre orientali ed occidentali.\nI poliziotti militari del Belgio sono identificati da fasce da braccio nere con le lettere \"MP\" bianche in maiuscolo, indossate sul braccio sinistro.\nCompiti istituzionali.\nIl corpo di Polizia Militare belga svolge i seguenti compiti:\nMissioni.\nLa polizia militare belga ha preso parte anche a missioni multinazionali di peacekeeping, in Afghanistan, in Kosovo e in Congo. La polizia federale belga, nella Divisione Crimini Militari, svolge le investigazioni riguardanti le forze armate.\nNel 2003, i compiti riguardanti i rifugiati in tempo di guerra sono stati trasferiti dalla Gendarmeria (poi disciolta) alla polizia militare. I componenti delle ex-compagnie (6 e 4) della Polizia Militare sono stati costituiti nel nuovo Gruppo di Polizia Militare, a fianco di alcuni Gendarmi precedentemente assegnati a doveri di polizia militare."}
{"id": "4364101", "revid": "1442080", "url": "https://it.wikipedia.org/wiki?curid=4364101", "title": "Baden Open 2007 - Singolare", "text": "Il singolare del torneo di tennis Baden Open 2007, facente parte dell'ATP Challenger Series, ha avuto come vincitore Mi\u0161a Zverev che ha battuto in finale Wayne Odesnik 2-6, 6-4, 6-3."}
{"id": "4364102", "revid": "110157", "url": "https://it.wikipedia.org/wiki?curid=4364102", "title": "Villa Paranacito", "text": "Villa Paranacito \u00e8 una citt\u00e0 dell'Argentina, capoluogo del dipartimento di Islas del Ibicuy nella provincia del Entre R\u00edos."}
{"id": "4364103", "revid": "1442080", "url": "https://it.wikipedia.org/wiki?curid=4364103", "title": "Baden Open 2007 - Doppio", "text": "Il doppio del torneo di tennis Baden Open 2007, facente parte dell'ATP Challenger Series, ha avuto come vincitori Alex Kuznetsov e Mi\u0161a Zverev che hanno battuto in finale Michael Berrer e Frederico Gil 6-4, 66-7, [10-4]."}
{"id": "4364104", "revid": "1442080", "url": "https://it.wikipedia.org/wiki?curid=4364104", "title": "Schickedanz Open 2007 - Singolare", "text": "Il singolare del torneo di tennis Schickedanz Open 2007, facente parte dell'ATP Challenger Series, ha avuto come vincitore Peter Luczak che ha battuto in finale Fabio Fognini 4-6, 6-2, 6-2."}
{"id": "4364106", "revid": "1442080", "url": "https://it.wikipedia.org/wiki?curid=4364106", "title": "Schickedanz Open 2007 - Doppio", "text": "Il doppio del torneo di tennis Schickedanz Open 2007, facente parte dell'ATP Challenger Series, ha avuto come vincitori Bruno Echagaray e Andr\u00e9 Ghem che hanno battuto in finale Fabio Fognini e Frederico Gil 7-61, 4-6, [13-11]."}
{"id": "4364109", "revid": "228587", "url": "https://it.wikipedia.org/wiki?curid=4364109", "title": "H\u00e5vard B\u00f8kko", "text": ""}
{"id": "4364110", "revid": "1442080", "url": "https://it.wikipedia.org/wiki?curid=4364110", "title": "Unicredit Czech Open 2007 - Singolare", "text": "Il singolare del torneo di tennis Unicredit Czech Open 2007, facente parte dell'ATP Challenger Series, ha avuto come vincitore Sergio Roitman che ha battuto in finale Florian Mayer 7-61, 6-4."}
{"id": "4364111", "revid": "1442080", "url": "https://it.wikipedia.org/wiki?curid=4364111", "title": "Unicredit Czech Open 2007 - Doppio", "text": "Il doppio del torneo di tennis Unicredit Czech Open 2007, facente parte dell'ATP Challenger Series, ha avuto come vincitori Ram\u00f3n Delgado e Juan Pablo Guzm\u00e1n che hanno battuto in finale Tom\u00e1\u0161 Cibulec e Leo\u0161 Friedl 7-68, 6-1."}
{"id": "4364112", "revid": "1442080", "url": "https://it.wikipedia.org/wiki?curid=4364112", "title": "Memorial Argo Manfredini 2007 - Singolare", "text": "Il singolare del torneo di tennis Memorial Argo Manfredini 2007, facente parte dell'ATP Challenger Series, ha avuto come vincitore Oleksandr Dolgopolov che ha battuto in finale H\u00e9ctor Ruiz Cadenas 6-1, 6-4."}
{"id": "4364113", "revid": "212348", "url": "https://it.wikipedia.org/wiki?curid=4364113", "title": "Memorial Argo Manfredini 2007 - Doppio", "text": "Il doppio del torneo di tennis Memorial Argo Manfredini 2007, facente parte dell'ATP Challenger Series, ha avuto come vincitori Giorgio Galimberti e Marcio Torres che hanno battuto in finale Daniele Giorgini e Andrea Stoppini 6-3, 62-7, [10-6]."}
{"id": "4364126", "revid": "767487", "url": "https://it.wikipedia.org/wiki?curid=4364126", "title": "Idrettsklubben Start 2012", "text": "Questa voce raccoglie le informazioni riguardanti l'Idrettsklubben Start nelle competizioni ufficiali della stagione 2012.\nStagione.\nLo Start chiuse la stagione al 1\u00ba posto in classifica, conquistando la promozione in Eliteserien immediatamente dopo la retrocessione dell'anno precedente. L'avventura nella Coppa di Norvegia 2012 si chiuse al quarto turno, quando sopraggiunse l'eliminazione per mano del Troms\u00f8. I calciatori pi\u00f9 utilizzati in stagione furono Ernest Asante e Matth\u00edas Vilhj\u00e1lmsson, con 33 presenze ciascuno. Vilhj\u00e1lmsson fu anche il miglior marcatore con le sue 19 reti, di cui 18 in campionato.\nMaglie e sponsor.\nLo sponsor tecnico per la stagione 2012 fu Umbro, mentre lo sponsor ufficiale fu Sparebanken S\u00f8r. La divisa casalinga era composta da una maglietta gialla con una inserti neri, pantaloncini neri e calzettoni gialli. Quella da trasferta era invece costituita da una maglia blu con inserti bianchi, pantaloncini bianchi e calzettoni blu."}
{"id": "4364138", "revid": "729019", "url": "https://it.wikipedia.org/wiki?curid=4364138", "title": "R\u00f6dingsmarkt (metropolitana di Amburgo)", "text": "R\u00f6dingsmarkt \u00e8 una fermata della metropolitana di Amburgo, sulla linea U3."}
{"id": "4364139", "revid": "599013", "url": "https://it.wikipedia.org/wiki?curid=4364139", "title": "Ricky Watters", "text": "Carriera professionistica.\nWatters gioc\u00f2 dieci stagioni nella NFL con San Francisco, Philadelphia e Seattle. Fu scelto dai San Francisco 49ers nel secondo giro del Draft 1991 ma rimase fermo per tutta la sua prima annata a causa di infortuni. Nelle tre stagioni successive fu il running back titolare dei 49ers, anni in cui i Niners guidarono sempre la lega per punti segnati. I 49ers raggiunsero la finale della NFC nel 1992 e 1993, perdendo in entrambi i casi coi Dallas Cowboys, prima di riuscire a batterli nel 1994 e qualicarsi per il Super Bowl. Nel gennaio 1994 nel corso del divisional round dei playoff, Watters stabil\u00ec il record NFL in una gara di playoff segnando cinque touchdown su corsa nella partita contro i, New York Giants vinta 44-3. L'anno successivo nel Super Bowl XXIX, Watters segn\u00f2 tre touchdown nella vittoria di San Francisco 49-26 sui San Diego Chargers, pareggiando il record del Super Bowl stabilito da altri due giocatori dei 49ers, Roger Craig e Jerry Rice, primato che in seguito venne pareggiato da Terrell Davis dei Denver Broncos.\nNel 1995 Watters si trasfer\u00ec ai Philadelphia Eagles imponendosi presto come uno dei loro migliori giocatori e contribuendo al raggiungimento dei playoff nel 1995 e 1996. Nel 1998, Watters pass\u00f2 ai Seahawks con cui rimase fino al ritiro nel 2001. Watters \u00e8 uno degli unici due running back della storia della NFL aver corso oltre mille yard in due stagioni consecutive con due diverse squadre (l'altro \u00e8 Willis McGahee)."}
{"id": "4364143", "revid": "729019", "url": "https://it.wikipedia.org/wiki?curid=4364143", "title": "Military Police Corps", "text": "Il Military Police Corps \u00e8 il corpo di polizia militare all'interno delle forze armate degli Stati Uniti d'America.\nOrganizzazione.\nOgni corpo comprende anche un dipartimento di polizia civile, al quale si fa riferimento come \" Department of Defense Police\" (\"DoD Police\"). Questi corpi di polizia dipendono da ciascuna di Direzione per cui lavorano nell'ambito dello Dipartimento della Difesa degli Stati Uniti (DoD), ad esempio: Polizia DoD Esercito o DoD Marina Militare. \nI componenti della polizia militare (MP d'ora innanzi) sono addestrati per garantire la sicurezza nella zona di competenza, generalmente con veicoli da pattugliamento, che \u00e8 il compito di gran parte della polizia militare di stanza in Iraq. Essi sono addestrati anche nel trattamento dei prigionieri di guerra e di altri detenuti, con un addestramento speciale nel controllare, perquisire e trasportare i prigionieri nei luoghi di detenzione. Gli MP possono anche essere utilizzati come agenti di custodia nei campi di detenzione, sebbene questo compito spetti normalmente agli Specialisti per Internamento/Recupero (\"Internment / Resettlement Specialists\", MOS 31E), formalmente Specialisti per la reclusione (\"Corrections Specialists\").\nIl \"Defense Criminal Investigative Service\" (\"DCIS\") \u00e8 un'agenzia civile che risponde direttamente al DoD come la \"Pentagon Force Protection Agency\" (\"PFPA\").\nLa \" United States Constabulary\" era una forza di gendarmeria per pattugliare e rendere sicure le Zone di occupazione sotto controllo statunitense in Germania, subito dopo la fine della seconda guerra mondiale.\nReparti investigativi.\nLe indagini penali nelle Forze Armate degli Stati Uniti vengono effettuate da agenzie separate:\nLimiti nel potere e nella giurisdizione.\nAgli MP degli Stati Uniti \u00e8 fatto divieto di esercitare poteri riservati alle polizie di Stato ed agli ufficiali civili locali di polizia in base al \"posse comitatus act\", una legge federale approvata nel 1878. Gli MP possono esercitare certi poteri limitati quali il blocco sulle vie di accesso e su altre di propriet\u00e0 federali non necessariamente limitatamente solo entro i confini delle loro basi od installazioni militari. Il solo caso in cui gli MP sono autorizzati a far rispettare le leggi al di fuori dell'ambito militare \u00e8 quello in cui sia in vigore la legge marziale. Insieme, la Legge del Comitato Posse e la Legge contro le insurrezioni pongono significativi limiti ai poteri presidenziali nell'uso delle forze armate per far rispettare la legge.\nIl Posse Comitatus Act si applica specificamente all'Esercito degli Stati Uniti (e, per estensione, all'Aeronautica Militare, che divenne Forza armata indipendente da Servizio dell'Esercito in base al \"National Security Act\" del 1947. La Marina Militare ed il Corpo dei Marines non sono compresi fra i soggetti cui \u00e8 dedicato il \"Posse Comitatus Act,\" ma il Dipartimento della Marina Militare (che \u00e8 preposto ad entrambi i servizi) adott\u00f2 tale legge come proprio regolamento.\nLa sola forza armata esente da tale legge \u00e8 la Guardia Costiera degli Stati Uniti, dato che nei suoi compiti \u00e8 compreso il dovere di imporre il rispetto dei codici di navigazione. Alle truppe della Guardia Nazionale sotto l'autorit\u00e0 degli stati e per la difesa dei medesimi, che prestano servizio sotto il Governatore dello stato di appartenenza, possono essere assegnati compiti di collaborazione."}
{"id": "4364151", "revid": "31886", "url": "https://it.wikipedia.org/wiki?curid=4364151", "title": "Campionato filippino di calcio", "text": "Il campionato filippino di calcio \u00e8 gestito dalla Philippine Football Federation che ha organizzato il campionato dal 1911 e, dal 2011 la PFF National Men's Club Championship. Dal 2009 \u00e8 invece attiva la United Football League, organizzata dalla United Football Clubs Association.\nIl campionato ha avuto tre interruzioni: nel 1919, nel periodo compreso tra il 1936 ed il 1950 e dal 2007 al 2010 (anche se dal 2009 era attiva la United Football League).\nPFF National Men's Club Championship.\nIl PFF National Men's Club Championship \u00e8 la competizione ad eliminazione diretta organizzata dalla Philippine Football Federation (PFF), ristabilita a partire dal 2011 dopo un'interruzione di quattro anni. La prima competizione organizzata dalla PFF fu il campionato filippino di calcio del 1911.\nNel 2008 la federazione organizz\u00f2 la Filipino Premier League, competizione che per\u00f2 rimase confinata al solo territorio della Regione Capitale Nazionale e, non fu ripetuta.\nUnited Football League.\nLa United Football League \u00e8 un campionato semi-professionista su due livelli, la United Football League Division 1 e la United Football League Division 2, entrambi giocati con doppio girone all'italiana. \nLa squadra vincitrice della Division 1 ottiene il diritto di partecipare alla Coppa del Presidente dell'AFC.\nSquadre straniere iscritte nel campionato filippino.\nIl campionato di calcio filippino ha avuto nel 1935 due squadre straniere iscritte, la rappresentativa del Malaya Command di Singapore e quella del NIVB, selezione delle Indie Orientali Olandesi. Le due squadre si aggiudicano i primi due posti del campionato."}
{"id": "4364162", "revid": "729019", "url": "https://it.wikipedia.org/wiki?curid=4364162", "title": "Baumwall (metropolitana di Amburgo)", "text": "Baumwall \u00e8 una stazione della metropolitana di Amburgo, sulla linea U3.\nSi trova a Baumwall, nel quartiere Neustadt, ed \u00e8 parte del viadotto che porta al porto di Amburgo."}
{"id": "4364170", "revid": "834", "url": "https://it.wikipedia.org/wiki?curid=4364170", "title": "Lingua futuniana orientale", "text": ""}
{"id": "4364174", "revid": "767487", "url": "https://it.wikipedia.org/wiki?curid=4364174", "title": "James Robert Hope-Scott", "text": "Biografia.\nEra il figlio di Alexander Hope, figlio di John Hope, II conte di Hopetoun, e della sua terza moglie, Lady Elizabeth Leslie, e di Lady Georgiana Brown.\nFece parte del Queen's Counsel.\nMatrimoni.\nPrimo Matrimonio.\nSpos\u00f2, il 19 agosto 1847, Charlotte Lockhart (1\u00ba gennaio 1838-20 ottobre 1858), figlia di John Gibson Lockhart e di Sophia Charlotte Scott. Ebbero due figli:\nSecondo Matrimonio.\nSpos\u00f2, il 7 gennaio 1861, Lady Victoria Alexandrina Fitzalan-Howard (3 luglio 1840-20 dicembre 1870), figlia di Henry Fitzalan-Howard, XIV duca di Norfolk e di Augusta Lyons. Ebbero sei figli:"}
{"id": "4364175", "revid": "122709100", "url": "https://it.wikipedia.org/wiki?curid=4364175", "title": "Denis Prychynenko", "text": ""}
{"id": "4364178", "revid": "254059", "url": "https://it.wikipedia.org/wiki?curid=4364178", "title": "Francesco d'Elci", "text": "Biografia.\nNon ricevette gli ordini sacri. Partecip\u00f2 al conclave del 1774-1775 che vide eletto il pontefice Pio VI."}
{"id": "4364180", "revid": "124123", "url": "https://it.wikipedia.org/wiki?curid=4364180", "title": "Kirk Maltby", "text": "Carriera.\nClub.\nMaltby trascorse la sua carriera giovanile con la maglia degli Owen Sound Platers nella OHL, squadra con cui rimase per tre stagioni ricoprendo nell'ultimo anno il ruolo di capitano. Nel Draft 1992 fu scelto al terzo giro in sessantacinquesima posizione assoluta dagli Edmonton Oilers. Maltby trascorse il suo primo anno da professionista presso i Cape Breton Oilers, formazione affiliata della AHL. Debutt\u00f2 in NHL nella stagione 1993-94 disputando 68 incontri con 11 reti e 8 assist conquistati. Rimase con la maglia degli Oilers per altri due anni prima di trasferirsi ai Detroit Red Wings, a met\u00e0 della stagione 1995-96, in cambio del difensore Dan McGillis.\nMaltby vest\u00ec la casacca dei Red Wings per 14 stagioni, conquistando quattro titoli della Stanley Cup (1997, 1998, 2002 e 2008). Nel corso degli anni insieme ai compagni di squadra Kris Draper, Darren McCarty e Joe Kocur form\u00f2 la cosiddetta \"Grind Line\". Sebbene Maltby fosse stato nel campionato giovanile un attaccante prolifico, in NHL non super\u00f2 mai i traguardi di pi\u00f9 di 20 reti e 40 punti a stagione. Tuttavia assunse la fama di giocatore tenace in difesa, forte nei contrasti fisici e capace di conquistare delle penalit\u00e0 per gli avversari. La sua miglior stagione dal punto di vista realizzativo fu quella 2002-03, al termine della quale Maltby stabil\u00ec i propri primati per numero di reti (14), di assist (23), di punti (37) e di minuti di penalit\u00e0 (91).\nIl 27 febbraio 2009 Maltby disput\u00f2 la gara numero 1.000 in NHL nel successo dei Red Wings contro i Los Angeles Kings per 2-1 alla Joe Louis Arena di Detroit. Il 12 ottobre 2010 Maltby annunci\u00f2 ufficialmente il ritiro dall'attivit\u00e0 agonistica. Lo stesso giorno annunci\u00f2 di aver raggiunto un accordo con la dirigenza dei Detroit Red Wings per diventare nuovo pro scout della franchigia.\nNazionale.\nDopo che i Red Wings furono eliminati al primo turno dei playoff 2003 Maltby si un\u00ec al gruppo della nazionale canadese in vista del campionato mondiale in Finlandia, conquistando la medaglia d'oro. L'anno successivo invece pur non giocando un incontro vinse la World Cup of Hockey. Concluse la sua esperienza con la nazionale nel 2005 con un argento ai mondiali."}
{"id": "4364181", "revid": "57872", "url": "https://it.wikipedia.org/wiki?curid=4364181", "title": "Agostino Doria", "text": "Biografia.\nPrima del dogato.\nFiglio di Giacomo Doria e Bettina De Franchi, nacque a Genova intorno al 1540. La famiglia - facoltosa, ricca e discendente dall'ammiraglio Lamba Doria - era composta da tre figli maschi (tra questi Nicol\u00f2 Doria che fu doge di Genova nel biennio 1579-1581) e cinque sorelle. Fu il terzo esponente della famiglia a ricoprire la massima carica dogale dopo il fratello maggiore e lo zio Giovanni Battista Doria nel biennio 1537-1539.\nGi\u00e0 impegnato nella vita politica genovese, nella guerra civile del 1575 che sconvolse la nobilt\u00e0 della capitale repubblicana si schier\u00f2 per la fazione \"nuova\" (analoga scelta venne compiuta dal fratello Nicol\u00f2) e gi\u00e0 nel 1576 fu iscritto tra i 400 membri del Maggior Consiglio e tra i 1000 esponenti del Minor Consiglio della Repubblica. Con un patrimonio certificato di 73.750 scudi risult\u00f2 in quel periodo il terzo nobile pi\u00f9 ricco dello Stato, preceduto dal fratello Nicol\u00f2 (162.500 scudi) e dal primatista Gianandrea Doria (200.000 scudi).\nNel 1578 fu tra i Padri del Comune di Genova, nel magistrato dei Cambi nel 1580 ed eletto nell'Ufficio dell'Abbondanza l'anno successivo. Nel 1582 fu incaricato, assieme ad altre personalit\u00e0, ad una riforma del magistrato dei Fallimenti (detta \"dei Rotti\"), modifiche che verranno attuate solamente nel 1622. Nello stesso anno venne nominato senatore della Repubblica ed \u00e8 in questo periodo che assunse la direzione di alcuni lavori cittadini quali l'erezione della nuova chiesa di San Pietro in Banchi e la conseguente sistemazione (parziale) della piazza e della via di Soziglia. Negli anni a seguire ricopr\u00ec ancora cariche istituzionali nel magistrato di Terraferma - nel 1585 assieme al futuro doge Antonio Grimaldi Ceb\u00e0 - nel magistrato degli Straordinari e ancora in quello dei Cambi.\nPer le sue qualit\u00e0 nel campo politico e di rigore gi\u00e0 nel 1597 fu tra i candidati a presiedere la massima carica dello stato - con il sostegno di Gianandrea Doria - elezione che port\u00f2 per\u00f2 alla nomina di Lazzaro Grimaldi Ceb\u00e0, sostenuto dal marchese Ambrogio Spinola. Suo malgrado, Agostino Doria si ritrov\u00f2 infatti \"blindato\" nel \"gioco di potere\" e di \"ambizione personale\" che si cre\u00f2 in sede istituzionale tra il principe Doria e il marchese Spinola, entrambi facoltosi e potenti nei vari campi economici e legami politici della Genova repubblicana. Alla mancata nomina a doge si somm\u00f2 l'espulsione dal Minor Consiglio a cui segu\u00ec da parte della fazione nuova, stessa area politica dei due Doria, all'elezione dell'ex doge Davide Vaccari che prese il suo posto in consiglio.\nLa nomina dogale.\nNonostante i contrasti tra le due fazioni \"vecchia\" e \"nuova\" (a sua volta divisa internamente), fu riproposta la candidatura di Agostino Doria che riusc\u00ec, con 245 voti a favore, ad ambire alla massima carica dogale il 24 febbraio del 1601: la trentottesima in successione biennale e l'ottantatreesima nella storia repubblicana.\nIl suo dogato fu contraddistinto da interne divisioni della sua stessa fazione per i legami economici-politici con la Spagna dopo la morte di Filippo II, nonch\u00e9 per l'accrescere di nuovi contrasti tra la nobilt\u00e0 e la popolazione. Scalpore fece l'omicidio dell'ex doge e procuratore perpetuo Lorenzo Sauli da parte di un certo Genesio Gropallo - figlio di un tessitore di lana - che venne decapitato assieme al cugino Gio Girolamo Rosso ritenuto suo complice o ancora una tentata congiura filo francese del medico Giovan Giorgio Levratto, anch'esso decapitato pubblicamente pur nell'assenza di prove consistenti a suo carico.\nAnche per contrastare queste nuove emergenze di sicurezza, del banditismo e della criminalit\u00e0 in generale, nel 1601 si istituirono i capitaneati (e relativi capitani) in quei centri gi\u00e0 sede di podesteria e nel 1602 una nuova commissione (presieduta dallo stesso doge Doria) per studiare mezzi pi\u00f9 efficaci contro la malavita. Si propose la costruzione di nuove postazioni difensive sul territorio, pi\u00f9 operazioni sul campo e, tra le altre novit\u00e0 in tema, pure l'istituzione di un magistrato-tribunale del commercio marittimo (magistrato dei Conservatori del Mare). Tra le visite ufficiali durante il suo mandato viene menzionata negli annali l'accoglienza presso palazzo Ducale dell'ambasciatore di Persia, trasportato su una portantina da quattro uomini vestiti con panni d'oro e ornati da monili, pietre preziose e scimitarre. \nTerminato il mandato - il 25 febbraio del 1603 - fu nominato procuratore perpetuo. Fu anche tra i protettori dell'ospedale di Pammatone e, nel 1607, del Santo Offizio. Mor\u00ec nel capoluogo ligure il 1\u00ba dicembre dello stesso anno trovando sepoltura all'interno della locale chiesa di San Matteo. Dal matrimonio con Eliana Spinola nacquero sei figli."}
{"id": "4364187", "revid": "474175", "url": "https://it.wikipedia.org/wiki?curid=4364187", "title": "Manuel Isidoro Belzu", "text": "Colonnello dell'esercito, nel 1847 insorse contro il presidente Jos\u00e9 Ballivi\u00e1n e nel 1848 contro il dittatore Jos\u00e9 Miguel de Velasco, sconfiggendolo e divenendo presidente della Bolivia.\nDimessosi nel 1855, torn\u00f2 in patria dieci anni dopo per far cadere il governo, ma fu ucciso."}
{"id": "4364189", "revid": "4175", "url": "https://it.wikipedia.org/wiki?curid=4364189", "title": "Asian Five Nations 2012", "text": "L\u2019Asian Five Nations 2012 ( e, per esigenze di sponsorizzazione, \"2012 HSBC Asian 5 Nations\") fu la 5\u00aa edizione dell'Asian Five Nations organizzato dall'ARFU, nonch\u00e9 in assoluto il 25\u00ba campionato asiatico di rugby a 15.\nLe gare della 1\u00aa, 2\u00aa e 3\u00aa divisione valsero anche come primo turno delle qualificazioni asiatiche alla , secondo il seguente meccanismo: la vincitrice della 1\u00aa divisione accedette al Top 5 della stagione seguente, mentre le vincitrici della 2\u00aa e 3\u00aa divisione si affrontarono per l'accesso diretto alla 1\u00aa divisione del 2013; nella stagione successiva, infatti, le qualificazioni riguardarono la Top Five e la 1\u00aa divisione.\nIl Top 5 fu vinto dal che cos\u00ec si aggiudic\u00f2 il suo ventesimo titolo di campione d'Asia mentre invece il , che nelle qualificazioni precedenti era giunto fino ai ripescaggi, fin\u00ec retrocesso in 1\u00aa divisione.\nIl torneo di 1\u00aa divisione 2012 fu invece appannaggio delle , che giocarono in casa, essendo il torneo organizzato a Manila; la vinse il torneo di 2\u00aa divisione e l' vinse quello di 3\u00aa divisione: tutti e due furono organizzati a Kuala Lumpur, in Malaysia.\nNel successivo spareggio a Bangkok la Thailandia batt\u00e9 l'India per 42-29 approdando cos\u00ec alla 1\u00aa divisione 2013; pur esclusa dal prosieguo delle qualificazioni, l'India guadagn\u00f2 comunque la promozione alla 2\u00aa divisione 2013.\nPer quanto riguarda, infine, le ultime due divisioni, il torneo di 4\u00aa divisione si tenne al Sevens di Dubai (Emirati Arabi Uniti) e vide la vittoria, con conseguente promozione in 3\u00aa divisione, della , mentre quello di 5\u00aa divisione si svolse a Phnom Penh (Cambogia), con vittoria del .\nPer tutti i tornei a girone all'italiana il sistema di punteggio fu una variante di quello adottato dalle squadre dell'Emisfero Sud, vale a dire 5 punti (invece di 4) per la vittoria, 3 punti (invece di 2) per il pareggio, 0 punti per la sconfitta; un eventuale punto di bonus sia per avere realizzato almeno quattro mete in un incontro e un ulteriore eventuale punto di bonus per la sconfitta con sette o meno punti di scarto."}
{"id": "4364190", "revid": "2140897", "url": "https://it.wikipedia.org/wiki?curid=4364190", "title": "Fall to Grace", "text": "Fall to Grace \u00e8 il secondo album in studio della cantante britannica Paloma Faith, pubblicato il 28 maggio 2012."}
{"id": "4364193", "revid": "385071", "url": "https://it.wikipedia.org/wiki?curid=4364193", "title": "Fonte primaria secondaria", "text": ""}
{"id": "4364194", "revid": "830939", "url": "https://it.wikipedia.org/wiki?curid=4364194", "title": "Mariano Melgarejo", "text": "Divenuto violentemente presidente della Bolivia nel 1864, fece uccidere Manuel Isidoro Belzu, pronunciando la celebre frase \"Belzu \u00e8 morto. Chi vive ora?\".\nRovesciato nel 1871, fu a sua volta assassinato."}
{"id": "4364195", "revid": "729019", "url": "https://it.wikipedia.org/wiki?curid=4364195", "title": "Landungsbr\u00fccken (metropolitana di Amburgo)", "text": "Landungsbr\u00fccken stazione \u00e8 una stazione ferroviaria e hub di trasporto, che si trova presso i Landungsbr\u00fccken, nel quartiere St. Pauli di Amburgo. Si trova sulla S-Bahn linea e la Citt\u00e0 di Amburgo U-Bahn.\nMetropolitana.\nIl primo U-Bahn di Amburgo \u00e8 stato avviato nel 1906 dal Hochbahn Hamburger. Si forma un anello intorno alla citt\u00e0 interna. Una stazione \u00e8 stata costruita vicino al Landungsbr\u00fccken in pendenza della Stintfang, progettato dagli architetti, Johann Emil Schaudt e Walter Puritz. La stazione, che si chiama Landungsbr\u00fccken oggi, \u00e8 stato costruito semi-aperto, il che significa che l'estremit\u00e0 occidentale \u00e8 coperto da una lastra di cemento e l'estremit\u00e0 orientale \u00e8 lasciata aperta. La stazione con il nome di Hafentor (Harbor gate), insieme al tratto Millerntor - Rathaus (oggi St. Pauli - Rathaus), infine, \u00e8 andato in funzione il 29 giugno 1912. L'imponente torre all'ingresso e la fermata della ferrovia sopraelevata, progettato da Emil Schaudt, sono state abbattute durante la costruzione della Citt\u00e0-S-Bahn. Il nuovo ingresso con un tetto di rame (progettato da Hans LM loop e Fritz Trautwein) \u00e8 collegato ai attracchi per navi traghetto da un ponte pedonale.\nL'ingresso orientale creata da Walter Puritz ed \u00e8 stata costruita nel 1920.\nS-Bahn.\nLa stazione Landungsbr\u00fccken della S-Bahn esiste dal 1975. Fa parte della galleria di linea della citt\u00e0 dalla stazione principale di Amburgo a Altona, che \u00e8 stato completamente aperto nel 1979. A causa di un treno S-Bahn che ardeva nella stazione il 30 settembre 1984, la stazione \u00e8 gi\u00e0 dovuto essere completamente rinnovato.\nL'ingresso principale della stazione \u00e8 dotata di una scala mobile e si trova all'interno della U-Bahn edificio della stazione. C'\u00e8 un ingresso laterale Eichholz strada."}
{"id": "4364202", "revid": "117175877", "url": "https://it.wikipedia.org/wiki?curid=4364202", "title": "Oracolo (Marvel Comics)", "text": "Oracolo \u00e8 un personaggio dei fumetti pubblicati dalla Marvel Comics, \u00e8 una componente della Guardia imperiale Shi'ar e come molti dei suoi membri \u00e8 ispirata a componenti della Legione dei Supereroi, in questo caso a Saturn Girl.\nBiografia del personaggio.\nLa prima apparizione.\nAlla sua prima comparsa, Oracolo partecipa, assieme ad altri membri della Guardia Imperiale, ad una missione capitanata da Deathbird per rintracciare un'astronave della Covata; finita in territorio Kree la squadra verr\u00e0 aiutata nella sua ricerca da Capitan Marvel.\nIn guerra con gli X-Men.\nSuccessivamente, Oracolo combatte, assieme ai suoi compagni, contro gli X-Men per conto dell'imperatore D'Ken ma viene sconfitta da Wolverine; con la sconfitta di D'Ken, Lilandra Neramani diventa Majestrix dell'Impero e promuove la pace con gli eroi. In seguito, combatte nuovamente gli eroi mutanti, stavolta agli ordini di Lilandra, durante il processo a Jean Grey, momentaneamente trasformata in Fenice Nera; alla fine sono le Guardie Imperiali ad ottenere la vittoria. Oracolo \u00e8 tra i pochi membri della Guardia Imperiale che si oppongono al perfido Lord Sam\u00e9d\u00e0r, il cui scopo \u00e8 effettuare un colpo di Stato che faccia salire al trono Deathbird; collaborando con i suoi compagni, e con gli X-Men Nightcrawler e Kitty Pryde, il piano del malvagio consigliere viene fermato. Per ordine di Lilandra, Oracolo scansiona la mente di Charles Xavier e scopre che il motivo dei recenti problemi mentali dell'uomo \u00e8 dovuto all'infestazione da parte della regina della Covata. Dopo questa avventura, Oracolo e gli altri Guardiani Imperiali, ingannati dal malvagio Dr. Tyreseus, combattono Rom Spaceknight ma scoperto il piano si alleano al cavaliere dello spazio. Su ordine di Deathbird, Oracolo combatte, a fianco della Guardia Imperiale, contro i Predoni Stellari ed Excalibur. Qualche tempo dopo, i Predoni Stellari, in realt\u00e0 degli Skrull in incognito, attaccano la Guardia Imperiale; Oracolo \u00e8 tra i membri caduti ma viene salvata, assieme ai suoi compagni, dagli X-Men.\nOperazione \"Tempesta nella Galassia\".\nLa Guardia Imperiale partecipa in seguito alla guerra Kree-Shi'ar durante la quale Oracolo prende controllo della mente di Rick Jones. Sfruttando le informazioni rubate alla mente del ragazzo, Oracolo ed il suo alleato Warstar raggiungono una base Kree ma vengono attaccati da una sentinella Kree, quando alla lotta si uniscono i Vendicatori la ragazza prende il controllo della mente del Fulmine Vivente per riuscire a scappare. Dopo uno scontro con Quasar, i membri della Guardia Imperiale, tra cui Oracolo, accompagnano Lilandra ad Hala per rivendicare l'Impero Kree come parte del territorio Shi'ar. Dopo aver partecipato ad una missione di ricognizione nello spazio Shi'ar, Oracolo e i membri della Guardia Imperiale combattono la creatura chiamata il \"Non-creato\" assieme ai Predoni Stellari.\nIl post-Onslaught.\nDopo la scomparsa di molti eroi, a causa di Onslaught, la Guardia Imperiale si allea ai Vendicatori rimasti e agli X-Men contro una milizia Kree che progettava di attivare una nega-bomba sulla Terra. Mentre sta allenando i suoi poteri, Oracolo percepisce la presenza sulla Terra di un antico nemico degli Shi'ar, Elamron. Decide allora di raggiungere il pianeta insieme a Gladiatore per fermarne i piani ma il malvagio mutaforma ha preso le sembianze del presunto figlio di Hulk e questo porta i Guardiani a scontrarsi con il gigante di giada fino a che, percepito l'enorme potere distruttivo di Hulk, Elamron fugge. Oracolo decide di lasciare la Guardia Imperiale per sposarsi con il suo compagno di squadra Flashfire, nella loro ultima missione accompagnano Lilandra sul pianeta neutrale Kritnah per un accordo con l'Impero Spartoi. La delegazione viene attaccata dagli Inumani e Freccia Nera ferisce la Majestrix, in realt\u00e0 Folletto sotto mentite spoglie, allora Lilandra rompe la pace con gli Spartoi accusandoli di perpetrare terribili atrocit\u00e0. In seguito, Cassandra Nova prende il controllo di Lilandra e invia i Guardiani, tra cui Oracolo, il cui matrimonio non \u00e8 stato celebrato, a combattere gli X-Men, per poi tornare sulla Terra e sconfiggere essa stessa gli Shi'ar. Oracolo partecipa poi, assieme ad un contingente di Guardiani, all'esplorazione del settore Eru-7 dell'Impero Shi'ar, misteriosamente scomparso a causa dell'intervento dell'Arcano; penetrando la mente della divinit\u00e0 verr\u00e0 colta da temporanea follia riuscendo comunque ad aiutare i suoi compagni. Dopo uno scontro con alcuni contrabbandieri Skrull, Oracolo ed i Guardiani scoprono che un loro antico nemico, Skornn, si trova sulla Terra; decidono quindi di intervenire ma arrivano in ritardo sugli eroi terrestri.\nImperatore Vulcan.\nIn seguito, La Guardia Imperiale al completo \u00e8 inviata a combattere Vulcan, la furibonda battaglia provoca numerose vittime tra gli Shi'ar ma alla fine il mutante viene imprigionato. Quando il mutante fugge di prigione, la Guardia Imperiale, tra cui Oracolo, \u00e8 costretta ad allearsi con lui contro la minaccia degli Scy'ar Tal. Divenuto imperatore degli Shi'ar, Vulcan scaglia l'intera Guardia Imperiale, arricchita da alcuni dei peggiori criminali del cosmo, contro i Predoni Stellari di suo fratello Havok e contro i Guardiani della Galassia ma viene sconfitto in entrambi i casi. Nella sua ultima apparizione, Oracolo partecipa, assieme alla Guardia Imperiale, ad una missione di ricognizione all'interno di una falla spazio-temporale dove si allea con Quasar contro una potente entit\u00e0 biologica extraterrestre.\nPoteri e abilit\u00e0.\nOracolo ha poteri telepatici che le permettono di leggere la mente, di proiettare i suoi pensieri nelle menti degli altri e di controllarle; \u00e8 un'ottima combattente, addestrata dalla Guardia imperiale Shi'ar e come tutti i suoi membri indossa un sistema anti-gravit\u00e0 che le permette di volare."}
{"id": "4364215", "revid": "767487", "url": "https://it.wikipedia.org/wiki?curid=4364215", "title": "L'ufficiale della Guardia", "text": "L'ufficiale della Guardia (Der Gardeoffizier) \u00e8 un film del 1926 diretto da Robert Wiene.\nTrama.\nUn Attore, geloso della moglie, famosa Attrice anche lei, cerca di farla cadere in contraddizione per scoprire se lei lo tradisce. Travestito da ufficiale, le si presenta nei panni di un focoso ammiratore. Lei si fa corteggiare ma, giunti al dunque, lo respinge sempre. Alla fine, l'Attrice rivela al marito di essere stata sempre conscia di avere avuto a che fare con lui. Ma il sospetto che non racconti proprio tutta la verit\u00e0 rimane.\nProduzione.\nTratto dal lavoro teatrale \"A test\u00f6r\" di Ferenc Moln\u00e1r, mette in scena un testo che ha bisogno di una coppia di mattatori come protagonisti. Questa versione del 1926, fu interpretata da Alfred Abel e da Mar\u00eda Corda, popolarissima attrice ungherese, nonch\u00e9 moglie del produttore Alexander Korda.\nIl film fu prodotto dalla societ\u00e0 austriaca Pan-Film AG (Wien) nel 1925.\nNegli Stati Uniti, la commedia di Moln\u00e1r fu ripresa a Broadway con grande successo dalla coppia Lynn Fontanne e Alfred Lunt, un duo di attori che fu interprete anche di \"The Guardsman\", versione cinematografica sonora girata nel 1931 da Sidney Franklin.\nDistribuzione.\nLa prima del film si tenne il 15 gennaio 1926 a Vienna. Usc\u00ec poi nelle sale cinematografiche tedesche con il titolo \"Der Leibgardist\". Negli Stati Uniti, fu presentato a New York il 6 settembre 1927 per cui alcune fonti lo attribuiscono erroneamente a tale anno.\nIn Italia venne distribuito dalla E.I.A. ad iniziare dal novembre 1926 con il titolo \"L'ufficiale della Guardia\" e venne presentato come \u00abil grottesco ultra - moderno celebre sulle scene italiane\u00bb, vantando anche la partecipazione alla fattura del film di Pitigrilli."}
{"id": "4364218", "revid": "55414646", "url": "https://it.wikipedia.org/wiki?curid=4364218", "title": "SS247", "text": ""}
{"id": "4364222", "revid": "1543377", "url": "https://it.wikipedia.org/wiki?curid=4364222", "title": "Nazionale di rugby a 15 degli Emirati Arabi Uniti", "text": "La nazionale di Rugby a 15 del Emirati Arabi Uniti rappresenta il Emirati Arabi Uniti nel rugby a 15 in ambito internazionale.\nGli atleti del Emirati Arabi Uniti hanno fatto parte della Selezione del Golfo Persico in passato.\nDal 27 novembre 2012 la federazione \u00e8 membra della International Rugby Board."}
{"id": "4364223", "revid": "119504563", "url": "https://it.wikipedia.org/wiki?curid=4364223", "title": "Rigatino", "text": "Il rigatino, o tratteggio, \u00e8 una tecnica utilizzata in alcune tipologie di restauro, messa a punto a Roma dall'Istituto Centrale per il Restauro negli anni 1940, consistente nel trattare la superfici \"aggiunte\" per reintegrare un manufatto artistico o architettonico (dipinti, affreschi, superfici murarie..) attraverso una trama rigata.\nLo scopo della tecnica del \"rigatino\" \u00e8 quello di rendere possibile la leggibilit\u00e0 delle parti aggiunte all'opera oggetto di restauro, rispettando cos\u00ec i moderni criteri di distinguibilit\u00e0. Tuttavia, tale tecnica, essendo rivolta al solo trattamento delle superfici apportate, non va ad ostacolare la veduta d'insieme del manufatto artistico o architettonico, che viene percepito nella sua unit\u00e0 volumetrica e stilistica.\nPer la prima volta praticato a Viterbo nella chiesa di Santa Maria della Verit\u00e0 nella cappella Mazzatosta situata a piazza Crispi. La reintegrazione pittorica ha fondamento concettuale nell'opera di Cesare Brandi \"teoria e critica del restauro\" 1963."}
{"id": "4364232", "revid": "684696", "url": "https://it.wikipedia.org/wiki?curid=4364232", "title": "Scheda di dimissione ospedaliera", "text": "La scheda di dimissione ospedaliera (SDO) \u00e8 uno strumento informativo per la raccolta dei dati relativi al singolo paziente dimesso da un istituto di ricovero sia per acuti che di riabilitazione; costituisce la sintesi delle informazioni contenute nella cartella clinica, di cui \u00e8 parte integrante. I campi che devono essere obbligatoriamente contenuti nella SDO sono: et\u00e0, sesso, stato alla dimissione e diagnosi principale (espressa in codice ICD9-CM9).\nLa SDO si compone fondamentalmente di due sezioni: la prima, o sezione anagrafica, consta di 12 item riferiti ad informazioni del soggetto ricoverato (es. denominazione dell'ospedale di ricovero, numero della scheda, et\u00e0, sesso, data e comune di nascita, cittadinanza etc.). La parte seconda, o sezione sanitaria, contiene informazioni prettamente legate allo stato di salute del soggetto ricoverato e che siano funzionali e desunte da quel singolo episodio di ricovero. In questa sezione gli item sono 21 (di cui 2 in comune con la prima sezione - denominazione dell'ospedale di ricovero, numero della scheda) riguardanti l'evento ricovero in s\u00e9 (es. diagnosi principale, diagnosi secondaria, intervento/procedura principale, intervento/procedura secondarie, data di ammissione, data di dimissione, reparto di ricovero, etc.). In totale gli items presenti sulla SDO sono 31. Le Regioni possono integrare queste informazioni con ulteriori a seconda di specifiche necessit\u00e0, fermo restando il set minimo di dati richiesto. La normativa italiana sulla SDO fa riferimento al decreto ministeriale 380/2000."}
{"id": "4364233", "revid": "287204", "url": "https://it.wikipedia.org/wiki?curid=4364233", "title": "Hayastani Ankaxowt'yan Gavat' 1996-1997", "text": "La Hayastani Ankaxowt'yan Gavat' 1996-1997 (conosciuta anche come Coppa dell'Indipendenza) \u00e8 stata la sesta edizione della Coppa nazionale armena. Il torneo \u00e8 iniziato 1\u00ba ottobre 1996 con il turno preliminare e si \u00e8 concluso il 28 maggio 1997. L'Ararat Yerevan ha vinto la coppa per la quarta volta battendo in finale il Kilikia Yerevan.\nQuarti di finale.\nGli incontri di andata si disputarono tra il 26 marzo mentre quelli di ritorno il 5 aprile 1997.\nSemifinale.\nGli incontri di andata si disputarono il 13 mentre quelli di ritorno tra il 18 maggio 1997.\nFinale.\nLa finale si svolse il 28 maggio 1997."}
{"id": "4364234", "revid": "205197", "url": "https://it.wikipedia.org/wiki?curid=4364234", "title": "Coppa d'Armenia 1996-1997", "text": ""}
{"id": "4364235", "revid": "205197", "url": "https://it.wikipedia.org/wiki?curid=4364235", "title": "Coppa dell'Indipendenza 1996-1997", "text": ""}
{"id": "4364237", "revid": "837431", "url": "https://it.wikipedia.org/wiki?curid=4364237", "title": "Whitehead Alenia Sistemi Subacquei", "text": ""}
{"id": "4364239", "revid": "287204", "url": "https://it.wikipedia.org/wiki?curid=4364239", "title": "Episodi di The Following (prima stagione)", "text": "La prima stagione della serie televisiva The Following, composta da 15 episodi, \u00e8 stata trasmessa negli Stati Uniti per la prima volta dall'emittente Fox dal 21 gennaio al 29 aprile 2013.\nIn Italia, la stagione \u00e8 andata in onda in prima visione dal 4 febbraio al 13 maggio 2013 sul canale pay Premium Crime, della piattaforma Mediaset Premium. L'episodio pilota \u00e8 stato reso disponibile online in anteprima dal 2 febbraio attraverso il servizio Premium Play.\nPoetica di un killer.\nTrama.\nJoe Carroll, uno spietato serial killer ossessionato dalle opere di Poe con un passato da stimato docente universitario di letteratura, fugge di prigione in Virginia un mese prima della sua esecuzione uccidendo cinque guardie. Sulle sue tracce c'\u00e8 Ryan Hardy, un agente federale ormai ritiratosi, lo stesso uomo che otto anni (2004) prima aveva catturato Carroll. L'FBI decide di reintegrarlo nelle indagini con il ruolo di consulente, per ritrovare pi\u00f9 facilmente Carroll. L'indagine \u00e8 affidata ai Marshal, che proteggono due potenziali vittime: Sarah Fuller, l'unica vittima designata sfuggita al killer nonostante Carroll l'avesse pugnalata e la stessa Fuller abbia cercato di dissanguarsi pi\u00f9 velocemente e Claire Matthews, la sua ex moglie e madre di suo figlio Joey, con cui l'agente Hardy ha avuto segretamente una relazione. Sulla scena del crimine, Hardy incontra nuovamente Scott Turner, ex agente della Polizia con cui aveva collaborato in passato nel caso di Carroll che \u00e8 arrivato al comando dell'US Marshal. In un comando mobile dell'FBI, l'agente Mike Weston conduce un briefing su Carroll: nel 2003 il serial killer scrive un libro intitolato \"Il mare gotico\" (\"The gothic sea\"), oggi best seller di successo ma che fu stroncato dalla critica al suo esordio, non riuscendo a vendere praticamente nulla. Durante il briefing Weston \u00e8 interrotto da Hardy: anche quest'ultimo aveva scritto un libro dopo la cattura di Carroll, \"Poetica di un killer\" (\"The poetry of a killer\"), basato su Carroll stesso. In questo momento il serial killer ha ucciso 14 ragazze. Subito dopo si scopre che Hardy \u00e8 stato pugnalato al cuore da Carroll, restando in vita grazie a un pacemaker. Hardy intuisce che Carroll ha usato internet durante il suo internamento per creare un seguito (in inglese: Following) di discepoli per portare a termine il suo piano e successivamente, su segnale di Carroll, una ragazza che aveva chiesto di parlare di Carroll si mette al centro della sala e si suicida conficcandosi un cacciavite in un occhio. Inoltre, nel 2003 Sarah Fuller era una studentessa di Carroll.\nHardy e i suoi colleghi, Mike Weston e Jennifer Mason, scoprono che Carroll ha cooptato una delle sue guardie carcerarie (Jordan \"Jordy\" Raines) e che sta addestrando l'uomo per farne un assassino. Hardy rivela che \u00e8 riuscito a scoprire che Carroll era l'assassino dopo averlo pedinato ovunque per 18 mesi, incastrandolo dopo aver collegato a lui Sarah Fuller, una delle sue studentesse. Nel 2003, la Fuller, tornata a casa assieme a un'amica trova Carroll ad aspettare entrambe: il serial killer uccide l'amica e pugnala la Fuller. Sempre nel 2003, Hardy aveva rivelato alla professoressa Claire Matthews che l'assassino toglieva gli occhi alle sue vittime ed era stato indirizzato a seguire una pista su Poe dalla Matthews, all'epoca collega e moglie di Carroll, poich\u00e9 c'erano delle similitudini con i romanzi di Poe, che Carroll conosceva molto bene.\n2012. Quando, dopo aver parlato con Claire Matthews, Hardy capisce che Carroll uccider\u00e0 Sarah Fuller, si precipita assieme agli agenti verso la casa della ragazza, ma questa \u00e8 gi\u00e0 sparita nonostante sia sorvegliata a vista dalla polizia. La ragazza \u00e8 stata rapita dai suoi due vicini, che abitavano l\u00ec da tre anni e che hanno ucciso due agenti per rapire la Fuller.\n2003. Hardy, che stava ancora sorvegliando Carroll, sente delle grida provenire dalla casa della Fuller e si precipita all'interno, dov'\u00e8 atteso da Carroll che lo aggredisce e lo pugnala al cuore: il serial killer va a uccidere la Fuller ma Hardy gli spara, salvando la ragazza e arrestando Carroll.\n2012. Perquisendo la casa dei vicini, Weston scopre che erano tra i visitatori di Carroll in prigione e che hanno una propriet\u00e0 su un lago. Dopo essersi recato all'abitazione da solo, Hardy entra nella casa e sente delle urla di Sarah Fuller, seguendole fino ad arrivare in una stanza dov'\u00e8 atteso e aggredito da Carroll: le grida della Fuller erano registrate e la ragazza \u00e8 gi\u00e0 stata uccisa. Hardy si riprende e tenta di strangolare Carroll ma gli altri agenti arrivati sulla scena riescono a fermare Hardy e ad arrestare Carroll, che si consegna spontaneamente. Tornato in prigione, Carroll decide di parlare con Hardy, annunciandogli l'intenzione di \"scrivere un nuovo libro assieme a lui\" e che la \"setta\" continuer\u00e0 la sua opera, ma Hardy, ancora sconvolto per non essere riuscito a salvare Sarah Fuller, gli spezza le dita prima che le guardie carcerarie possano fermarlo. Nel finale dell'episodio Denise, la tata del figlio di Carroll, si rivela essere un'altra adepta; la ragazza rapisce il piccolo Joey e fugge insieme ai vicini di Sarah Fuller.\nCapitolo due.\nTrama.\nUn nuovo elemento, l'agente Debra Parker, un esperto di religioni alternative, si unisce alla squadra mentre proseguono le indagini sulla scomparsa di Joey. Il figlio di Carroll \u00e8 con Emma, colei che si presumeva fosse solo una babysitter, e i vicini \"gay\" di Sarah Fuller, Paul e Jacob. Mentre tra i tre si crea della tensione quando, dopo aver raggiunto il nascondiglio, Emma e Jacob tornano a comportarsi come una coppia escludendo un Paul apparentemente geloso. Hardy viene attaccato da un uomo mascherato nella vecchia residenza di Emma, dove l'FBI scopre anche un nuovo cadavere. Claire cerca di scoprire da Joe dove si trova il figlio ma il loro colloquio in prigione non va come sperato. Pi\u00f9 tardi, la donna \u00e8 aggredita nella sua casa da uno dei seguaci dell'ex marito ma Hardy riesce a fermarlo in tempo. Il giorno seguente, l'uomo mascherato da Edgar Allan Poe aggredisce un uomo in strada.\nAmore folle.\nTrama.\nDopo la morte del marito, Maggie vuole vendicarsi e cerca di attirare Ryan in una trappola. Nel frattempo Paul rivela ad Emma una bugia raccontata da Jacob.\nL'assedio.\nTrama.\nJoey Matthews, dopo aver scoperto dove Emma nasconde il cellulare, riesce a chiamare sua madre e le fornisce importanti dettagli sulla fattoria nella quale \u00e8 trattenuto. Nel frattempo la resistenza fisica e la lucidit\u00e0 mentale di Ryan stupiscono Joe, il quale decide di accelerare le mosse del suo piano, attivando due nuovi follower.\nLa caduta.\nTrama.\nL'FBI circonda la fattoria in cui \u00e8 tenuto prigioniero Joey. All'interno della casa ora c'\u00e8 anche Ryan che, dopo essere stato catturato e legato, cerca di creare discordia tra Paul, Jacob ed Emma. Nel frattempo anche Claire \u00e8 tenuta prigioniera da Charlie, il follower che la sorveglia da quando Joe \u00e8 in prigione, mentre l'avvocato Oliva Warren presenta una mozione per denunciare gli abusi ai quali Carroll \u00e8 sottoposto in prigione.\nPronti a tutto.\nTrama.\nJoe Carroll si gode l'accoglienza dei suoi followers nella grande casa, sede della sua setta. Il suo obiettivo \u00e8 di instaurare un rapporto con il figlio che, per\u00f2, lo guarda ancora con diffidenza.\nL'amore \u00e8 sofferenza.\nTrama.\nDopo il rapimento e il pestaggio di Mike Weston, i vertici del'FBI, della CIA e delle altre agenzie di sicurezza, decidono di trasferire il comando dell'operazione a Washington. Nel frattempo Joe continua a comporre il suo romanzo. Questa volta \u00e8 Amanda (follower di Joe) che, ispirandosi al fondamento romantico \"L'amore \u00e8 sofferenza\", dovr\u00e0 scrivere il prossimo capitolo del libro.\nSensi di colpa.\nTrama.\nEmma cerca di recuperare il rapporto con Jacob, il quale \u00e8 angosciato dai sensi di colpa per aver ucciso Paul. Nel frattempo Joe cerca di conquistare la fiducia del figlio e di scoprire dov'\u00e8 nascosta Claire.\nL'angelo della morte.\nTrama.\nDopo che Claire si \u00e8 consegnata agli uomini di Joe, Ryan \u00e8 ripiombato nell'alcolismo. Carroll cerca di convincerlo a non arrendersi per poter cos\u00ec concludere il suo romanzo, ma Ryan non sembra intenzionato ad ascoltarlo.\nLa maledizione.\nTrama.\nRyan ed il resto della squadra, alla quale si \u00e8 riunito Mike perquisiscono la vecchia armeria utilizzata dalla setta come deposito munizioni e campo di addestramento per le reclute. Nel frattempo, Claire cerca di scappare dalla villa della setta insieme a Joey, mentre Joe non riesce a proseguire con la stesura del romanzo e cerca di ottenere maggiori informazioni sul passato di Ryan.\nL'accordo.\nTrama.\nL'FBI ha ormai capito che la villa della setta \u00e8 situata nei dintorni della citt\u00e0 di Havenport, nel Maryland. Per proseguire le indagini viene richiesta la collaborazione dello sceriffo di Havenport Tim Nelson alias \"Roderick\". Weston riconosce Roderick che, quindi, tenta di fuggire per raggiungere Carroll.\nLa fine \u00e8 vicina.\nTrama.\nCarroll spinge il punto di non ritorno verso un nuovo limite quando, frustrato, ebbro e sanguinante, prende Claire e si allontana dalla mansione, pronto a scrivere l'ultimo capitolo del suo libro. L'FBI riesce finalmente a identificare il nascondiglio del culto ma la tempistica non \u00e8 delle migliori: per favorire la fuga di Carroll, i follower mettono in atto un attacco spietato che lascia sul terreno numerose vittime e i federali nuovamente disorientati. Claire fugge al controllo di Joe ma Emma e Jacob la riportano da lui e pi\u00f9 tardi li aiutano a dileguarsi. Spaventato dal modo in cui la situazione sta precipitando, Jacob cerca di fuggire ma viene ucciso da Emma. L'agente Parker viene presa in ostaggio da alcuni uomini di Carroll e sepolta viva.\nCapitolo finale.\nTrama.\nJoe e Claire hanno raggiunto il luogo, un faro su un'isola sperduta, dove lui e Ryan \"scriveranno il capitolo finale del libro: la morte dell'ex moglie. Hardy \u00e8 ossessionato dal desiderio di fermare Carroll ma l'ennesimo imprevisto lo tiene impegnato con l'FBI. I federali lavorano per salvare l'agente Debra Parker, sotterrata viva dai follower. Nonostante la rapidit\u00e0 con la quale Ryan e Mike scoprono da un cecchino che aveva tentato di ucciderli il luogo della sepoltura, i due non riescono a raggiungerla e dissotterrarla prima che possa non avere aria da respirare. Furioso, Ryan uccide l'adepto con un proiettile alla testa, prima di scoprire il manoscritto che Carroll gli ha lasciato nella bara di Debra. Quest'ultimo dice a Ryan dove incontrarlo, da solo. Pronto alla resa dei conti, Ryan raggiunge il luogo indicato. Qui lo attende Emma, la quale lo perquisisce e lo droga. Svegliatosi sull'isola qualche tempo dopo, Ryan si ritrova in una stanza con Claire e uno Joe compiaciuto che il suo piano sia andato come previsto. Hardy cerca di convincerlo a non uccidere la donna; in caso contrario sarebbe troppo banale. I due litigano, arrivano alle mani e, in una serie di eventi rocamboleschi, Carroll resta presumibilmente ucciso nell'esplosione di un magazzino di carburanti poco distante dalla struttura. Dopo i primi accertamenti, l'FBI \u00e8 sicura che Carroll sia morto. Ma lo stesso non si pu\u00f2 dire della setta. Ryan se ne rende conto quando, una volta a casa con Claire, i due sono aggrediti brutalmente da Molly, l'ex fidanzata che Ryan non immaginava fosse un seguace."}
{"id": "4364241", "revid": "1573940", "url": "https://it.wikipedia.org/wiki?curid=4364241", "title": "Chiesa dei Frati Minori Conventuali", "text": "La chiesa dei Frati Minori Conventuali (in francese: \"\u00e9glise des Cordeliers\") \u00e8 la chiesa francescana che sorge nel centro storico di Friburgo, poco lontana dalla cattedrale di San Nicola. La sua storia e le opere d'arte che conserva la rendono un monumento di particolare interesse.\nStoria.\nLa costruzione della chiesa dei \"cordeliers\" (vale a dire dei Frati Minori Conventuali) ebbe inizio, assieme al convento, nel 1256 quando il friburgese Jacques von Riggisberg don\u00f2 a tale ordine francescano la propria casa e il terreno circostante in modo che si potesse fondare un nuovo convento.Nel 1275 la prima parte della chiesa conventuale era in gran parte terminata ed entro la fine del secolo anche i 66 stalli lignei del coro (che ancora si possono ammirare) risultavano installati .\nAlla fine del XIV secolo vennero intrapresi altri lavori riguardanti il coro, le navate e il convento che diedero al complesso il suo definitivo aspetto gotico.\nNel secolo XV il convento francescano conobbe un grande sviluppo integrandosi ampiamente con la vita della citt\u00e0 di Friburgo: vi si gestiva l'archivio cittadino, si tenevano assemblee e venivano accolti ospiti di riguardo. Fu questo (assieme ai primi due decenni del XVI secolo) il periodo pi\u00f9 fiorente del convento anche per quanto riguarda l'accrescimento del suo patrimonio artistico, in particolare con gli affreschi del chiostro e con i preziosi retablo che trovano posto nella chiesa.\nA partire dal 1712 il convento cambi\u00f2 fisionomia per adattarsi all'ormai dominante gusto barocco. \nNel 1745 l'architetto friburghese Hans Fasel il Giovane ristruttur\u00f2 completamente l'interno della chiesa sostituendo le tre navate originarie con una navata unica, dal soffitto piatto, sostenuta da colonne che inquadrano le cappelle laterali. Il frate francescano Anton Pfister di Lucerna edific\u00f2 i numerosi eleganti altari laterali in stucco colorato. Nel 1747 venne collocato nella tribuna della chiesa un nuovo organo costruito da Johann Conrad Speisegger. Anche la facciata venne adattata al gusto barocco; solo il coro con l'abside poligonale (disegnata su 5 lati i un ottagono) e con le sue volte ogivali ha mantenuto nel tempo l'aspetto gotico.\nNelle ristrutturazioni settecentesche vennero sacrificati anche gli edifici conventuali che erano raccolti attorno al chiostro in favore di una costruzione unica, impropriamente poi ingrandita nel 1937.\nInterno della chiesa.\nLa chiesa conserva al proprio interno numerose opere di notevole valore artistico a cominciare da quelle che occupano lo spazio gotico del presbiterio. I 66 stalli di legno di quercia, disposti su due fila, databili verso il 1300, con interessanti intagli nei dossali, nei braccioli e nelle \"misericordie\" (sotto la parte ribaltabile dei sedili), sono fra i pi\u00f9 antichi e integri che si conservino in Svizzera.\nAl centro del coro \u00e8 posto a ornamento dell'altare maggiore il retablo eseguito nel 1479-1480 dai cosiddetti \u00abMa\u00eetres \u00e0 l'Oeillet\u00bb, Maestri del Garofano (gruppo di artisti svizzeri che \"firmano\" le loro opere di carattere religioso con garofani rossi e bianchi. Nel pannello centrale \u00e8 raffigurato il gruppo della \"Crocifissione con quattro santi francescani\"; le ante mostrano, se aperte, le scene dell\"'Adorazione dei Pastori\" e l'\"Adorazione dei Magi\", se chiuse, mostrano la \"Annunciazione con le sante Chiara e Elisabetta d'Ungheria\". Lo stile riflette l'influenza della pittura fiamminga allora prevalente in Svizzera e in Germania e in tutta l'Europa centrale.\nSempre nel coro, a destra, \u00e8 posto il \"retablo di Sant'Antonio da Padova\" opera del pittore friburghese Hans Fries (1506). Di tale opera si sono conservate le due ante esterne e la predella che mostrano scene della vita del santo, tra cui la \"morte dell'usuraio\".\nSopra l'altare della prima cappella laterale destra troviamo ancora un retablo in legno scolpito e dorato che porta il nome del donatore, Jean de Furno (1509-1513). La raffigurazione della \"Crocifissione\" al centro e dell'adorazione dei pastori e dei magi nelle ante laterali mostrano un debito stilistico verso le incisioni di Durer. Nella predella dipinta \u00e8 raffigurata la \"Dormitio Virginis\".\nNella stessa cappella troviamo la statua in arenaria, di grandezza superiore al naturale, del \"Cristo alla colonna\" (1438), bell'esempio di scultura gotica connotata da tratti di grande vigore espressivo.\nAffreschi del Chiostro.\nIn quanto resta del chiostro \u00e8 possibile osservare un importante ciclo di affreschi che, pur avendo perso gran parte della loro pellicola pittorica (evidenziando cos\u00ec le sinopie), ci consentono di apprezzare l'opera del pittore friburghese Peter Maggenberg eseguita nel 1438-1440. Vi sono raffigurate scene della \"Vita della Vergine\" con un linguaggio che mostra quello che \u00e8 stato il \"processo di germanizzazione del gotico internazionale\" avvenuto sui due versanti della Alpi occidentali."}
{"id": "4364243", "revid": "385071", "url": "https://it.wikipedia.org/wiki?curid=4364243", "title": "Gallio (III) arseniuro", "text": ""}
{"id": "4364244", "revid": "76963", "url": "https://it.wikipedia.org/wiki?curid=4364244", "title": "James Fitzalan Hope, I barone Rankeillour", "text": "Biografia.\nEra il figlio ultimogenito di James Robert Hope-Scott e di Lady Victoria Fitzalan-Howard. Ha studiato alla Oratory School e al Christ Church di Oxford.\nCarriera politica.\n\u00c8 stato un deputato conservatore per Sheffield Brightside (1900-1906) e per Sheffield Central (1908-1929). Ha servito sotto Herbert Henry Asquith come Tesoriere della Casa (1915-1916) e sotto David Lloyd George come Lord del Tesoro (1916-1919) e come segretario parlamentare e finanziaria al Ministero delle munizioni (1919-1921).\n\u00c8 stato presidente del Ways and Means dal 1921 fino al febbraio 1924, e di nuovo a partire dal dicembre 1924 fino al 1929. Prest\u00f2 giuramento del Privy Council nel 1922 ed elevato alla nobilt\u00e0 come barone Rankeillour, di Buxted nella contea di Sussex, nel 1932.\nMatrimonio.\nSpos\u00f2, il 15 novembre 1892, Mabel Ellen Riddell, figlia di Francis Riddell e di Ellen Blount. Ebbero quattro figli:\nSpos\u00f2, il 15 settembre 1941, Lady Beatrice Moore, figlia di William Moore, IX Conte di Drogheda, e di Anne Torre Moir. Non ebbero figli.\nMorte.\nMor\u00ec il 14 febbraio 1949, a 78 anni."}
{"id": "4364245", "revid": "385071", "url": "https://it.wikipedia.org/wiki?curid=4364245", "title": "Gallio arseniuro", "text": ""}
{"id": "4364246", "revid": "830939", "url": "https://it.wikipedia.org/wiki?curid=4364246", "title": "Agust\u00edn Morales", "text": "Nel 1871 insorse contro il governo dittatoriale di Mariano Melgarejo, deponendo il presidente e proclamandosi presidente della Bolivia. Nel 1872 fu ucciso da un parente."}
{"id": "4364258", "revid": "767487", "url": "https://it.wikipedia.org/wiki?curid=4364258", "title": "Antonio Billia", "text": "Biografia.\nBillia studi\u00f2 giurisprudenza ma si dedic\u00f2 al giornalismo. Di idee repubblicane scrisse sul \"Lombardo\", sul \"Il Sole\", (di cui fu direttore dal novembre 1866 all'aprile 1867 con Cesare Parenzo), e poi sul \"Gazzettino Rosa\" giornale in totale conflitto con la classe politica al potere.\nEletto deputato di Corteolona, fu tra i promotori della sinistra radicale.\nIl primo atto ufficiale di differenziazione della sinistra radicale dalla sinistra storica fu proprio la relazione di Billia alla Camera ed il voto contrario all'esercizio provvisorio di bilancio (1869) del governo Lanza-Sella, al quale la sinistra storica vota a favore.\nDi Billia fu l'espressione questione meridionale per definire la disastrosa situazione economica del Mezzogiorno in confronto alle altre regioni dell'Italia unificata.\nAlla sua morte nel 1873, a soli quarantadue anni, gli succedette come deputato nella circoscrizione di Corteolona Felice Cavallotti."}
{"id": "4364259", "revid": "300067", "url": "https://it.wikipedia.org/wiki?curid=4364259", "title": "Fortunato Yambao", "text": "Carriera.\nCon le ha disputato le Olimpiadi del 1936, classificandosi al 5\u00ba posto."}
{"id": "4364260", "revid": "830939", "url": "https://it.wikipedia.org/wiki?curid=4364260", "title": "Tom\u00e1s Fr\u00edas Ametller", "text": "Ministro plenipotenziario in Cile dal 1871, fu presidente della Bolivia nel 1872 e dal 1874 al 1877.\nRovesciato dal colpo di stato di Hilarion Daza Groselle, and\u00f2 in esilio in Italia, dove mor\u00ec."}
{"id": "4364261", "revid": "30610", "url": "https://it.wikipedia.org/wiki?curid=4364261", "title": "Homer H. Hickam jr.", "text": "Il suo romanzo autobiografico \"Rocket Boys: A Memoir\", dal quale \u00e8 stato tratto il film \"Cielo d'ottobre\", viene studiato in molte scuole americane.\nBiografia.\nHomer H. Hickam, Jr. \u00e8 nato a Coalwood (West Virginia), secondo figlio di Homer Sr. (caposquadra in una miniera di carbone) e di sua moglie Elsie Gardener. Si \u00e8 diplomato alla Scuola di Big Creek High nel 1960 e successivamente si \u00e8 laureato al Virginia Tech, con un Baccalaureato di Scienze in Ingegneria Industriale.\nMentre frequentava la scuola secondaria, ha guidato un gruppo di coetanei appassionati della costruzione di razzi. Si erano autonominati \"Big Creek Missile Agency (BCMA)\". Dopo aver sperimentato con successo il lancio di diversi razzi, hanno partecipato con i loro progetti e modelli alla National Science Fair 1960, vincendo una medaglia d'oro e d'argento nel campo della propulsione a razzo.\nVeterano dell'esercito USA, Hickam ha servito come Primo Tenente della IV divisione di fanteria durante la guerra del Vietnam nel 1967 e 1968. Per questo servizio, ha guadagnato la Commendation e la Bronze Star Medals.\nNegli anni dal 1971 al 1978 Hickam \u00e8 stato un ingegnere per l'Aviazione dell'esercito e il Comando Missilistico, assegnato a Huntsville. Per tre anni (1978-81), \u00e8 stato poi ingegnere presso il 7\u00ba Comando dell'addestramento Militare in Germania. Al termine del servizio attivo, ha lasciato l'esercito come Capitano.\nHa iniziato a lavorare con la National Aeronautics and Space Administration al Marshall Space Flight Center nel 1981, come ingegnere aerospaziale. Durante la sua carriera alla NASA, Hickam ha lavorato in Progettazione di veicoli spaziali e Formazione degli equipaggi, in particolare per il progetto Space Shuttle. \u00c8 stato specialista in carico pagante, esperimenti scientifici e attivit\u00e0 extraveicolari (EVA).\nNel 1998 Delacorte Press ha pubblicato il libro di Hickam \"Rocket Boys\", la storia della sua vita, da figlio di un minatore di carbone a specialista aerospaziale. L'autobiografia \u00e8 diventata rapidamente un libro molto popolare e numero uno sulla lista dei bestseller del New York Times.\nNel febbraio 1999 Universal Studios ha distribuito il film \"Cielo d'ottobre\", rampa di lancio per l'attore Jake Gyllenhaal, ispirato a \"Rocket Boys\", che ha avuto un discreto successo al box office.\nOnorificenze.\nNel 2007, Hickam \u00e8 stato insignito del dottorato Honoris Causa in Lettere dalla Marshall University. Nello stesso anno, ha ricevuto il Distinguished Alumni Award dalla Virginia Tech."}
{"id": "4364266", "revid": "767487", "url": "https://it.wikipedia.org/wiki?curid=4364266", "title": "Lucien Olivier", "text": "Biografia.\nLucien fu il proprietario del ristorante Hermitage situato nel centro di Mosca agli inizi del 1860. Olivier \u00e8 altres\u00ec noto per la creazione dell'insalata Olivier, nota come insalata russa.\nLucien Olivier mor\u00ec a Mosca nel 1883 all'et\u00e0 di 45 anni ed \u00e8 stato seppellito nel cimitero Vvedenskoye. La tomba \u00e8 identificabile tramite l'epitaffio \"dagli amici e conoscenti\"."}
{"id": "4364270", "revid": "125738767", "url": "https://it.wikipedia.org/wiki?curid=4364270", "title": "Mirko Barbagli", "text": "Caratteristiche tecniche.\nTerzino sinistro, pu\u00f2 giocare come centrale.\nCarriera.\nCresce calcisticamente nel settore giovanile dell', squadra della sua citt\u00e0 natale, con cui disputa cinque campionati.\nIl 20 luglio 2007 passa a titolo definitivo al , firmando un contratto triennale. Durante il ritiro estivo si infortuna gravemente al ginocchio, rimanendo fermo per quattro mesi. Esordisce con i biancorossi il 26 gennaio 2008 in Grosseto- (0-2), giocando titolare e venendo sostituito al 59' da Ernesto Terra. Chiude la stagione con 6 presenze.\nIl 28 agosto 2008 viene ceduto in prestito al Perugia, in Lega Pro Prima Divisione. Esordisce con gli umbri dal primo minuto il 7 settembre contro la (sconfitta per 1-0), venendo sostituito al 41' della ripresa da Nicola Pizzolla. Termina l'annata con 24 presenze.\nIl 2 settembre 2009 viene acquistato a titolo definitivo dalla Pro Patria, con cui scende in campo in 22 occasioni, a cui si aggiunge una presenza ai play-out, da titolare, contro il Pergocrema.\nRimasto svincolato, dopo un periodo in prova all', il 26 marzo 2011 trova un accordo contrattuale con questi ultimi, con cui debutta il 17 aprile in Salernitana-Alessandria (1-1), giocando titolare. Conclude la stagione, terminata con la retrocessione diretta dell'Alessandria per illecito sportivo, con altre quattro presenze. Il 24 luglio prolunga il suo contratto fino al 30 giugno 2013.\nIl 19 gennaio 2012 passa in prestito al Foligno. Esordisce con la nuova maglia il 29 gennaio nella trasferta persa contro il Benevento (1-0 il finale), giocando titolare. Segna la sua prima rete con gli umbri il 22 aprile 2012 in Foligno-Taranto (1-2). Terminato il prestito rientra all'Alessandria.\nIl 25 novembre 2013 firma un contratto fino al termine della stagione con il , in Lega Pro Seconda Divisione.\nIl 4 settembre 2014 passa al , in Serie D. Il 26 settembre viene messo fuori rosa.\nIl 15 gennaio 2016 si trasferisce alla Sinalunghese, societ\u00e0 toscana militante in Eccellenza.\nStatistiche.\nPresenze e reti nei club.\n\"Statistiche aggiornate al 15 gennaio 2016.\""}
{"id": "4364272", "revid": "297745", "url": "https://it.wikipedia.org/wiki?curid=4364272", "title": "Paolo Francesco Giustiniani", "text": ""}
{"id": "4364278", "revid": "599013", "url": "https://it.wikipedia.org/wiki?curid=4364278", "title": "Suore di carit\u00e0 di San Vincenzo de' Paoli (Zagabria)", "text": "Le Suore di Carit\u00e0 di San Vincenzo de' Paoli (in croato \"Dru\u017eba Sestara Milosrdnica Svetog Vinka Paulskog\") sono un istituto religioso femminile di diritto pontificio: le suore di questa congregazione pospongono al loro nome la sigla M.V.Z.\nStoria.\nLe origini della congregazione risalgono al 5 settembre 1845, quando il vescovo di Bressanone, dietro richiesta del cardinale Haul\u00edk, invi\u00f2 a Zagabria una comunit\u00e0 di sei religiose: le donne provenivano dalle congregazioni tirolesi delle suore della Carit\u00e0 di Zams e di Innsbruck, rami di quella di Strasburgo, e furono alle dipendenze della casa madre di Zams fino al 22 ottobre 1856, quando il loro convento di San Vincenzo de' Paoli a Zagabria fu eretto a casa madre di una congregazione indipendente.\nSin dal principio le suore istituirono presso la loro casa di Zagabria una scuola elementare e un piccolo ospedale; nel 1849 istituirono anche una scuola magistrale e nel 1872 un liceo. Grandi ospedali furono aperti a Zagabria e a Zemun.\nLa loro prima stazione missionaria fu fondata nel 1881 a Drinopolje, in Bulgaria; ne seguirono altre in Albania e Macedonia. Nel 1934 aprirono la prima casa fuori dal territorio Europeo, in Argentina, da dove si diffusero anche in Paraguay e Uruguay.\nL'istituto e le sue costituzioni furono approvati dalla sacra congregazione per i Religiosi con decreto del 20 giugno 1931.\nAttivit\u00e0 e diffusione.\nLe suore hanno come fine le opere di misericordia e l'educazione della giovent\u00f9: lavorano in asili e scuole primarie e secondarie, in orfanotrofi, in ospedali e si dedicano all'apostolato della stampa.\nSono presenti in Europa (Austria, Bosnia ed Erzegovina, Bulgaria, Croazia, Germania, Italia, Montenegro, Serbia, Slovenia) e nelle Americhe (Argentina, Canada, Paraguay, Stati Uniti d'America); la sede generalizia \u00e8 a Zagabria.\nAlla fine del 2008 la congregazione contava 829 religiose in 111 case."}
{"id": "4364279", "revid": "1543377", "url": "https://it.wikipedia.org/wiki?curid=4364279", "title": "Alice Kotowska", "text": "Biografia.\nMaria Jadwiga Kotowska, nota come Beata Alice, fu professa della Congregazione delle Suore della Resurrezione di Nostro Signore Ges\u00f9 Cristo.\nSuperiora di una casa della sua congregazione a Varsavia, fu fucilata dai nazisti insieme ad altri detenuti in una foresta a Piasnica, presso Wejherowo, l'11 novembre 1939.\nCulto.\nFu beatificata da Papa Giovanni Paolo II a Varsavia (Polonia) il 13 giugno 1999 con altri 107 martiri polacchi della seconda guerra mondiale.\nMartirologio Romano.\nNella cittadina di Laski Piasnica presso la citt\u00e0 di Wejherowo in Polonia, beata Alicia Kotowska, vergine della \"Congregazione delle Suore della Risurrezione del Signore e martire\", che durante la guerra mor\u00ec fucilata per avere strenuamente difeso la sua fede in Cristo."}
{"id": "4364282", "revid": "72396", "url": "https://it.wikipedia.org/wiki?curid=4364282", "title": "Sabbia magica", "text": "La Sabbia magica (in inglese \"Magic sand\") \u00e8 un giocattolo a base di sabbia mescolato con composti idrofobici. La presenza di questi composti fa in modo che i granelli di sabbia aderiscano l'un l'altro e formino cilindri (per minimizzare la superficie) in presenza di acqua. Non appena la sabbia \u00e8 fuori dell'acqua, \u00e8 completamente asciutta.\nQueste propriet\u00e0 si ottengono mediante la copertura di sabbia da spiaggia, che contiene minuscole particelle di silice pura, e l'esposizione a vapori di trimetilsilanolo (CH3)3SiOH, un composto di silicio organico. Durante l'esposizione, la mescolanza del trimetilsilano crea legami con le particelle di silice. I granuli esterni di sabbia sono quindi rivestiti con gruppi idrofobi.\nLa sabbia magica \u00e8 stata originariamente sviluppata per intercettare le fuoriuscite di petrolio nell'oceano, vicino alla riva. Questo pu\u00f2 essere ottenuto spruzzando la sabbia magica sul petrolio galleggiante; essa si sarebbe poi mescolata con il petrolio e lo avrebbe reso abbastanza pesante da affondare. Tuttavia, a causa del costo di produzione, non viene utilizzato per questo scopo. Essa pu\u00f2 essere utilizzato anche come mezzo di aerazione per piante in vaso. In ogni caso ci sono aziende che hanno notevolmente abbassato i costi di produzione (anche 5 volte) applicando la sabbia idrofobica non solo per la prevenzione di disastri naturali quali fuoriuscite di petrolio o simili, ma anche per la salvaguardia di un bene preziosissimo quale l'acqua. Infatti nelle applicazioni legate al giardinaggio o creazione di impianti sportivi, riqualificazioni di aree verdi ecc... si pu\u00f2 ottenere un risparmio di acqua del 70-80%.\nLa sabbia magica \u00e8 prodotta in blu, in verde o in rosso ma appare argentea in acqua a causa di uno strato di aria che si forma attorno la sabbia, rendendola impossibilitata a bagnarsi.\nIl primo riferimento alla sabbia impermeabile si trova in un libro del 1915 intitolato \"The Boy Mechanic Book 2\" pubblicato da Popular Mechanics. Il \"Boy Mechanic\" afferma che la sabbia impermeabile \u00e8 stata inventata da maghi dell'India dell'Est. La sabbia \u00e8 stata creata mescolando sabbia riscaldata con cera fusa. La cera respinge l'acqua, quando la sabbia \u00e8 a contatto con essa."}
{"id": "4364286", "revid": "287204", "url": "https://it.wikipedia.org/wiki?curid=4364286", "title": "Alfred Des Cloizeaux", "text": "Des Cloizeaux nacque a Beauvais, nel dipartimento dell'Oise. Si laure\u00f2 e segu\u00ec il dottorato in mineralogia nella \" \u00c9cole Normale Sup\u00e9rieure\" assieme Jean-Baptiste Biot e lavor\u00f2 nel \" Mus\u00e9um National d'Histoire Naturelle\" di Parigi. Studi\u00f2 i Geyser in Islanda, e classific\u00f2 alcune rocce vulcaniche. Per\u00f2 la sua principale attivit\u00e0 fu la classificazione dei cristalli e di numerosi minerali. I suoi studi e il suo lavoro si concentrarono soprattutto sull'esame sistematico di cristalli e minerali, inoltre svolse numerose ricerche sulle loro propriet\u00e0 ottiche e sulla questione della polarizzazione. Ha scritto soprattutto sui modi per definire e classificare al meglio i diversi feldspati.\nDes Cloizeaux \u00e8 stato eletto membro all'Accademia delle scienze francese nel 1869, ed \u00e8 stato presidente della stessa nel 1889. La \"Geological Society\" di Londra gli ha conferito la \"Medaglia Wollaston\" nel 1886. I suoi libri pi\u00f9 noti sono \"Le\u00e7ons di Cristallographie\" (1861) e \"Manuel de Min\u00e9ralogie\" (2 voll., Parigi, 1862, 1874 e 1893).\nLa descloizite (un minerale descritto nei suoi studi) \u00e8 stata denominata cos\u00ec in suo onore."}
{"id": "4364288", "revid": "38120", "url": "https://it.wikipedia.org/wiki?curid=4364288", "title": "C'mon (Kesha)", "text": ""}
{"id": "4364291", "revid": "125399253", "url": "https://it.wikipedia.org/wiki?curid=4364291", "title": "ASAP Rocky", "text": "Nato e cresciuto nel quartiere newyorkese di Harlem, \u00e8 un membro del gruppo hip hop A$AP Mob. Ha debuttato nel mercato musicale nel 2011 con l'acclamato mixtape \"LIVE.LOVE.A$AP\", a cui ha fatto seguito il primo album in studio \"LONG.LIVE.A$AP\", pubblicato il 15 gennaio 2013. Oltre a svolgere l'attivit\u00e0 di rapper, Rocky \u00e8 anche un regista di video musicali.\nBiografia.\nNato nel 1988, Mayers ha iniziato a rappare all'et\u00e0 di 8 anni influenzato da artisti come i Three 6 Mafia, i Mobb Deep, il Wu-Tang Clan, gli UGK, i Run DMC, i Bone Thugs-n-Harmony e il gruppo rap The Diplomats. Quando aveva 12 anni, suo padre \u00e8 stato arrestato per spaccio di droga e, un anno dopo, suo fratello \u00e8 stato assassinato. Dopo aver vissuto in un rifugio con sua madre a Manhattan, si \u00e8 trasferito a Elmwood Park, in New Jersey.\nCarriera.\nL'inizio con gli A$AP Mob (2007-2011).\nNel 2007 Meyers entra negli A$AP Mob, una crew hip hop fondata nel 2006 da A$AP Yams e composta da rapper newyorkesi, produttori e registi di video musicali, accomunati dall'acronimo \"A$AP\" nei propri nomi d'arte: tra i membri pi\u00f9 famosi spiccano A$AP Rocky, A$AP Ferg, A$AP Yams e A$AP Ant.\nLa parola \"A$AP\" presenta diversi significati:\nL'8 luglio 2011 esce una compilation non ufficiale di A$AP Rocky intitolata \"Deep Purple\" contenente tutti i brani caricati sul suo canale YouTube e raccolti da un fan di Parigi.\nLa carriera solista (2011-oggi).\nNell'ottobre 2011, Rocky ha firmato un contratto discografico con Sony Music Entertainment da 3 milioni di dollari: 1,7 milioni destinati al suo lavoro da solista e 1,3 milioni per la sua label \"ASAP Worldwide\". Inizia dunque la carriera da solista di A$AP Rocky, parallelamente a quella di membro del collettivo A$AP Mob.\nNell'agosto del 2011 il singolo di debutto \"Peso\" viene fatto trapelare online prima dell'uscita. Dopo aver pubblicato il video della canzone \"Purple Swag\", ASAP Rocky raccoglie su di s\u00e9 le attenzioni di diverse etichette discografiche. Ad ottobre pubblica il mixtape \"LIVE.LOVE.A$AP\" con un buon riscontro della critica. Firma quindi un contratto di due anni per 3 milioni di dollari con RCA Records e Polo Ground Music. Oltre al contratto discografico Rocky fonda una sua label, chiamata ASAP Worldwide, assieme al collega e amico di lunga data ASAP Yams.\nAll'inizio del febbraio 2012 assieme a Kendrick Lamar apre il \"Club Paradise Tour\" di Drake. A giugno il fondatore del collettivo Raider Klan, che in passato aveva collaborato con Rocky, accusa i membri dell'A$AP Mob di aver copiato il loro stile e accusano Rocky di aver plagiato un loro testo con la canzone \"Goldie\", dall'album \"LONG.LIVE.A$AP\". A luglio Mayers, in un'intervista per MTV, risponde che i membri del Raider Klan stavano solo cercando di creare hype e consiglia loro di contenersi nel fare battute. Nello stesso anno ha partecipato, nel ruolo di presidente degli USA, al video ufficiale di \"National Anthem\" della cantante statunitense Lana Del Rey.\nIl 6 settembre 2012 ha duettato con Rihanna agli MTV Video Music Awards 2012 nella canzone \"Cockiness (Love It)\".\nIl 15 gennaio 2013 viene pubblicato il primo album in studio \"LONG.LIVE.A$AP\", con reazioni positive da parte della critica. L'album \u00e8 stato anticipato dal singolo \"Goldie\", pubblicato il 27 aprile 2012. Dal settembre al novembre 2012, ASAP Rocky ha intrapreso un tour nazionale di 40 date per pubblicizzarlo. \"LONG.LIVE.A$AP\" debutta al primo posto nella Billboard 200 chart, vendendo nella prima settimana 139.000 copie negli Stati Uniti. Il 12 aprile, durante un'intervista alla stazione radio Wild 94.9, Rocky ha rivelato di essere al lavoro su un album completamente formato da strumentali e che pubblicher\u00e0 senza nessun annuncio. Il 21 giugno ha annunciato di aver finito l'album di strumentali e che si intitoler\u00e0 \"Beauty &amp; The Beast: Slowed Down Sessions (Chapter 1)\".\nNel 2013 Meyers ha lanciato una linea di scarpe chiamate \"Wings 2.0 Black Flag\" in collaborazione con lo stilista Jeremy Scott e Adidas; successivamente, collabora con uno dei pi\u00f9 grandi stilisti dell'alta moda, nonch\u00e9 suo amico, Raf Simons. Tra il 2015 e il 2016 fonda \"VLONE\", brand streetwear, assieme ad A$AP Bari.\nIl 19 maggio 2015 esce il video di \"L$D\", che ha anticipato la pubblicazione dell'album \"At. Long. Last. ASAP\", uscito il 25 dello stesso mese. Il 22 giugno 2015 esce il nuovo singolo della cantante Selena Gomez, \"Good for You\", in collaborazione con il rapper. Collabora inoltre con Alicia Keys per il brano \"Blended Family (What You Do for Love)\" (2016) e con Lana Del Rey per alcune tracce dell'album \"Lust for Life\". Con i Thirty Seconds to Mars registra il brano \"One Track Mind\", presente nel loro album \"America\".\nNel maggio 2018 pubblica il suo terzo album in studio \"Testing\", che vede le partecipazioni, tra gli altri, di Frank Ocean, Skepta, Kid Cudi, French Montana, FKA twigs, Dev Hynes, Kodak Black.\nIl 28 agosto 2019 pubblica il singolo \"Babushka Boi\".\nVita privata.\nNel 2011 Rocky inizia a frequentare la rapper australiana Iggy Azalea, la quale conferm\u00f2 la loro relazione in un'intervista. L'anno successivo, Rocky ha annunciato la fine della relazione. Intorno ad aprile 2013, Mayers inizia a frequentare la modella statunitense Chanel Iman, che il mese successivo conferma la loro relazione. Nell'aprile 2014, la coppia si \u00e8 fidanzata ufficialmente; tuttavia, nel mese di giugno si sono separati. Dal 2020 ha una relazione con la cantante barbadiana Rihanna. A fine gennaio 2022 viene annunciato di aspettare un figlio dalla cantante. \nNel 2017 Mayers si dichiara essere un pescetariano. Nel singolo \"Babushka Boi\", pubblicato due anni dopo, si rivela esser diventato vegano.\nControversie.\nArresti.\nMeyers \u00e8 stato arrestato nel luglio 2012 con l'accusa di aver aggredito un uomo dopo che quest\u2019ultimo avrebbe visto il rapper usare sostanze stupefacenti illegali all'esterno di un negozio di abbigliamento da New York. \u00c8 stato successivamente arrestato per aver aggredito anche due fotografi che stavano filmando la rissa.\nIl 31 agosto 2013, Mayers avrebbe picchiato una donna durante il Festival di Budweiser Made in America. \u00c8 stato accusato di aggressione, \"un reato di classe due\". Il caso \u00e8 stato archiviato dopo che un testimone non \u00e8 comparso in tribunale. La donna in seguito ha intentato una causa nel luglio 2014, affermando che lei ha sofferto certe condizioni in seguito all'aggressione. Mayers dichiar\u00f2 che non aveva mai toccato la donna, e che lei \u00abavrebbe dovuto sapere che potevano esserci problemi con cos\u00ec tante persone\u00bb. La causa \u00e8 stata risolta tra i due nell'aprile 2015.\nViene arrestato di nuovo il 2 luglio 2019 a Stoccolma, in Svezia, durante il suo tour europeo con l\u2019accusa di aver aggredito un uomo. Il 26 luglio \u00e8 stato incriminato per aggressione, ed \u00e8 rimasto per un mese in custodia cautelare in attesa dell'inizio del processo. Il 2 agosto esce di prigione: il procedimento di primo grado avanti la Corte di Stoccolma si \u00e8 concluso con una condanna a sei mesi di reclusione, con pena sospesa e obbligo di risarcimento della vittima con corone svedesi ( euro). Pochi giorni dopo, Rocky ha pubblicato il video per il brano \"Babushka Boi\" in cui le forze dell'ordine vengono raffigurate sotto forma di maiali\".\""}
{"id": "4364292", "revid": "1305772", "url": "https://it.wikipedia.org/wiki?curid=4364292", "title": "Discografia di ASAP Rocky", "text": "La discografia di ASAP Rocky, cantautore rap statunitense, \u00e8 composta da 6 album in studio (4 da solista e 2 col collettivo A$AP Mob) e 2 mixtape."}
{"id": "4364294", "revid": "339392", "url": "https://it.wikipedia.org/wiki?curid=4364294", "title": "Al-\u02bfArab\u012b Hil\u0101l S\u016bd\u0101n\u012b", "text": ""}
{"id": "4364299", "revid": "599013", "url": "https://it.wikipedia.org/wiki?curid=4364299", "title": "Linda de Vries", "text": ""}
{"id": "4364313", "revid": "116936442", "url": "https://it.wikipedia.org/wiki?curid=4364313", "title": "Bibiano Ouano", "text": "Di ruolo centro, con le ha disputato le Olimpiadi del 1936, classificandosi al 5\u00ba posto. Ha allenato l'Ateneo de Manila e i Letran Knights, squadra nella quale aveva giocato negli anni cinquanta.\n\u00c8 morto prematuramente in Giappone a causa di un infarto, occorsogli durante una partita della selezione NCAA delle Filippine, che allenava per la prima volta all'estero."}
{"id": "4364319", "revid": "110157", "url": "https://it.wikipedia.org/wiki?curid=4364319", "title": "Money, Power &amp; Respect", "text": "Money, Power &amp; Respect \u00e8 l'album d'esordio del gruppo hip hop statunitense The LOX, pubblicato il 13 gennaio 1998 sotto l'etichetta Bad Boy Records.\nRiconoscimenti.\nAlbum:\nSingoli:"}
{"id": "4364321", "revid": "599013", "url": "https://it.wikipedia.org/wiki?curid=4364321", "title": "Diane Valkenburg", "text": ""}
{"id": "4364331", "revid": "1543377", "url": "https://it.wikipedia.org/wiki?curid=4364331", "title": "Dreamin' Man Live '92", "text": "Dreamin' Man Live '92 \u00e8 un album live del musicista canadese Neil Young, pubblicato l'8 dicembre 2009 dalla Reprise Records.\nIl disco.\nIl disco contiene esibizioni dal vivo acustiche di tutte le dieci canzoni di \"Harvest Moon\", eseguite dal solo Neil Young e registrate durante il tour del 1992. L'album \u00e8 il dodicesimo volume della serie \"Archives Performance Series\" e il quinto ad essere pubblicato. L'uscita del disco era stata originariamente pianificata per il 2 novembre 2009, ma poi ritardata di circa un mese.\nFormazione.\nNeil Young \u2013 voce, chitarra, armonica, pianoforte, banjo"}
{"id": "4364344", "revid": "92723", "url": "https://it.wikipedia.org/wiki?curid=4364344", "title": "\u00cd\u00f1igo Ortiz de Retez", "text": ""}
{"id": "4364357", "revid": "15756", "url": "https://it.wikipedia.org/wiki?curid=4364357", "title": "Salsa al vino bianco", "text": "La salsa al vino bianco \u00e8 una vellutata di pesce che si fa addensare con un roux bianco e si arricchisce con panna . Alcuni cuochi usano acidificare questa salsa aggiungendo condimenti acidi come succo di limone , oppure zafferano . Si usa per condire il pesce, la carne e gli ortaggi.\nEtimologia.\nSalsa deriva dal femminile latino \"salsus\", che significa salato, da cui deriva anche \"sale\" , il condimento base di ogni alimento; \"vino\" \u00e8 il succo dell'uva, deriva da \"vitis\" .\nStoria.\nAuguste Escoffier nel 1934, nel suo libro \"Ma cuisine\", descrive due metodi per fare la salsa al vino bianco, una classica e una derivata dalla salsa olandese .\nJulia Child nel 1964, nel suo libro Mastering the Art of French Cooking, parla della \"salsa al vino bianco\", come di una \"olandese con vino bianco e fumetto di pesce\" , per accompagnare filetti di pesce bollito e souffl\u00e9 di pesce.\nAlain Ducasse nel 2003, nel suo \"Grand livre de cuisine\", descrive una \"salsa al vino bianco\" , per accompagnare i filetti di sogliola al forno.\nAlain Ducasse nel 2003, nel suo \"Grand livre de cuisine, Mediterranee\", descrive una salsa al vino bianco, fatta con la coda alla vaccinara e la adopera per condire legumi, invece che classicamente rigatoni.\nPreparazione.\nLa salsa al vino bianco si prepara con un fondo bianco di pesce e un roux con burro e farina. Si unisce il fondo al roux facendo una vellutata di pesce. Alla vellutata di pesce si alcuni aggiungono panna, succo di limone, pepe macinato e sale .\nVarianti.\nLa salsa al vino bianco si pu\u00f2 arricchire aggiungendo tuorli d'uovo .\nDerivate.\nAggiungendo pasta d'acciughe alla salsa al vino bianco, deriva la salsa alle acciughe .\nAggiungendo gamberetti fritti ne deriva la salsa Jonville .\nAggiungendo cozze e funghi trifolati ne deriva la salsa normanna .\nUso.\nLa salsa al vino bianco in generale si usa per condire il pesce ma anche la carne pi\u00f9 delicata come il coniglio e il pollo e gli ortaggi ."}
{"id": "4364358", "revid": "287204", "url": "https://it.wikipedia.org/wiki?curid=4364358", "title": "MG C-Type", "text": "La C-Type \u00e8 un'autovettura prodotta dalla Morris Garages dal 1931 al 1932.\nStoria.\nLa vettura, progettata per le competizioni, era basata sulla M-Type Midget. La genesi del modello va ricercata in un esemplare speciale della M-Type che fu sviluppato per partecipare ad una gara sul circuito di Montlh\u00e9ry. La partecipazione ebbe successo, e quindi venne deciso di produrlo in serie con il nome C-Type.\nLa C-Type aveva installato un motore in linea a quattro cilindri da 746 cm\u00b3 di cilindrata e distribuzione monoalbero. Quest'ultimo era mosso da una coppia conica. Questo propulsore derivava da quello installato sulla M-Type, e venne ottenuto accorciando la corsa a 73 mm. La potenza erogata era di 44 CV a 6.400 giri al minuto. Nel 1932 venne installata una testata cross-flow. In questo tipo di testata ogni condotto di aspirazione si trovava sulla stessa linea del corrispondente condotto di scarico e trasversalmente rispetto all'asse della testata stessa. Oltre a questo tipo di testata, venne introdotto anche un sistema di sovralimentazione che permetteva al motore di erogare 52,4 CV. Quest'ultimo era montato anteriormente su tutti i modelli.\nLa trazione era posteriore, mentre il cambio era a quattro rapporti non sincronizzati. Il telaio fu rinnovato completamente. Le sospensioni erano a balestra semiellittica.\nLa carrozzeria, sprovvista di porte, era in metallo, e venne montata su un telaio in frassino.\nAll'inizio della commercializzazione, il prezzo di una C-Type base era 295 sterline, mentre la versione sovralimentata costava 345 sterline. Verso la fine della produzione i due prezzi salirono, rispettivamente, a 490 e 575 sterline.\nOltre che a Montlh\u00e9ry, la C-Type partecip\u00f2 a molte altre competizioni. Tra esse, va citata la vittoria al Tourist Trophy del 1931."}
{"id": "4364359", "revid": "446353", "url": "https://it.wikipedia.org/wiki?curid=4364359", "title": "Ente Bacini", "text": "L'Ente Bacini S.r.l. \u00e8 una societ\u00e0 a capitale misto, pubblico e privato attiva nel Porto di Genova con funzioni di appoggio e servizio alle numerose imprese operanti nel settore delle costruzioni e delle riparazioni navali. La propriet\u00e0 di \u201cEnte Bacini S.r.l.\u201d \u00e8 costituita al 95% da \u201cRiparazioni Navali Porto di Genova S.p.a.\u201d e al 5% da \u201cRiparatori Navali Genovesi S.r.l. che a sua volta detiene il 24% di \u201cRiparazioni Navali Porto di Genova S.p.a.\u201d che ha come socio di maggioranza con il 56% delle azioni l'Autorit\u00e0 Portuale di Genova mentre il restante 14,60% delle azioni \u00e8 detenuta dalla cooperativa Santa Barbara. Il valore del capitale sociale interamente versato, contribuito alla societ\u00e0 da parte dei soci, corrisponde a 300.000 Euro.\nStoria.\nLa Societ\u00e0 venne fondata il 28 dicembre 1889 con la denominazione di \"Societ\u00e0 Esercizio Bacini\". Erasmo Piaggio era anche amministratore delegato della societ\u00e0 Navigazione Generale Italiana, nata nel 1881 dalla fusione delle flotte Rubattino e Florio e rinforzatasi con le flotte Raggio e Piaggio, sotto la sua direzione questa compagnia si andava imponendo sui traffici internazionali con oltre ottanta unit\u00e0. Piaggio ne curava l'ammodernamento con costruzioni studiate in base alle richieste sempre pi\u00f9 esigenti della clientela nelle annesse Officine meccaniche e per assorbire la maggior parte delle commesse della grande compagnia di navigazione impiant\u00f2 nel 1898 a Riva Trigoso, nei pressi di Sestri Levante, un cantiere navale realizzato dalla Societ\u00e0 Esercizio Bacini.\nNel 1925 per iniziativa di Amedeo e Carlo Piaggio, eredi di Erasmo Piaggio, in accordo con l'ammiraglio Umberto Cagni, allora presidente del \"Consorzio\" che gestiva i bacini di carenaggio di Genova e il cantiere di Riva Trigoso, la gestione del cantiere e delle officine meccaniche venne separata dal servizio dei bacini, che venne affidato al nuovo Ente Bacini di Genova, con il cantiere navale che limitava la sua attivit\u00e0 alla costruzione e riparazione di navi e macchinari e quello genovese a lavori di riparazioni e allestimento navali. Dalla ristrutturazione venne costituita la societ\u00e0 Cantieri del Tirreno che insieme ai Cantieri Navali Riuniti, a sua volta costituita dai cantieri navali di Palermo e Ancona, sempre controllata dai Piaggio avrebbe costituito fino all'inizio degli anni settanta l'unico gruppo privato del settore cantieristico.\nLe Officine Meccaniche.\nLe Officine Meccaniche a partire dalla separazione delle Officine dall'Ente Bacini hanno lavorato in sinergia con lo stabilimento di Riva Trigoso, con le unit\u00e0 varate a Riva Trigoso che venivano allestite ed effettuavano le prove di preconsegna nello stabilimento genovese.\nTra i lavori svolti nel periodo immediatamente precedente la seconda guerra mondiale la trasformazione/ricostruzione per la Regia Marina della corazzata \"Giulio Cesare\" avvenuti tra il 1933 e il 1937.\nNel dopoguerra, nella prima met\u00e0 degli anni cinquanta per la Marina Militare si sono svolti i la trasformazione dell'incrociatore leggero \"Pompeo Magno\" in cacciaconduttore, ribattezzato al termine dei lavori \"San Giorgio\" con distintivo ottico D 562 e i lavori di allestimento finale delle navi costruite al cantiere di Riva Trigoso che, a cavallo fra gli anni cinquanta e sessanta ebbe in particolare numerose commesse della Marina Militare.\nLe Officine Allestimenti Riparazioni Navali a partire del 1966 sono entrate a far parte della societ\u00e0 Cantieri Navali del Tirreno e Riuniti, nata dalla fusione dei due grandi poli cantieristici del Gruppo Piaggio, societ\u00e0 che nel 1973 fin\u00ec sotto il controllo dell'IRI per poi entrare a far parte di Fincantieri nel 1984.\nAttivit\u00e0.\nL'Ente Bacini gestisce in concessione dall'Autorit\u00e0 Portuale di Genova gli impianti costituiti dai cinque bacini di carenaggio in muratura in cui si effettuano riparazioni di navi di ogni tipo, dalle navi da crociera, ai traghetti passeggeri, dalle navi cisterna, alle portacontainers, dai pontoni, alle chiatte e ai megayacht.\nLe strutture operative sono essenzialmente costituite da cinque bacini in muratura:\nLa superficie occupata dai bacini di carenaggio \u00e8 di circa 100.000\u00a0mm\u00b2 e comprende anche circa 1500 metri di banchine dotate di tutti i servizi necessari. I bacini sono dotati di centrali di pompaggio di grande potenza che permettono un veloce prosciugamento degli stessi, di gru elettriche di varie portate fino a 40 tonnellate scorrevoli lungo le banchine, di argani di tonneggio, impianti di distribuzione acqua dolce e salata, aria compressa, impianti di illuminazione all'interno delle vasche ed energia elettrica."}
{"id": "4364361", "revid": "247222", "url": "https://it.wikipedia.org/wiki?curid=4364361", "title": "Societ\u00e0 Esercizio Bacini di Genova", "text": ""}
{"id": "4364378", "revid": "2519", "url": "https://it.wikipedia.org/wiki?curid=4364378", "title": "Hugh Town", "text": "Hugh Town (cornico: \"Tre Huw\") \u00e8 il principale insediamento delle Isole Scilly, in Inghilterra (Regno Unito).\nLa cittadina si trova nell'isola di St Mary's, su uno stretto istmo che collega la penisola nota come \"The Garrison\" al resto dell'isola di St Mary's. L'istmo \u00e8 delimitato da due spiagge: \"Town Beach\" (a nord) e \"Porthcressa Beach\" (a sud).\nLa via centrale di Hugh Town \u00e8 la principale area commerciale dell'arcipelago. La cittadina ospita banche, alberghi, pub e un piccolo ospedale. L'edificio pi\u00f9 significativo \u00e8 lo Star Castle, attualmente adibito ad albergo.\nA Hugh Town si trova il principale molo di St. Mary's, realizzato collegando l'isola allo scoglio di \"Rat Island\". Il molo \u00e8 utilizzato dal traghetto Scillonian III per Penzance e dalla nave cargo Gry Maritha.\nIl St Mary's Airport \u00e8 situato subito fuori da Hugh Town. Dall'aeroporto partono voli regolari in elicottero per Penzance e un aeroplano leggero da 16 posti per St Just, Cornovaglia.\nMonumenti e luoghi d'interesse.\nHarry's Walls.\nSono le rovine di una cittadella fortificata incompiuta situata su una collina a nord-est di Hugh Town. La costruzione dell'edificio fu avviata nel 1551, nell'ambito di un pi\u00f9 ampio progetto di fortificazione delle Isole Scilly, intrapreso al fine contrastare le minacce provenienti dalla Francia. I lavori vennero interrotti quando il sito venne giudicato inadatto.\nThe Garrison e lo Star Castle.\nLo \"Star Castle\", al quale si accede dal centro di Hugh Town attraverso il \"Guard Gate\", si trova al centro di un complesso fortificato che circonda il promontorio sul lato occidentale di St Mary's denominato \"The Garrison\". Le mura del castello hanno la forma di una stella a otto punte. Tutto attorno si sviluppa una cinta muraria pi\u00f9 esterna, che corre lungo le pendici della Hew Hill, a difesa della citt\u00e0 e del castello, con batterie di cannoni posizionate in modo strategico a intervalli regolari.\nChiesa di St Mary's.\nLa Chiesa di St Mary's, dedicata alla Vergine Maria, \u00e8 una parrocchiale della Chiesa Anglicana.\nLa chiesa fu consacrata il 7 settembre 1838 allo scopo di servire la popolazione di Hugh Town, che aveva superato in importanza il pi\u00f9 antico insediamento di Old Town. Re Guglielmo IV accord\u00f2 1.500 sterline per la sua costruzione.\nAl suo interno si pu\u00f2 ammirare il leone di legno, colorato e dorato, proveniente dall'ammiraglia di Sir Cloudesley Shovell, naufragata nel 1707. Vi si trova inoltre un organo a canne risalente al 1900 circa, le cui caratteristiche sono consultabili sul sito National Pipe Organ Register.\nAll'esterno della chiesa si trovano due cisterne in piombo per la raccolta dell'acqua, risalenti al 1727.\nLa chiesa \u00e8 stata restaurata da Corfield (C. Russell and Son), architetti di Falmouth, tra il 1979 e il 1980.\nCamera sepolcrale di Buzza Hill.\nIn cima alla collina di \"Buzza Hill\", a breve distanza dal centro cittadino, \u00e8 possibile osservare una tomba a camera di epoca neolitica. Nei pressi sorge la \"Buzza Tower\", risalente al XIX secolo. Dalla collina si gode di un ampio panorama su Hugh Town.\nIsland Museum.\nIl museo, in Church Street, ospita una collezione di manufatti provenienti dai siti preistorici dell'isola di St Mary's e dalle navi naufragate nelle vicinanze."}
{"id": "4364380", "revid": "729019", "url": "https://it.wikipedia.org/wiki?curid=4364380", "title": "UFC 47", "text": "UFC 47: It's On! \u00e8 stato un evento di arti marziali miste tenuto dalla Ultimate Fighting Championship il 2 aprile 2004 al Mandalay Bay Events Center di Las Vegas, Stati Uniti.\nRetroscena.\nIl titolo dell'evento \"It's On!\" si riferisce alla definitiva materializzazione della tanto attesa sfida tra gli ex compagni di allenamento Tito Ortiz e Chuck Liddell: la negoziazione per tale sfida and\u00f2 avanti per pi\u00f9 di un anno e fu uno dei match pi\u00f9 desiderati da parte dei fan dello sport.\nIn origine il main match doveva essere la sfida per il vacante titolo dei pesi massimi tra Tim Sylvia e Andrei Arlovski, ma il giorno prima dell'evento Sylvia fall\u00ec un test medico e di conseguenza Sylvia venne rimpiazzato con Wesley Correira per un match non titolato; Mike Kyle, che originariamente doveva affrontare Correira, ebbe come avversario Wes Sims."}
{"id": "4364386", "revid": "182193", "url": "https://it.wikipedia.org/wiki?curid=4364386", "title": "Union f\u00fcr S\u00fcdtirol", "text": ""}
{"id": "4364401", "revid": "126257", "url": "https://it.wikipedia.org/wiki?curid=4364401", "title": "MG C-Type Midget", "text": ""}
{"id": "4364402", "revid": "182193", "url": "https://it.wikipedia.org/wiki?curid=4364402", "title": "BUFS", "text": ""}
{"id": "4364406", "revid": "126257", "url": "https://it.wikipedia.org/wiki?curid=4364406", "title": "MG C-type Midget", "text": ""}
{"id": "4364410", "revid": "126257", "url": "https://it.wikipedia.org/wiki?curid=4364410", "title": "MG C-type", "text": ""}
{"id": "4364416", "revid": "1442080", "url": "https://it.wikipedia.org/wiki?curid=4364416", "title": "Surbiton Trophy 2007 - Singolare", "text": "Il singolare del torneo di tennis Surbiton Trophy 2007, facente parte dell'ATP Challenger Series, ha avuto come vincitore Jo-Wilfried Tsonga che ha battuto in finale Ivo Karlovi\u0107 6-3, 7-64."}
{"id": "4364417", "revid": "941725", "url": "https://it.wikipedia.org/wiki?curid=4364417", "title": "Asti Film Festival", "text": "L'Asti Film Festival \u00e8 una rassegna cinematografica che si svolge dal 2011 ad Asti al Teatro Alfieri e in Sala Pastrone. Organizzato dal Circolo Cinematografico Sciarada, in collaborazione con l'assessorato alla cultura del comune di Asti, si svolge nel periodo autunnale. La rassegna ha avuto la presenza di ospiti quali le attrici Guia Jelo e Serena Rossi, i registi Giancarlo Scarchilli, Giovanni Piperno e Mimmo Calopresti, e altri tra cui Luca Argentero in veste di produttore, Sergio M\u00fa\u00f1iz, Laura Morante con il suo primo film \"Ciliegine\" e lo sceneggiatore Andrea Cavaletto\nIl direttore dell'evento \u00e8 Riccardo Costa. Consulente artistico il critico cinematografico Filippo Mazzarella. Il Festival ha avuto tra i suoi collaboratori lo scrittore Giorgio Faletti, il regista Lucio Pellegrini e l'attore Andrea Bosca.\nDal 2015 sono tre le sezioni in concorso:"}
{"id": "4364418", "revid": "1442080", "url": "https://it.wikipedia.org/wiki?curid=4364418", "title": "Surbiton Trophy 2007 - Doppio", "text": "Il doppio del torneo di tennis Surbiton Trophy 2007, facente parte dell'ATP Challenger Series, ha avuto come vincitori Alex Kuznetsov e Mi\u0161a Zverev che hanno battuto in finale James Auckland e Stephen Huss 2-6, 6-3, [10-6]."}
{"id": "4364420", "revid": "736476", "url": "https://it.wikipedia.org/wiki?curid=4364420", "title": "Arthur Hope, II barone Rankeillour", "text": "Biografia.\nNacque a Marylebone, in Inghilterra, figlio di James Fitzalan Hope, I barone Rankeillour, e della sua prima moglie, Mabel Ellen Riddell. Studi\u00f2 alla Oratory School, a Sandhurst.\nCarriera.\nSi arruol\u00f2 Coldstream Guards nel 1914, allo scoppio della prima guerra mondiale, raggiungendo il grado di capitano. Venne ferito in azione in Francia e fu insignito della croce di guerra e della Croix de Guerre.\nLasci\u00f2 l'esercito alla fine della guerra. Entr\u00f2 nel partito conservatore e nel 1924 venne eletto al Parlamento nel collegio di Nuneaton, nel Warwickshire. Rappresent\u00f2, nella Camera dei comuni, Nuneaton (1924-1929) e Birmingham Aston (1931-1940).\nRicopr\u00ec la carica di Segretario privato del colonnello George Lane Fox. Fu un giocatore di cricket.\nVenne nominato Governatore di Madras nel 1940.\nMatrimonio.\nSpos\u00f2, il 2 giugno 1919, Grizel Gilmour, seconda figlia del generale di brigata Sir Robert Gordon Gilmour (1857-1939) e Lady Susan Lygon (1870-1962). Ebbero quattro figlie:\nMorte.\nMor\u00ec il 26 maggio 1958 all'et\u00e0 di 61 anni."}
{"id": "4364428", "revid": "77594", "url": "https://it.wikipedia.org/wiki?curid=4364428", "title": "Mersa Matruh", "text": ""}
{"id": "4364432", "revid": "1573940", "url": "https://it.wikipedia.org/wiki?curid=4364432", "title": "Scotinotylus formicarius", "text": "Scotinotylus formicarius () \u00e8 un ragno appartenente alla famiglia Linyphiidae. \u00c8 la specie tipo del genere.\nCaratteristiche.\nAll'interno del genere \"Scotinotylus\" appartiene al gruppo \"kenus\" insieme a \"S. kenus\", \"S. sanctus\", \"S. crinitus\", \"S. montanus\" e \"S. humilis\". Se ne distingue per l'apofisi tibiale alquanto lunga e appuntita.\nBiologia.\nQuesto ragno \u00e8 mirmecofilo, cio\u00e8 vive in associazione con le formiche; il suo habitat \u00e8 nei pressi dei nidi di \"Formica obscuripes\" .\nDistribuzione.\nLa specie \u00e8 stata rinvenuta in alcune localit\u00e0 degli USA: nel Wyoming e nello Stato di Washington (Bellingham)\nTassonomia.\nAl 2012 non sono note sottospecie e non sono stati esaminati nuovi esemplari dal 1981."}
{"id": "4364433", "revid": "729019", "url": "https://it.wikipedia.org/wiki?curid=4364433", "title": "UFC 37.5", "text": "UFC 37.5: As Real As It Gets \u00e8 stato un evento di arti marziali miste tenuto dalla Ultimate Fighting Championship il 22 giugno 2002 al resort Bellagio di Las Vegas, Stati Uniti.\nRetroscena.\n\"UFC 37.5\" \u00e8 stato un evento organizzato in fretta e furia per promuovere l'UFC sul variet\u00e0 TV \"The Best Damn Sports Show Period\", il quale trasmise il match tra Steve Berger e Robbie Lawler, ovvero il primo incontro di arti marziali miste trasmesso in TV negli Stati Uniti.\nIl nome dell'evento \"37.5\" venne scelto per il fatto che l'UFC aveva gi\u00e0 annunciato e promosso il successivo evento \"UFC 38: Brawl at the Hall\", il primo dell'UFC nel Regno Unito.\nL'evento presentava un'unica card di soli sei incontri e non venne trasmesso live in pay per view."}
{"id": "4364440", "revid": "767487", "url": "https://it.wikipedia.org/wiki?curid=4364440", "title": "Silent Night (film 2012)", "text": "Silent Night \u00e8 un film del 2012 diretto da Steven C. Miller.\nTrama.\nDurante la vigilia di Natale, una cittadina del Midwest degli Stati Uniti \u00e8 terrorizzata dalla presenza di un misterioso assassino travestito da Babbo Natale: nel cuore della notte, infatti, semina il panico uccidendo persone che, secondo lui, non si comportano bene. La polizia locale, guidata dal vice-sceriffo Bradymore, ancora sconvolta dalla morte del marito, \u00e8 molto preoccupata e cerca in tutti i modi di individuarlo e fermarlo. Nel frattempo, il killer uccide l'agente Jordan nel sotterraneo di una casa abbandonata, fulminandolo con le luci di Natale, in quanto colpevole di adulterio: aveva infatti condotto una relazione extra-coniugale con una donna sposata, anche se affermava di non saperlo. Poco dopo, la polizia scopre la donna, uccisa e fatta a pezzi.\nUn paio di ore dopo, l'assassino si presenta fuori da casa di una famiglia, composta da una madre e da sua figlia, viziata e prepotente. Egli fulmina e impala la bambina dopo che questa si era appena comportata male con la madre, lasciandola agonizzante ai piedi dell'albero di Natale. Giunge poi da un fotografo, gestore di un sito web pornografico e lo uccide con una falce, dopo aver fatto lo stesso con la sua assistente che, ignara di tutto, gli aveva aperto la porta. La ragazza che stava fotografando, invece, riesce a scappare fuori dalla finestra del bagno. L'assassino la raggiunge, la blocca, le trancia una gamba con un'ascia e la spinge in una cippatrice di legno in funzione, dove muore triturata tra atroci sofferenze. Durante i festeggiamenti per la vigilia di Natale, il killer si reca nella chiesa della citt\u00e0, dove prima taglia le dita, e poi pugnala con ripetute coltellate un prete, guardone e ladro, sotto gli occhi di una vecchietta devota, alla quale invece restituisce i soldi rubatole dal sacerdote.\nLa stessa notte, la vice-sceriffo della citt\u00e0 Aubrey Bradymore si reca in un bar sulle tracce di un sospetto, il quale le spiega il suo odio verso il Natale attraverso una leggenda metropolitana: si narra di una notte, nella quale un uomo rimase a casa da solo dopo che la moglie era uscita di casa per partecipare ad una festa. Cosciente della storia che la moglie conduceva all'epoca con un altro uomo, il killer si sarebbe travestito da Babbo Natale, e con un'arma da lui stesso costruita avrebbe ucciso con un lanciafiamme la donna ed il compagno. La leggenda vuole che ogni anno, in una citt\u00e0 diversa del mondo, quello stesso individuo si aggiri nella notte di Natale per compiere la sua vendetta, mietendo vittime e punendo i peccatori.\nIl folle si presenta alle spalle del sindaco della citt\u00e0, soffocandolo con delle luci di Natale. Una volta entrato in casa, cattura la figlia, una groupie cocainomane, la ferisce con un'ascia al piede e la infilza con le corna della testa di un cervo appesa al muro. Accorso in aiuto della sua fidanzata, anche il ragazzo viene assassinato, questa volta ucciso dall'ascia del killer, che gli sfonda il cranio. Infatti, in una scena precedente, egli aveva rubato i soldi al nonno invalido. La polizia individua nuovamente un sospetto e, dopo una lunga caccia, la vice sceriffo Aubrey Bradimore lo colpisce alla testa con una pistola. Solo dopo la donna si rende conto che, in realt\u00e0, il killer utilizza un piccolo pacchetto regalo per avvisare le sue vittime del suo arrivo, ricordandosi che sia in commissariato che in casa sua ve ne era uno. Nel frattempo, il maniaco infilza un poliziotto con una lancia in faccia e, irrompendo nella stazione di polizia, d\u00e0 alle fiamme lo sceriffo Cooper.\nLa vice-sceriffo torna a casa, dove ritrova suo padre morto e sventrato dal killer, mentre un altro sospetto, Santa Jim Epstein, rinchiuso in cella e vestito da Babbo Natale, viene fatto evadere dal killer che, dopo una breve colluttazione, lo uccide colpendolo ripetutamente con un tirapugni. La vice-sceriffo si ritrova a combattere il killer con l'ascia, e, durante lo scontro, sfonda una porta di vetro, ferendosi; riesce per\u00f2 a prendere il lanciafiamme e a bruciare vivo l'assassino, che in realt\u00e0 sopravvive, seppur gravemente ustionato.\nIn un altro flashback, la continuazione del precedente, un poliziotto, cio\u00e8 il padre della vice-sceriffo, dice al killer col lanciafiamme di lasciarlo cadere, e gli spara. Cadendo, il lanciafiamme brucia l'uomo caduto a terra e si scorge un bambino che osserva la scena da dentro una macchina. A questo punto, si capisce che il nuovo killer non \u00e8 altro che il figlio dell'uomo che sta morendo bruciato, tornato a vendicarsi di quanto successo anni prima. Infine, l'assassino scappa in un'auto dalla cittadina, dirigendosi verso un nuovo posto."}
{"id": "4364442", "revid": "1632387", "url": "https://it.wikipedia.org/wiki?curid=4364442", "title": "Gazebo Penguins", "text": "I Gazebo Penguins sono un gruppo musicale post-hardcore/emo-core italiano formatosi a Correggio nel 2004.\nBiografia.\nI Gazebo Penguins sono un gruppo musicale post-hardcore italiano formatosi a Correggio nel 2004.\nIl loro primo lavoro \u00e8 l'EP \"Invasion\", autoprodotto e registrato presso il Bunker Studio di Rubiera assieme a Carlo Pinna, e fatto uscire nel 2008 in 300 copie CD-R e free download.\nNel 2009 approdano presso l'etichetta Suiteside Records e pubblicano il primo disco -anche in free download-, cantato in inglese, dal titolo \"The name is not the named\", una citazione da Alfred Korzybski e il suo lavoro di filosofia semantica secondo cui gli esseri umani non possono sperimentare il mondo direttamente, ma solo attraverso le loro astrazioni (impressioni non verbali, che derivano dal sistema nervoso, e indicatori verbali derivati ed espressi dalla lingua).\nDopo l'uscita del disco la band riesce a fare una quarantina di date nei due anni successivi, finch\u00e9 non si chiude di nuovo in studio per registrare il nuovo disco.\n\u00c8 infatti l'inverno del 2011 quando i Gazebo Penguins scelgono l'Igloo Audio Factory a Correggio (lo studio di registrazione da poco aperto dal loro bassista Andrea Sologni) per registrare assieme a Francesco Donadello (gi\u00e0 tecnico di Giardini di Mir\u00f2, Massimo Volume, Offlaga Disco Pax) il nuovo lavoro.\nNasce cos\u00ec \"Legna\", il secondo full-length della band, cantato in italiano e messo in free download l'11 maggio 2011 sul loro sito. Il disco verr\u00e0 poi pubblicato dall'etichetta To Lose La Track in 500 copie serigrafate e numerate a mano, quindi in vinile, e ristampato poi in CD sempre da TLLT nel dicembre del 2011 dopo l'esaurimento delle precedenti copie.\nIl singolo \"Senza di te\", in cui canta e partecipa alla stesura del testo Jacopo Lietti dei Fine Before You Came, viene inserita nel dicembre 2011 nella classifica delle migliori canzoni italiane dell'anno secondo Rockit.it. \"Legna\" finisce in numerose classifiche di fine 2011 di riviste e webzine , riceve circa 60 recensioni tra webzine e riviste cartacee, e i Gazebo Penguins nei 15 mesi successivi all'uscita del disco fanno 70 concerti in tutta Italia.\nNell'aprile 2012, in occasione del Record Store Day, fanno uscire \"I Cani non sono i Pinguini non sono I Cani\", uno split in vinile assieme alla band romana I Cani, pubblicato da To Lose La Tracke 42Records, messo a disposizione anche questo gratuitamente in rete, che li porta a dividere il palco con I Cani al Piper Club a Roma e all'Estragon Club a Bologna.\nNel giugno 2012 esce per un collettivo di etichette (tra cui sempre To Lose La Track) uno split in vinile rosa fluo (lo Splittone paura) assieme alle band Verme e Do Nascimiento. Anche questo in free download.\nI Gazebo Penguins concludono il tour di \"Legna\" il 20 ottobre 2012 al TPO di Bologna.\nNel novembre 2012 Capra, il chitarrista della band, \u00e8 ospite della trasmissione \"Late Night With The Pills\" su Deejay TV.\nLa canzone \"Renato A. T.\", contenuta in \"Splittone Paura\", viene inserita nel dicembre 2012 tra le migliori 100 canzoni dell'anno secondo Rockit.it.\nNella prima met\u00e0 del 2013 viene pubblicato in free download e in cd e vinile da To Lose La Track il terzo album studio della band emiliana,\" Raudo\". Il relativo tour li vedr\u00e0 solcare i palchi dei club di gran parte d'Italia nei quali riscuoteranno spesso un ottimo successo, assumendo sempre maggior popolarit\u00e0 nell'ambiente alternative, tanto da essere premiati al MEI 2013 come miglior gruppo live.\nSempre nel 2013 partecipano al brano \"Corso Trieste\", incluso nell'album \"Glamour\" de I Cani.\nA marzo 2017 viene pubblicato il quarto album della band, Nebbia, per l'etichetta To Lose La Track, preceduto nel mese di gennaio dal singolo \"Febbre\"."}
{"id": "4364446", "revid": "247222", "url": "https://it.wikipedia.org/wiki?curid=4364446", "title": "Vinyl Goddess From Mars", "text": ""}
{"id": "4364454", "revid": "200568", "url": "https://it.wikipedia.org/wiki?curid=4364454", "title": "Propantriolo", "text": ""}
{"id": "4364468", "revid": "767487", "url": "https://it.wikipedia.org/wiki?curid=4364468", "title": "Banca di Chosen", "text": "La Banca di Joseon o Banca di Chosen \u00e8 stata la banca centrale della Corea coloniale e della Corea del Sud. La banca ha emesso lo yen coreano dal 1910 al 1945 e il won dal 1945 al 1950.\nStoria e contesto.\nLa banca \u00e8 stata fondata dal Governatore Generale della Corea nel 1910 come \"Kankoku Gink\u014d\", prendendo il posto delle filiali coreane private della Daiichi Kokuritsu Gink\u014d (Prima Banca Nazionale), che aveva fondato una filiale nel 1878. A seguito dell'annessione dell'impero coreano da parte del Giappone nel 1910, la banca fu riorganizzata e il suo nome fu cambiato per riflettere il nome ufficiale della COrea.\nLa banca rimase una societ\u00e0 a capitale privato le cui azioni erano detenute da varie banche e societ\u00e0 giapponesi; tuttavia, il consiglio di amministrazione era nominato dal Governatore Centrale della Corea.\nI compiti della banca consistevano nell'emissione della valuta in Corea, nella regolamentazione dei prezzi interni e nel fornire servizi al commercio internazionale con filiali site nel Manciuku\u00f2, nei principali porti cinesi e giapponesi, cos\u00ec come a Londra e New York. \nLa banca fu sciolta nel 1950 e sostituita dalla neocostituita Banca di Corea."}
{"id": "4364474", "revid": "1442080", "url": "https://it.wikipedia.org/wiki?curid=4364474", "title": "913 (numero)", "text": "Novecentotredici (913) \u00e8 il numero naturale dopo il 912 e prima del 914."}
{"id": "4364477", "revid": "729019", "url": "https://it.wikipedia.org/wiki?curid=4364477", "title": "UFC 27", "text": "UUFC 27: Ultimate Bad boyz \u00e8 stato un evento di arti marziali miste tenuto dalla Ultimate Fighting Championship il 22 settembre 2000 alla Lakefront Arena di New Orleans, Stati Uniti."}
{"id": "4364482", "revid": "1543377", "url": "https://it.wikipedia.org/wiki?curid=4364482", "title": "Franco La Torre", "text": "Pacifista e cooperante internazionale, \u00e8 figlio di Pio La Torre e Giuseppina Zacco. Dal 2002 al dicembre 2015 \u00e8 stato membro della presidenza di \"Libera\".\nBiografia.\nFranco La Torre si \u00e8 laureato in Storia Moderna e Contemporanea presso l'Universit\u00e0 \u201cLa Sapienza\u201d di Roma, con una tesi sulla nascita dell'Autonomia Siciliana, ed ha successivamente conseguito un Master in Development Studies, presso la East Anglia University, UK.\nDopo una prima esperienza politica nella Federazione Giovanile Comunista Italiana, dove ha diretto gli studenti di Roma Centro, comincia a lavorare nel settore della comunicazione, nel 1976 come direttore di Radio Blu, poi come funzionario del Dipartimento stampa e propaganda della Direzione del Partito Comunista Italiano.\nCome esperto in cooperazione internazionale allo sviluppo, nel 1988 comincia a lavorare in Medio Oriente, Mediterraneo e Africa divenendo nel 1991 coordinatore residente a Gerusalemme dei progetti delle Ong del COCIS (Associazione di Ong italiane). \u00c8 stato dal 1995 responsabile delle attivit\u00e0 europee e mediterranee e quindi direttore di ECOMED l'Agenzia per lo Sviluppo Sostenibile del Mediterraneo della citt\u00e0 di Roma, con cui si \u00e8 impegnato nella cooperazione e nelle relazioni internazionali tra Roma e le citt\u00e0 mediterranee. Dal 2002 er conto del Comune di Roma \u00e8 stato responsabile, di \u201cRoma per la Pace a Gerusalemme\u201d, un'iniziativa per il rilancio del processo di pace in Medio Oriente, divenendo poi responsabile per il Mediterraneo, il Medio Oriente e per le attivit\u00e0 inerenti agli Obiettivi di Sviluppo del Millennio presso l'Ufficio Relazioni Internazionali del Gabinetto del Sindaco fino al 2008.\nAttualmente \u00e8 responsabile dell'Ufficio Internal Auditing, supporta il Responsabile Anticorruzione e Trasparenza e dell'ufficio progetti europei di Risorse per Roma SpA.\nSul piano dell'attivit\u00e0 antimafia, \u00e8 stato Presidente della Consulta Antimafie della Provincia di Roma e membro del Comitato scientifico dell'Osservatorio della Legalit\u00e0 della Fillea, del Comitato dei Garanti di SOS Impresa, associazione contro il racket e le estorsioni e della Commissione consultiva permanente di \u201cAvviso Pubblico\u201d \u2013 Associazione di enti locali e regionali per la formazione civile contro le mafie\n\u00c8 stato membro dell'Ufficio di Presidenza di \"Libera\" fino a dicembre 2015, quando lascia in polemica con i vertici e Presidente di Flare \u2013 Freedom Legality and Rights in Europe, la rete che raccoglie circa 40 organizzazioni impegnate nel contrasto al crimine organizzato.\nSi candida alle elezioni regionali in Sicilia del 2017 nella lista del PD, ma non viene eletto."}
{"id": "4364483", "revid": "1924342", "url": "https://it.wikipedia.org/wiki?curid=4364483", "title": "Model'", "text": "Model () \u00e8 il terzo album in studio del gruppo musicale ucraino Okean El'zy, pubblicato nel 2001.\nCitazioni.\n\"L'argomento su cui ho scritto la canzone \"\u0414\u0440\u0443\u0433\" mi ha toccato personalmente e credo di non essere l'unico ad aver condiviso una tale esperienza.. \u00e8 che alcuni hanno paura a parlare ad alta voce\" (Svyatoslav Vakarchuk)"}
{"id": "4364501", "revid": "8596", "url": "https://it.wikipedia.org/wiki?curid=4364501", "title": "Taxi blues", "text": ""}
{"id": "4364502", "revid": "55417983", "url": "https://it.wikipedia.org/wiki?curid=4364502", "title": "SS248", "text": ""}
{"id": "4364504", "revid": "8596", "url": "https://it.wikipedia.org/wiki?curid=4364504", "title": "Pixote, la legge del pi\u00f9 debole", "text": ""}
{"id": "4364505", "revid": "55418012", "url": "https://it.wikipedia.org/wiki?curid=4364505", "title": "SS249", "text": ""}
{"id": "4364507", "revid": "55418042", "url": "https://it.wikipedia.org/wiki?curid=4364507", "title": "SS250", "text": ""}
{"id": "4364508", "revid": "1573940", "url": "https://it.wikipedia.org/wiki?curid=4364508", "title": "Melychiopharis", "text": "Melychiopharis \u00e8 un genere di ragni appartenente alla famiglia Araneidae.\nEtimologia.\nIl nome del genere deriva dal greco ', \"meil\u00ecchios\", cio\u00e8 \"dolce, soave, amorevole, mite, piacevole\" e ', \"ph\u00e0ros\", cio\u00e8 \"manto, mantello\", per i colori piacevoli all'aspetto.\nDistribuzione.\nLe due specie oggi note di questo genere sono state rinvenute in Brasile.\nTassonomia.\nQuesto genere \u00e8 stato inizialmente trasferito alla famiglia Theridiidae a seguito di un lavoro dell'aracnologo Levi del 2002.\nNel 2005, un lavoro degli aracnologi Santos, Brescovit &amp; Levi riport\u00f2 Melychiopharis nell'alveo della famiglia Araneidae, pur non attribuendolo ad alcuna sottofamiglia per le sue peculiarit\u00e0.\nDal 2011 non sono stati esaminati esemplari di questo genere.\nA maggio 2014, si compone di due specie:"}
{"id": "4364509", "revid": "120517400", "url": "https://it.wikipedia.org/wiki?curid=4364509", "title": "Come fu che Obelix cadde da piccolo nel paiolo del druido", "text": "Come fu che Obelix cadde da piccolo nel paiolo del druido \u00e8 una storia illustrata, prequel della serie di Asterix, pubblicata per la prima volta sul giornale francese Pilote il 20 maggio 1989 e ristampato, con un numero maggiore di disegni, come albo nel 1989 in Francia e, nel corso dello stesso anno, in Italia.\nTrama.\nCome dice il titolo stesso, l'attore principale \u00e8 Obelix, all'et\u00e0 di sei anni.\nAnche Asterix ha la stessa et\u00e0, come risulta per\u00f2 da un'altra storia (\"La nascita di Asterix e Obelix\"), nella quale i nostri nascono lo stesso giorno, mentre gli altri eroi (Ordinalfabetix, Automatix e Assurancetourix) del noto villaggio gallico erano gi\u00e0 grandicelli (anche loro sei anni?).\nTra \"La nascita ...\" e \"Come fu che ...\" ci sono quindi sei anni di differenza: nella prima storia i romani non avevano ancora invaso la Gallia, mentre nella seconda il villaggio ha gi\u00e0 conosciuto il pericolo dell'oppressione nemica, poich\u00e9 si assiste alla consueta scena nella quale viene distribuita la pozione magica. In questa tavola compare Abraracourcix adulto, compatibilmente a \"Asterix e lo scudo degli Arverni\". Abraracourcix, per\u00f2, quando assiste alla nascita di Asterix e Obelix viene disegnato come un bambino.\nGli altri personaggi, invece, pare abbiano ancora sei anni. Il loro gioco preferito \u00e8 fare la lotta. Obelix \u00e8 un paffuto bambino bonaccione e pauroso che si lascia sempre picchiare, giocando la parte del romano. Durante l'assenza degli adulti dal villaggio, Asterix obbliga l'amico a bere un sorso di pozione magica, cos\u00ec da poter rispondere alle angherie dei compagni, ma la situazione precipita."}
{"id": "4364511", "revid": "30610", "url": "https://it.wikipedia.org/wiki?curid=4364511", "title": "D-Block", "text": ""}
{"id": "4364519", "revid": "767487", "url": "https://it.wikipedia.org/wiki?curid=4364519", "title": "Kraj (film)", "text": "Kraj \u00e8 un film del 2010 diretto da Aleksej U\u010ditel'."}
{"id": "4364520", "revid": "1149807", "url": "https://it.wikipedia.org/wiki?curid=4364520", "title": "Diario di una schiappa - Si salvi chi pu\u00f2!", "text": "Diario di una schiappa - Si salvi chi pu\u00f2! (\"Diary of a Wimpy Kid: Cabin Fever\") \u00e8 il sesto libro della saga di libri umoristici \"Diario di una schiappa\", scritta da Jeff Kinney. Il libro racconta il terzo anno di scuola media di Greg Heffley, un ragazzino che scrive tutte le sue disavventure su un diario. Il volume, come tutti gli altri della serie, \u00e8 stato pubblicato dalla casa editrice Il Castoro, il 1\u00ba gennaio 2013. \u00c8 stato originariamente pubblicato negli Stati Uniti il 15 novembre 2011.\nTrama.\nGreg Heffley \u00e8 nei guai. Qualcuno ha sporcato i muri della scuola e lui \u00e8 il primo sospettato. Ma Greg \u00e8 sicuro di essere innocente! O almeno, \"quasi \"innocente... Quando la verit\u00e0 sta per essere scoperta, una tempesta di neve si abbatte sulla citt\u00e0 e la famiglia Heffley rimane bloccata in casa. Greg sa che allo sciogliersi della neve dovr\u00e0 affrontare le autorit\u00e0, ma nel frattempo... c'\u00e8 una punizione peggiore del passare le vacanze in trappola con Manny, Rodrick e Susan?"}
{"id": "4364525", "revid": "767487", "url": "https://it.wikipedia.org/wiki?curid=4364525", "title": "Maria Larssons eviga \u00f6gonblick", "text": "Maria Larssons eviga \u00f6gonblick \u00e8 un film del 2008 diretto da Jan Troell."}
{"id": "4364545", "revid": "55418650", "url": "https://it.wikipedia.org/wiki?curid=4364545", "title": "LQFB", "text": ""}
{"id": "4364557", "revid": "834", "url": "https://it.wikipedia.org/wiki?curid=4364557", "title": "Fuoricampo interno", "text": ""}
{"id": "4364558", "revid": "767487", "url": "https://it.wikipedia.org/wiki?curid=4364558", "title": "A Glimpse Inside the Mind of Charles Swan III", "text": "A Glimpse Inside the Mind of Charles Swan III \u00e8 un film del 2012 scritto e diretto da Roman Coppola e con protagonisti Charlie Sheen, Jason Schwartzman, Bill Murray, Katheryn Winnick e Patricia Arquette.\nTrama.\nCharles Swan III \u00e8 un graphic designer di successo la cui fama e fortuna lo hanno reso irresistibile agli occhi delle donne. A causa di questo successo con le donne, la sua fidanzata Ivana lo lascia e lui, ossessionato dalla donna che ama e che ha perso, finisce con la sua auto in una piscina. Risvegliatosi in ospedale l'uomo incomincia a fare i conti con la propria vita ed entra in uno stato di profondo dubbio che lo spinge a elaborare fantasie deliranti che spesso coinvolgono alcune delle sue relazioni passate. Charles si render\u00e0 conto molto presto di aver lasciato scappare l'unica donna che per lui contava davvero.\nPromozione.\nIl primo trailer ufficiale del film \u00e8 stato distribuito online il 30 novembre 2012, a cui \u00e8 seguita l'11 gennaio 2013 la distribuzione del Red Band Trailer.\nDistribuzione.\nIl film \u00e8 stato presentato in anteprima assoluta il 15 novembre 2012 alla settima edizione del Festival Internazionale del Film di Roma, ottenendo applausi da parte del pubblico e della critica. Successivamente \u00e8 stato distribuito nei cinema statunitensi a partire dall'8 febbraio 2013."}
{"id": "4364559", "revid": "834", "url": "https://it.wikipedia.org/wiki?curid=4364559", "title": "Grande slam (baseball)", "text": ""}
{"id": "4364561", "revid": "834", "url": "https://it.wikipedia.org/wiki?curid=4364561", "title": "Grande Slam (baseball)", "text": ""}
{"id": "4364564", "revid": "729019", "url": "https://it.wikipedia.org/wiki?curid=4364564", "title": "Brian Cage", "text": "Molto conosciuto per i suoi match in Pro Wrestling Guerrilla, nella Total Nonstop Action Wrestling/Impact Wrestling e a Lucha Underground. \u00c8 stato anche sotto contratto con la WWE, militando nella Florida Championship Wrestling come Kris Logan, dove \u00e8 stato tag team champion, insieme a Justin Gabriel.\nFamoso per le capacit\u00e0 di unire la potenza con l'atletismo tipico di categorie di peso inferiori.\nCarriera.\nTotal Nonstop Action Wrestling (2012\u20132014).\nInizialmente Cage fece un'apparizione nella Total Nonstop Action Wrestling il 30 agosto 2012 lottando in un dark match contro Robbie E e venendo sconfitto. L'anno seguente fece un'altra apparizione a \"Impact Wrestling\" il 10 gennaio 2013 e fu sconfitto da Jay Bradley. Nell'estate 2014 a \"Destination X\" prese parte a un triple threat match che comprendeva anche Sanada e Crazzy Steve in un incontro di qualificazione al round successivo del torneo per l'assegnazione del vacante TNA X Division Championship, ma venne sconfitto anche questa volta.\nLucha Libre AAA Worldwide (2015\u20132019).\nIl 27 febbraio 2015 Cage fece il suo debutto nella federazione messicana Lucha Libre AAA Worldwide (AAA), schienando l'AAA Mega Champion El Patr\u00f3n Alberto nel corso di un six-man tag team match. Il 1\u00ba aprile Cage sconfisse nuovamente Alberto grazie all'aiuto di \"La Sociedad\" in un match che originariamente avrebbe dovuto svolgersi all'evento \"Rey de Reyes\". Al termine dell'incontro, Cage domand\u00f2 l'opportunit\u00e0 di poter sfidare Alberto per il titolo. Il match titolato si svolse il 14 giugno allo show \"Verano de Esc\u00e1ndalo\", dove Alberto vinse per squalifica dell'avversario. Il 9 agosto a \"Tripleman\u00eda XXIII\", Cage fu sconfitto da Alberto in un \"Lucha de Apuestas\" e fu rapato a zero come da stipulazione del match.\nAll Elite Wrestling (2020\u2013presente).\nA gennaio 2020, poco dopo aver lasciato Impact Wrestling, Cage firma un contratto con la All Elite Wrestling, ma non ha potuto apparire negli show fin da subito a causa di un infortunio al bicipite.\nCage fece il suo debutto ufficiale in AEW nelle vesti di heel il 23 maggio 2020, a \"Double or Nothing 2020\", prendendo parte al Casino Ladder Match, accompagnato dal suo nuovo manager Taz, che lo introdusse come detentore del titolo FTW Championship, una cintura non ufficialmente riconosciuta dalla AEW. Cage vinse questo match, diventando quindi lo sfidante numero uno all'AEW World Championship. Nelle settimane successive quindi Cage si confronta pi\u00f9 volte col campione Jon Moxley, venendo anche alle mani nel parcheggio dell'arena. I due avrebbero dovuto sfidarsi nella seconda serata dell'evento \"Fyter Fest 2020\", ma, visto il periodo di quarantena che si rese necessario per Moxley, dopo che la moglie, Renee Young, contrasse il Covid-19, il match venne rinviato a \"Fight for the Fallen\", ma perse quando Taz gett\u00f2 la spugna sul ring.\nIl 21 luglio a \"Dark\", Cage form\u00f2 un'alleanza con Ricky Starks dopo aver aggredito insieme Robert Anthony e Darby Allin al termine del loro match. Il team, guidato da Taz come manager, fu battezzato Team Taz, e cominci\u00f2 un feud con Darby Allin e Jon Moxley. Il 5 settembre Cage prese parte alla 21-man Casino Battle Royale svoltasi a \"All Out\", ma fu eliminato da Lance Archer. Nella puntata di \"Dynamite\" del 7 ottobre, Cage difese il titolo FTW Championship battendo Will Hobbs. Il mese successivo, Hobbs si alle\u00f2 con Cage, Taz e Starks dopo aver colpito Cody Rhodes con la cintura FTW di Cage. Il 2 dicembre 2020 a \"Winter Is Coming\", Starks &amp; Hobbs, ora chiamati \"Powerhouse Hobbs\", persero un tag team match contro Cody Rhodes &amp; Darby Allin, al termine del quale, Cage, Hobbs e Starks infierirono su Rhodes e Allin fino a quando Sting fece il suo debutto nella AEW costringendo tutti gli aggressori a fuggire. Il 21 gennaio a \"Dynamite\", fu annunciato che Cage e Ricky Starks avrebbero affrontato Darby Allin e Sting in uno street fight match a \"Revolution\". Il 17 marzo a \"Dynamite\", Brian Cage mostr\u00f2 segni di un prossimo turn face mostrando rispetto a Sting con grande amarezza di Tazz e del resto del Team Taz. Il 14 luglio 2021 allo show \"Fyter Fest\", perse l'FTW World Championship venendo sconfitto da Ricky Starks dopo che era stato colpito in testa con la cintura per mano dei Powerhouse Hobbs, venendo cos\u00ec ufficialmente estromesso dal Team Taz.\nVita privata.\nNel 2016 Cage inizi\u00f2 a frequentare Melissa Santos, che in quel periodo lavorava come ring announcer di Lucha Underground. Il 23 gennaio 2018 i due danno alla luce la loro prima figlia, Skylar Faith Button. I due si sono sposati il 12 luglio 2019."}
{"id": "4364572", "revid": "767487", "url": "https://it.wikipedia.org/wiki?curid=4364572", "title": "Societ\u00e0 Sportiva Nola 1987-1988", "text": "Questa voce raccoglie le informazioni riguardanti la Societ\u00e0 Sportiva Nola nelle competizioni ufficiali della stagione 1987-1988.\nStagione.\nLa stagione 1987-1988 del Nola \u00e8 stata la 3\u00aa stagione in Serie C2."}
{"id": "4364574", "revid": "61051", "url": "https://it.wikipedia.org/wiki?curid=4364574", "title": "Guy Louis II Vernansal", "text": "Biografia.\nFiglio di Guy Louis I Vernansal pittore ed arazziere, complet\u00f2 lo studio della pittura a Roma e a Venezia tra il 1709 e il 1712. Fu pittore ed incisore. Ebbe numerose commissioni a Padova, dove comp\u00ec nella chiesa dei chierici regolari Teatini, il \"Paradiso\" sullo volta, da molti considerato il suo capolavoro. Dopo i lavori padovani ebbe commissioni anche a Brescia. Il pittore \u00e8 caratterizzato da un talento acuto ma incostante, con il ragionato uso dei colori e delle luci e della resa pittorica. Torno in Francia nel 1734 e fu accolto nell'Accademia; mor\u00ec a Parigi nel 1749."}
{"id": "4364580", "revid": "385071", "url": "https://it.wikipedia.org/wiki?curid=4364580", "title": "Cinabro nero", "text": ""}
{"id": "4364583", "revid": "1573940", "url": "https://it.wikipedia.org/wiki?curid=4364583", "title": "Hypsugo ariel", "text": "Il pipistrello leggiadro (Hypsugo ariel ) \u00e8 un pipistrello della famiglia dei Vespertilionidi diffuso nell'Africa nord-orientale e in Israele.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 28 e 32\u00a0mm, la lunghezza dell'avambraccio tra 28 e 31\u00a0mm, la lunghezza della coda tra 30 e 34\u00a0mm e la lunghezza delle orecchie tra 9 e 10\u00a0mm.\nAspetto.\nLa pelliccia \u00e8 lunga. Le parti dorsali sono giallo-brunastre chiare, con la base dei peli grigio ardesia, mentre le parti ventrali sono grigiastre chiare. Le orecchie sono relativamente corte e arrotondate, il margine interno \u00e8 fortemente convesso alla base, dove \u00e8 presente un piccolo lobo, e leggermente convesso sopra. Il margine esterno \u00e8 convesso con un lobo antitragale arrotondato. Il trago \u00e8 corto, con la punta arrotondata, il margine anteriore diritto, mentre quello posteriore \u00e8 convesso e con un piccolo lobo alla base. Le membrane alari sono marroni chiare ed attaccate posteriormente alla base delle dita dei piedi. La punta della lunga coda si estende oltre l'ampio uropatagio. Il calcar ha una carenatura terminale rudimentale.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in una zona lungo il confine orientale tra Egitto e Sudan, nel Kordofan, Sudan centrale e nel Negev settentrionale, in Israele.\nStato di conservazione.\nLa IUCN Red List, considerata la mancanza di informazioni recenti sull'areale, lo stato di conservazione e i requisiti ecologici, classifica \"H.ariel\" come specie con dati insufficienti (DD)."}
{"id": "4364584", "revid": "254059", "url": "https://it.wikipedia.org/wiki?curid=4364584", "title": "Giacinto Bianchi", "text": "Biografia.\nCarlo Giacinto Bianchi nacque a Villa Pasquali, frazione di Sabbioneta, nella Bassa Mantovana. Primogenito di numerosa famiglia contadina, sent\u00ec presto la vocazione a divenire missionario. Frequent\u00f2 il ginnasio a Casalmaggiore e fu poi ammesso nel Seminario di Cremona. Venne ordinato il 29 maggio 1858 dal vescovo Antonio Novasconi e inizi\u00f2 l'attivit\u00e0 pastorale in piccoli centri di campagna vicini a Villa Pasquali.\nNel 1860 venne trasferito a Scandolara Ravara dove nel 1864 istitu\u00ec la locale Pia Unione delle Figlie di Maria e di sant'Agnese, che fu tra le prime associate a quella fondata a Roma il 23 gennaio 1864. Nello stesso anno fond\u00f2 la \"Casa di Lavoro\" per l'accoglienza di donne nubili intenzionate a vivere e lavorare in comunit\u00e0. Bianchi non confer\u00ec carattere confessionale a questa fondazione, ma gli anticlericali della zona la ostacolarono ugualmente, fino ad ottenerne la chiusura all'inizio del 1865, insieme all'allontanamento del sacerdote.\nIl trasferimento a Genova.\nGiunse nel capoluogo ligure, dove fu accolto da Giuseppe Frassinetti, priore di Santa Sabina, e in breve divenne suo stretto collaboratore. Fu un periodo di decisiva formazione culturale e spirituale anche nella prospettiva missionaria, allora particolarmente viva a Genova dove nel 1855 Antonio Brignole Sale aveva fondato il Collegio internazionale per le missioni estere. In quest'epoca inizi\u00f2 l'intensa attivit\u00e0 di predicazione che divenne impegno qualificante di tutta la sua vita sacerdotale.\nIl 31 maggio 1863 la nobile genovese Eugenia Ravasco assisteva ad una predica del Bianchi, al termine della quale avrebbe avuto la certezza della chiamata soprannaturale e si dedic\u00f2 quindi totalmente ad opere di educazione cristiana fondando le Figlie dei Sacri Cuori di Ges\u00f9 e di Maria. Giacinto Bianchi mantenne con l'Istituto e la fondatrice un rapporto di stima e di collaborazione per molti anni.\nRimase a Genova anche dopo la morte di Frassinetti, sopraggiunta il 2 gennaio 1868, ospitato presso diverse parrocchie cittadine. Da qui partiva per predicare in molte diocesi di Lombardia, Piemonte e Veneto; per diversi anni durante i mesi estivi si rec\u00f2 anche in Francia e Svizzera per assistere spiritualmente gli emigranti italiani.\nNel 1868 and\u00f2 per la prima volta in Palestina: da questo viaggio nacquero in lui l'amore per la Terra Santa e una grande devozione a Maria.\nPigna e le Figlie di Maria Missionarie.\nDal 1870 al 1872 fu accolto tra i novizi della Compagnia di Ges\u00f9. Entr\u00f2 in noviziato a Monaco Principato e fu poi inviato a Chieri. A questo periodo risale il primo contatto con Pigna, piccolo centro dell'entroterra ligure in diocesi di Ventimiglia, dove si era recato a predicare una missione. Nonostante le doti umane e spirituali, non fu ammesso fra i gesuiti poich\u00e9 giudicato cagionevole di salute.\nIl vescovo di Ventimiglia, su richiesta della popolazione, lo richiam\u00f2 a Pigna, che diverr\u00e0 determinante nella sua vita di sacerdote e fondatore. Qui inizi\u00f2 un'intensa attivit\u00e0 pastorale: eresse la Pia Unione delle Figlie di Maria e guid\u00f2 numerose giovani, restaur\u00f2 la chiesa parrocchiale di San Michele Arcangelo, promosse numerose confraternite, costru\u00ec in forma di grotta un oratorio dedicato alla Madonna di Lourdes.\nContinuava per\u00f2 a mantenere desto il suo interesse per le missioni, tanto che verso la fine del 1874 seppe che il canonico genovese Antonio Belloni aveva lanciato un appello per l'orfanotrofio arabo-cattolico da lui fondato a Betlemme: era in difficolt\u00e0 economiche e cercava aiuto per la cucina e il guardaroba. In un'omelia Giacinto Bianchi rilanci\u00f2 l'appello alle giovani di Pigna invitandole a partire per la Palestina. La proposta fu subito accolta da Caterina Orengo, cui in breve si unirono altre quattro Figlie di Maria. Dopo un periodo di vita comune, partirono da Genova il 22 agosto 1876 e a Betlemme costituirono il primo nucleo delle Figlie di Maria Missionarie. Vissero il loro carisma nello spirito e nello stile della Vergine, fedeli alla preghiera e al servizio nell'opera educativa.\nNel frattempo, costretto da false accuse ad abbandonare Pigna, nel 1878 era tornato a Genova intensificando la sua attivit\u00e0 di predicatore. Nel 1890 Propaganda Fide lo nomin\u00f2 Missionario apostolico.\nNel 1892 l'Orfanotrofio di Betlemme fu rilevato dai Salesiani e le Figlie di Maria Missionarie decisero di rientrare in Italia. Giacinto Bianchi le accolse come un padre sollecito e generoso, sostenne sacrifici e difficolt\u00e0 pur di conservare il germe del nascente istituto che in breve conobbe una consolante fioritura di vocazioni.\nGli ultimi anni.\nNel luglio 1911, logorato dai viaggi, dai disagi e dalla fatica si ritir\u00f2 a Villa Pasquali, dove dal 1910 aveva iniziato la costruzione di una chiesa dedicata a Sant'Ermelinda, vergine belga del IV secolo eletta a patrona delle Figlie di Maria Missionarie. L'edificio non fu completato poich\u00e9 venne a mancare il sostegno di una benefattrice che aveva promesso ingenti risorse. Con grande dolore Giacinto Bianchi fu costretto ad abbandonare questo suo ultimo progetto; la costruzione venne demolita nel corso degli anni Venti.\nMuore l'11 febbraio 1914, festa di Nostra Signora di Lourdes. Era vissuto povero e nella provvisoriet\u00e0, fiducioso in Dio, pronto a consolare e sollevare il prossimo.\nProcesso di beatificazione.\nLa fama di santit\u00e0 di Giacinto Bianchi si diffuse subito dopo la sua morte e all'inizio del 1915 usc\u00ec a Genova una prima biografia. Le difficolt\u00e0 dei tempi fecero ritardare fino al 1949 l'apertura del processo ordinario informativo presso la diocesi di Cremona; questa prima fase termin\u00f2 nel 1962. Il corpo fu traslato a Roma nel 1974 e nello stesso anno si concluse con esito positivo il processo canonico sui suoi scritti. Nel maggio 1993 fu presentata la \"Positio super virtutibus\".\nIl 6 dicembre 2008 \u00e8 stato dichiarato venerabile da Benedetto XVI.\nLe ulteriori fasi dell'iter per la beatificazione sono riprese nel 2012.\nI suoi scritti.\nLe fonti autografe di Giacinto Bianchi constano di circa 800 documenti di vario genere (appunti di predicazione, schemi per conferenze, tracce di lettura, testi spirituali e devozionali, materiale epistolare, memorie storiche) conservati nell'Archivio storico delle Figlie di Maria Missionarie a Roma."}
{"id": "4364585", "revid": "486946", "url": "https://it.wikipedia.org/wiki?curid=4364585", "title": "Jehan de la Tr\u00e9moille", "text": ""}
{"id": "4364593", "revid": "76963", "url": "https://it.wikipedia.org/wiki?curid=4364593", "title": "Mattie Liptak", "text": " \nBiografia.\nMattie \u00e8 nato a Walker, un piccolo paese della Louisiana. Figlio di Brenda e Robert Liptak. Ha iniziato a perseguire attraverso il suo programma di teatro locale nella sua scuola. Durante l'esecuzione nelle produzioni, ha presto capito che questo era quello che voleva fare da grande. Mattie infatti ha detto: \"Quando ai bambini della mia classe \u00e8 stato chiesto cosa volevano fare da grandi, la maggior parte di loro ha detto veterinari, avvocati o medici. Io ho sempre detto che volevo fare l'attore \" - \"When kids in my class were asked what they wanted to be when they grew up, most of them said veterinarians, lawyers, or doctors. I always said I wanted to be an actor\". Ha un profilo twitter e un sito ufficiale."}
{"id": "4364594", "revid": "1573940", "url": "https://it.wikipedia.org/wiki?curid=4364594", "title": "Hypsugo bodenheimeri", "text": "Il pipistrello di Bodenheimer (Hypsugo bodenheimeri ) \u00e8 un pipistrello della famiglia dei Vespertilionidi diffuso nel Vicino Oriente.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 32 e 41\u00a0mm, la lunghezza dell'avambraccio tra 26 e 32\u00a0mm, la lunghezza della coda tra 26 e 37\u00a0mm e la lunghezza delle orecchie tra 8 e 12\u00a0mm.\nAspetto.\nLa pelliccia \u00e8 lunga e densa. Le parti dorsali sono giallo-biancastre, con la base color ardesia, mentre le parti ventrali sono bianche. Sui lati del muso sono presenti delle masse ghiandolari. Le orecchie sono chiare, semitrasparenti, relativamente lunghe e arrotondate, il margine anteriore \u00e8 leggermente concavo, mentre quello posteriore \u00e8 convesso all'estremit\u00e0. Il lobo antitragale \u00e8 ben sviluppato, alto e stretto, il trago \u00e8 lungo circa quanto la met\u00e0 del padiglione auricolare, concavo nel margine anteriore e con la punta smussata. Le ali sono scure e attaccate posteriormente alla base delle dita dei piedi. La punta della lunga coda si estende oltre l'ampio uropatagio, il quale \u00e8 chiaro e semi-trasparente. \nEcolocazione.\nEmette ultrasuoni a basso ciclo di lavoro, con impulsi di breve durata a frequenze comprese tra 87 e 41,6 kHz ed energia massima a 49,1 kHz.\nBiologia.\nComportamento.\nSi rifugia nelle feritoie e nelle fessure delle rocce. L'attivit\u00e0 predatoria inizia alle prime ore della sera. Il suo volo delicato e basso sopra il terreno o intorno agli alberi. Sembra essere attivo durante tutto l'anno, sebbene sia stato osservato raramente in inverno.\nAlimentazione.\nSi nutre di insetti catturati in volo, particolarmente lepidotteri, ditteri e coleotteri.\nRiproduzione.\nUna femmina catturata in Israele aveva due embrioni. Altre in allattamento sono state invece osservate verso la fine di maggio e gli inizi di giugno. Probabilmente \u00e8 presente una lunga stagione riproduttiva, all'interno della quale possono partorire due volte.\nDistribuzione e habitat.\nQuesta specie \u00e8 diffusa nella Penisola del Sinai meridionale, Israele sud-orientale e Giordania sud-occidentale, Arabia Saudita occidentale, Yemen meridionale.\nVive in zone rocciose in habitat desertici o semi-desertici. In Giordania \u00e8 stata osservata nelle vicinanze di fattorie e aree irrigate.\nStato di conservazione.\nQuesta specie, \u00e8 considerata dalla IUCN come sinonimo di \"Hypsugo ariel\"."}
{"id": "4364605", "revid": "177967", "url": "https://it.wikipedia.org/wiki?curid=4364605", "title": "Canzone da due soldi", "text": "Canzone da due soldi \u00e8 un brano musicale composto da Pinchi ed Carlo Donida, classificatosi al secondo posto al Festival di Sanremo 1954 nell'interpretazione di Achille Togliani in coppia con Katyna Ranieri.\nIl brano.\nIn questa edizione, come in tutte quelle degli anni '50, ogni cantante interpretava pi\u00f9 di una canzone.\nIl testo tratta di una persona che passeggiando per la sua citt\u00e0 vede un'artista di strada che incomincia a suonare una canzone che fa ritornare in mente vecchi ricordi.\nIl relativo singolo inciso dalla Ranieri si classific\u00f2 al decimo posto nella classifica generale del 1954, ed ottenne un buon piazzamento anche la versione di Achille Togliani.\nIl 25 marzo 1953 fu pubblicato in Svezia un 78 giri quello di Katyna Ranieri dal titolo \"Nilla Pizzi - Gino Latilla/Katyna Ranieri \u2013 Colpa del bajon/Canzone da due soldi\" prodotto dalla casa discografica \"Musica (A 7010)\". Il brano fu inserito nell'album dal titolo \"Girl On The Spanish Steps\" del 1955, pubblicato negli Stati Uniti d'America, Brasile e Spagna (RCA Victor, LPM-1074)."}
{"id": "4364608", "revid": "124861165", "url": "https://it.wikipedia.org/wiki?curid=4364608", "title": "J\u0101nis K\u013cavi\u0146\u0161", "text": "Carriera.\nClub.\nNel periodo in cui ha giocato in nazionale militava nell'JKS.\nNazionale.\nHa esordito il 19 agosto del 1931 nella gara di amichevole contro la Finlandia, entrando al posto di Viktors Vizla.\nHa disputato in tutto 18 incontri con la sua nazionale, subendo 23 reti e vincendo due Coppe del Baltico."}
{"id": "4364610", "revid": "110157", "url": "https://it.wikipedia.org/wiki?curid=4364610", "title": "Qualificazioni alla Coppa del Mondo di rugby 2015 - Asia", "text": "Le qualificazioni asiatiche alla Coppa del Mondo di rugby 2015 si tennero tra il 2012 e il 2014 e riguardarono 17 squadre nazionali asiatiche che dovettero esprimere una qualificata direttamente alla Coppa e destinarne una ai ripescaggi intercontinentali.\nTra le dodici squadre ammesse di diritto alla non figurava alcuna Nazionale proveniente dal continente asiatico.\nLe qualificazioni si svolsero su quattro turni, tre dei quali coincidenti con i tornei continentali dell'Asian Five Nations 2012, 2013 e 2014; di fatto, quest'ultimo fu il turno vero e proprio di qualificazione, ma i tre precedenti, stante il meccanismo di promozione/retrocessione, interessarono le squadre fino alla terza divisione della competizione, teoricamente in grado di raggiungere il torneo finale di qualificazione.\nA qualificarsi per la Coppa del Mondo, per la settima volta consecutiva, fu il , cos\u00ec sempre presente alla manifestazione; , giunta seconda nel torneo asiatico, accedette invece ai ripescaggi interzona.\nSecondo turno.\nIl secondo turno consist\u00e9 nello spareggio, che si tenne in gara unica a Bangkok, tra la , vincitrice della seconda divisione, e l', altres\u00ec campione della terza divisione; fu la squadra di casa a prevalere per 42-29 accedendo cos\u00ec al terzo turno, la prima divisione 2013.\nQuadro generale delle qualificazioni.\nIn grassetto le squadre qualificate al turno successivo"}
{"id": "4364619", "revid": "123353441", "url": "https://it.wikipedia.org/wiki?curid=4364619", "title": "30 I nostri anni", "text": "30 I nostri anni \u00e8 il terzo album dal vivo degli Stadio, pubblicato da EMI Italiana e Capitol Records, disponibile su CD (catalogo 0999 721556 2 2) e per il download in formato digitale dal 30 ottobre 2012 per commemorare i 30 anni di attivit\u00e0 del gruppo.\nIl 24 novembre 2012 all'Auditorium Conciliazione di Roma, il gruppo ha celebrato ufficialmente il trentennale insieme ad amici, collaboratori del mondo della musica e dello spettacolo, personaggi sportivi, con la festa \"STADIO Friendly Gala\", evento pubblico (gi\u00e0 esaurito alla prevendita) replicato il 12 dicembre al Teatro Manzoni di Bologna.Lo stesso giorno \u00e8 stata resa disponibile gratuitamente per il download un'applicazione contenente materiale di repertorio ed inedito, notizie, discografia, video, auguri e curiosit\u00e0 sulla festa.\nIl 20 gennaio 2013 \u00e8 iniziato ufficialmente il nuovo \"I nostri 30 anni tour\", che toccher\u00e0 le principali citt\u00e0 italiane.\nIl 23 luglio 2013 a Marina di Carrara, Curreri e gli Stadio ricevono il riconoscimento speciale \"Targa Lunezia\", durante l'edizione 2013 del \"Premio Lunezia\", per il loro trentennale.\nIl disco.\nAlbum corredato da un booklet digitale scaricabile gratuitamente, insieme ai medley \"Vorrei/Chi te l'ha detto/Acqua e sapone\" e \"Ballando al buio/Lo zaino/Guardami/Cortili lontani/Il segreto\", solo a fronte di un acquisto on-line di tutti i brani.\nIl CD contiene:\nI brani.\nInediti\nTracce.\nGli autori del testo precedono i compositori della musica da cui sono separati con un trattino. Nessun trattino significa contemporaneamente autori e compositori."}
{"id": "4364639", "revid": "599013", "url": "https://it.wikipedia.org/wiki?curid=4364639", "title": "Dedrick Dodge", "text": "Carriera professionistica.\nDopo aver giocato al college alla Florida State University Dodge pass\u00f2 otto stagioni nella National Football League dal 1991 al 1998. Vinse il Super Bowl XXIX coi San Francisco 49ers e il Super Bowl XXXII coi Denver Broncos. Gioc\u00f2 anche nei London Monarchs nella stagionale inaugurale della the World League of American Football, vincendo il World Bowl quell'anno. Si ritir\u00f2 nel 1998 dopo una stagione coi San Diego Chargers."}
{"id": "4364644", "revid": "767487", "url": "https://it.wikipedia.org/wiki?curid=4364644", "title": "Fausto Comar", "text": "Carriera.\nDebutta in Serie B nella stagione 1931-1932 con la Monfalconese disputando 15 partite e segnando 2 gol.\nNei tre anni successivi gioca con lo Spezia, sempre in Serie B, totalizzando 63 presenze e 9 reti.\nGioca per un altro anno tra i cadetti con il Taranto scendendo in campo per 26 volte, e poi\u00a0\u2013 anche per un anno\u00a0\u2013 con la Fortitudo Trieste in Serie C. Nel dopoguerra milita nelle file della Pro Gorizia."}
{"id": "4364646", "revid": "599013", "url": "https://it.wikipedia.org/wiki?curid=4364646", "title": "Battista Padovan", "text": "Carriera.\nDebutta in Serie B nella stagione 1932-1933 con il Legnano disputando, prima della retrocessione in Serie C avvenuta nel 1935, tre campionati cadetti per un totale di 69 presenze e 3 gol.\nNel 1936 passa alla Pro Patria, con cui gioca per tre anni in Serie C; nel dopoguerra milita nel Gravellona Toce."}
{"id": "4364648", "revid": "160509", "url": "https://it.wikipedia.org/wiki?curid=4364648", "title": "30 i nostri anni", "text": ""}
{"id": "4364650", "revid": "70647", "url": "https://it.wikipedia.org/wiki?curid=4364650", "title": "Entente Sportive S\u00e9tiffiene", "text": ""}
{"id": "4364655", "revid": "767487", "url": "https://it.wikipedia.org/wiki?curid=4364655", "title": "Beethoven 4", "text": "Beethoven 4 (\"Beethoven's 4th\") \u00e8 un film direct-to-video del 2001 diretto da David M. Evans. \u00c8 il terzo sequel della saga di \"Beethoven\".\nTrama.\nBeethoven, un San Bernardo, vive con la famiglia Newton, composta da Richard, Beth e i loro figli Brennan e Sara. Bench\u00e9 sia amato da questi ultimi, Beethoven \u00e8 meno gradito ai genitori a causa dei disastri che combina. Brennan e Sara decidono di iscrivere il loro cane ad un corso di addestramento tenuto dal sergente Rutledge, ma una volta l\u00ec, Beethoven distrugge il percorso ad ostacoli.\nNel contempo, presso la ricca famiglia Sedgewick, vive Michelangelo, un altro San Bernardo identico a Beethoven in aspetto, ma dal carattere raffinato. La padrona \u00e8 Madison Sedgewick, una bambina, figlia di due genitori che la trascurano.\nI due cani si incontrano in una giostra e Beethoven viene scambiato per Michelangelo da Simmons, il maggiordomo dei Sedgewick. I Newton rimangono stupiti del cambiamento di carattere del \"loro\" cane, cos\u00ec come i Sedgewick: il primo \u00e8 molto gentile, educato e composto (al campo di addestramento supera tutto il percorso ad ostacoli, senza per\u00f2 essere visto dall'addestratore), il secondo mostra segni di \"aggressivit\u00e0\". Martha, la madre di Madison, chiede quindi aiuto ad un terapeuta la quale riferisce che il motivo di questo cambiamento di carattere del cane \u00e8 dovuto all'egoismo di Martha, incurante degli altri e in particolare della figlia. Intanto Richard, preoccupato per la troppa tranquillit\u00e0 che mostra il suo cane, comincia a comportarsi come Beethoven e, di conseguenza, Michelangelo lo imita.\nUn tale di nome Nigel ha intenzione di rapire il cane della famiglia Sedgewick, al momento Beethoven, e, con la complicit\u00e0 di Simmons, chiede un riscatto di 250.000 $, ma il cane riesce a liberarsi e, alla premiazione del corso di addestramento, i due cani si scambiano nuovamente i padroni. Beethoven risulta vincitore della gara (perch\u00e9 Michelangelo aveva superato le prove) e sia Nigel che Simmons vengono arrestati dall'FBI e imprigionati."}
{"id": "4364657", "revid": "52076", "url": "https://it.wikipedia.org/wiki?curid=4364657", "title": "Antica Dongola", "text": ""}
{"id": "4364670", "revid": "101175", "url": "https://it.wikipedia.org/wiki?curid=4364670", "title": "Gilera 125 GP", "text": ""}
{"id": "4364674", "revid": "6923", "url": "https://it.wikipedia.org/wiki?curid=4364674", "title": "Star Castle (Isole Scilly)", "text": "Lo Star Castle \u00e8 una fortezza sull'isola di St Mary's nelle Isole Scilly (Inghilterra), realizzato nel 1593 da Robert Adams, Ispettore Generale delle Opere del Re (\u2020 1595), e Francis Godolphin, Capitano delle Isole Scilly, durante il periodo della \"Paura per l'Invasione Spagnola\".\nIl monumento appare sulla bandiera del \"Consiglio delle Isole Scilly\".\nDescrizione.\nLo Star Castle ha la forma di una stella a otto punte. Si trova al centro di un sistema di fortificazioni che circondano il promontorio ubicato nella parte occidentale dell'isola di St Mary's, noto come The Garrison. Comprende una cinta muraria esterna che si sviluppa lungo le pendici della Hew Hill, a protezione della cittadina di Hugh Town e del castello, con batterie di cannoni posizionate strategicamente a intervalli regolari, in modo da consentire una copertura di fuoco su tutti gli angoli.\nStoria.\nLo Star Castle fu costruito nel 1593 dall'Ispettore Generale delle Opere del Re e cartografo Robert Adams, sotto la direzione di Francis Godolphin, Capitano delle Isole Scilly, a seguito dell'invasione della Invincibile Armata nel 1588. Temendo una nuova invasione, nel mese di maggio 1593 la Regina Elisabetta I ordin\u00f2 la costruzione di un forte e di due fortilizi da utilizzare come punti di osservazione per eventuali navi nemiche.\nNel 1740 Gunner Abraham Tovey modific\u00f2 le mura del Garrison armandole con batterie di cannoni; queste comprendono la Batteria del Colonnello Boscawen, secondo una forma circolare che seguiva la linea costiera di The Hoe. Attualmente lo Star Castle ospita un albergo.\nLa maggior parte del romanzo di Aaron Elkins \"Unnatural Selection\" (2006) \u00e8 ambientata all'interno e nei dintorni del castello."}
{"id": "4364675", "revid": "80339", "url": "https://it.wikipedia.org/wiki?curid=4364675", "title": "Vyvenka (fiume)", "text": ""}
{"id": "4364679", "revid": "123293037", "url": "https://it.wikipedia.org/wiki?curid=4364679", "title": "Vyvenka", "text": "La Vyvenka () \u00e8 un fiume dell'Estremo Oriente russo. Scorre nell'Oljutorskij rajon del Territorio della Kam\u010datka.\nDescrizione.\nIl fiume ha origine dal lago Gorne, situato a un'altitudine di 389\u00a0m sul livello del mare, ai piedi nord-orientali della catena dei monti Vetvejskij. Il fiume scorre in direzione sud-occidentale attraverso un'ampia valle intermontana tra le creste parallele Pylginskij e Vetvejskij dell'Altopiano dei Coriacchi. Il bacino ha un clima subartico e si trova in una zona di permafrost. La sua lunghezza \u00e8 di 395\u00a0km, l'area del suo bacino \u00e8 di 13\u00a0000\u00a0km\u00b2. Sfocia nel Golfo di Korf, nelle acque del Mare di Bering. Il suo maggior affluente, da sinistra, \u00e8 il Tylgovajam (lungo 114\u00a0km).\nFauna.\nIl fiume e i suoi affluenti sono ricchi di: salmone keta, salmone rosso, salmerino e la sottospecie \"Thymallus arcticus mertensii\" del \"Thymallus arcticus\"."}
{"id": "4364682", "revid": "2178917", "url": "https://it.wikipedia.org/wiki?curid=4364682", "title": "Schenectady (petroliera)", "text": "La SS \"Schenectady (in seguito P/c \"Diodato Tripcovich) fu una petroliera T2 costruita durante la seconda guerra mondiale per la United States Maritime Commission. Fu la prima petroliera costruita dai cantieri della Kaiser Shipyards di Swan Island a Portland, in Oregon, dove fu varata il 24 ottobre 1942. Prese il nome dalla citt\u00e0 di Schenectady. Al termine delle prime prove in mare, la nave si spezz\u00f2 letteralmente in due. Riparata con successo, dopo la fine della guerra fu venduta all'italiana \"Diodato Tripcovich\", con la quale rimase in servizio fino al 1962. Il suo caso viene spesso citato nella letteratura tecnica come esempio di frattura fragile.\nFrattura dello scafo.\nIl 16 gennaio 1943, al termine delle prove in mare, fu ormeggiata, con mare calmo, al molo di Swan Island. Senza preavviso, e con un rumore che fu udito da almeno un chilometro e mezzo, lo scafo si spezz\u00f2 a met\u00e0, appena dietro alla sovrastruttura. La crepa passava da sinistra a dritta, con le due parti dello scafo unite solo per la piastra di fondo. La prua e la poppa sprofondarono in mare, lasciando la parte centrale fratturata sollevata sopra il livello del mare. La \"Schenectady\" non fu la prima nave a fratturarsi in questo modo, c'erano stati almeno altri 10 casi in precedenza e molti altri seguirono, ma \u00e8 stato tra i pi\u00f9 importanti, in quanto si \u00e8 verificato sotto la vista di molti testimoni ed \u00e8 stato riportato da numerosi giornali, nonostante fosse in pieno corso la seconda guerra mondiale.\nAll'epoca non si riusc\u00ec a capire la causa della frattura. Il rapporto ufficiale della Guardia Costiera diede la colpa ad una saldatura difettosa, anche se la commissione di inchiesta esamin\u00f2 diversi altri fattori, tra cui possibili repentine variazioni climatiche o difetti progettuali. I difetti di saldatura divennero la spiegazione pi\u00f9 comune per giustificare questi incidenti, soprattutto dopo che si riscontr\u00f2 che in diversi cantieri si adottavano procedure di saldatura errate. Ma anche all'epoca il motivo della nascita di una frattura veniva identificato con certezza solo in meno della met\u00e0 dei casi. Successivi studi indicarono che il collasso della \"Schenectady\" fu dovuto ad una frattura fragile, causata da acciaio di basso grado. Nella stagione fredda, a contatto con l'acqua dell'oceano, l'acciaio sarebbe diventato estremamente fragile, aggravando eventuali anomalie esistenti e diventando molto pi\u00f9 soggetto alla frattura.\nServizio.\nLa \"Schenectady\" fu riparata con successo ed entr\u00f2 in servizio nell'aprile 1943.\nI dati di servizio successivi non sono chiari, ma \u00e8 noto che raggiunse la California il 10 giugno 1944, probabilmente per entrare nella flotta di petroliere della United States Navy. Durante il 1945 navig\u00f2 in Australia, nel Golfo Persico, in Nuova Zelanda, nelle isole Marshall, poi Cura\u00e7ao e di nuovo alle Marshall, passando per il Canale di Panama, prosegu\u00ec nelle isole dell'Ammiragliato ed infine giunse a Ulithi, prima di tornare a casa a San Pedro, dove giunse il 20 maggio 1945. Nelle isole Marshall e a Ulithi fu coinvolta in combattimenti. Al termine della guerra, nel luglio 1946, fu trasferita nella National Defense Reserve Fleet. Nel 1948 fu venduta alla Diodato Tripcovich Shipping Corporation di Trieste e rinominata Diodato Tripcovich. Fu demolita a Genova nel 1962."}
{"id": "4364684", "revid": "123294092", "url": "https://it.wikipedia.org/wiki?curid=4364684", "title": "Chiesa di Santa Croce (Cerveteri)", "text": "La chiesa di Santa Croce \u00e8 il principale complesso ecclesiastico del borgo del Sasso, nel comune di Cerveteri. Appartiene al complesso del palazzo Patrizi, essendo in origine concepita come cappella di palazzo.\nStoria e descrizione.\nLa chiesa, originariamente dedicata a san Filippo Neri, fu fondata dal marchese Filippo Patrizi nel XVI secolo come chiesa del palazzo e del piccolo borgo creatosi attorno. Nel 1642 venne aggiunta la cappella della madonna e gli altari laterali.\nHa navata singola affiancata da due cappelle. Sull'altare centrale si trova un affresco con santi (San Francesco, Sant'Elena e i beati Patrizio e Antonio Patrizi) in venerazione al cui centro sorge una nicchia con il reliquiario della Santa Croce.\nA sinistra dell'altare centrale si trova una nicchia contenente alcune reliquie di Sant'Antonio Abate, patrono del paese, una cui statua, risalente al XIX secolo, \u00e8 conservata nella chiesa e portata in processione ogni 17 gennaio.\nNella chiesa si trovano anche due dipinti di autore ignoto che raffigurano Santa Severa e Sant'Anzino."}
{"id": "4364690", "revid": "121480663", "url": "https://it.wikipedia.org/wiki?curid=4364690", "title": "William Paterson (giudice)", "text": " Fu firmatario della Costituzione degli Stati Uniti, 2\u00ba governatore del New Jersey, membro del 1\u00ba Congresso degli Stati Uniti e giudice della Corte Suprema.\nBiografia.\nWilliam Paterson nacque nella contea di Antrim, ora situata nel Nord Irlanda, e giunse in quelli che ora sono gli Stati Uniti all'et\u00e0 di due anni ed entr\u00f2 nel College del New Jersey (ora Universit\u00e0 di Princeton) a 14 anni. Dopo essersi laureato, Paterson studi\u00f2 legge con l'avvocato Richard Stockton e fu ammesso al bar giuridico nel 1768.\nFu scelto dalla contea di Somerset come delegato per i primi tre congressi provinciali del New Jersey e, come segretario, registr\u00f2 la Costituzione del New Jersey del 1776.\nDopo l'indipendenza, Paterson fu procuratore generale del New Jersey dal 1776 al 1783. Nel 1787 partecip\u00f2 alla Convenzione di Filadelfia dove present\u00f2 il piano del New Jersey per un corpo legislativo unicamerale in cui ogni stato aveva gli stessi rappresentanti. La Costituzione fu firmata dopo il Grande Compromesso.\nPaterson fu uno dei primi due senatori del New Jersey. Dimostr\u00f2 di essere un forte nazionalista e, durante la sua carriera politica, sostenne il partito federalista. Come membro della Commissione di Giustizia del Senato, Paterson gioc\u00f2 un ruolo importante nella redazione del Judiciary Act del 1789 che istitu\u00ec il sistema di giustizia federale.\nPaterson rassegn\u00f2 le dimissioni da senatore nel 1790 per succedere a William Livingston come governatore del New Jersey. Come governatore intervenne nel campo giudiziario, codificando le leggi inglesi del New Jersey prima della Rivoluzione nelle leggi dello Stato del New Jersey.\nIl 27 febbraio 1793 George Washington lo nomin\u00f2 giudice associato della Corte Suprema degli Stati Uniti ma il giorno dopo lo stesso presidente ritir\u00f2 tale nomina a causa della clausola di ineleggibilit\u00e0 presente all'articolo 1, sezione VI della Costituzione. Il 4 marzo dello stesso anno, Washington lo rinomin\u00f2 alla Corte Suprema dato che il suo mandato da senatore era finito.\nSi dimise cos\u00ec da governatore per ricoprire il ruolo da giudice della Corte Suprema. Durante i suoi anni alla Corte cerc\u00f2 di far valere il principio della supremazia del diritto sui governi.\nPaterson mantenne la carica di giudice fino al giorno della sua morte, avvenuta nel 1806 a casa di sua figlia e del genero Van Renssalaer in Albany. Fu sepolto nella tomba di famiglia di Van Renssalaer finch\u00e9 la citt\u00e0 non ne acquist\u00f2 la propriet\u00e0. Le sue spoglie furono ricollocate al cimitero rurale di Albany, luogo dove sono sepolti anche il giudice della Corte Suprema Rufus Wheeler Peckham e il Presidente degli Stati Uniti Chester Alan Arthur.\nLa citt\u00e0 di Paterson, nel New Jersey, e la William Paterson University sono cos\u00ec chiamate in suo onore."}
{"id": "4364702", "revid": "422900", "url": "https://it.wikipedia.org/wiki?curid=4364702", "title": "William Paterson (giurista)", "text": ""}
{"id": "4364704", "revid": "1305772", "url": "https://it.wikipedia.org/wiki?curid=4364704", "title": "Giuseppe Carelli", "text": ""}
{"id": "4364705", "revid": "599013", "url": "https://it.wikipedia.org/wiki?curid=4364705", "title": "Enrica Lupo", "text": "Caratteristiche tecniche.\nJolly dell'attacco, pu\u00f2 adottare vari ruoli a seconda dello schieramento: inizialmente prima o seconda, viene poi schierata in tutti i ruoli sull'esterno del campo in qualsiasi modulo.\nNelle ultime stagioni con la maglia del Caprera ha spesso coperto il ruolo di centrocampista e anche di esterno basso.\nCarriera.\n\u00c8 cresciuta nelle giovanili del Torino, iniziando i primi mesi in porta, per poi essere schierata in attacco. Fece il suo esordio nella formazione primavera nel corso del campionato 2009-2010 all'et\u00e0 di 14 anni, convocata dal tecnico Lami per la gara di campionato contro l'Alessandria: sostituendo al 20' del primo tempo Laura Barberis, segn\u00f2 la rete del pareggio e forn\u00ec due assist a Mavilia e Tosetto per il 4-1 finale. Nella stagione 2010-2011 inizi\u00f2 con la squadra giovanissime, allenata da Nicco, per poi essere aggregata definitivamente nella primavera allenata da Zarra, risultando essere la giocatrice pi\u00f9 giovane. Il tecnico trasform\u00f2 Lupo da attaccante centrale a esterno di centrocampo. Il 17 ottobre segn\u00f2 la prima rete della stagione contro il Como 2000, decidendo l'1-0 finale. Al termine della stagione il Torino vinse lo scudetto primavera, battendo a Cervia in semifinale lo Jesina e in finale il Brescia. Nella stagione 2011-2012 la primavera del Torino venne inserita in Serie D ed Enrica Lupo fu protagonista con le reti da lei realizzate, tra cui due triplette. Col Torino partecip\u00f2 anche al torneo \"Beppe Viola\" di Arco di Trento nel marzo 2012. In campionato contribuisce al raggiungimento delle fasi nazionali, al termine delle quali il Torino vinse nuovamente lo scudetto. Nel corso della gara di ritorno dei quarti di finale contro la Sestrese, a causa di un brutto fallo la giocatrice sub\u00ec un infortunio, distorsione e distrazione del crociato anteriore, che la tenne lontano dal campo per le partite successive della fase nazionale.\nNella stagione 2012-2013 entr\u00f2 a far parte della prima squadra del Torino, facendo il suo esordio il 27 ottobre 2012 contro il Como 2000 in occasione della sesta giornata del campionato di Serie A. Gioc\u00f2 titolare quasi tutte le partite del campionato, siglando anche due reti. Rimase al Torino fino al termine della stagione 2015-2016, accumulando 74 presenze e 13 reti realizzate, delle quali 17 presenze e 2 reti in Serie A. Nell'estate 2016 venne ceduta in prestito al Caprera, partecipante al campionato di Serie B.\nProtagonista con la squadra sarda nel campionato nella stagione 2016-2017, siglando 5 reti che contribuiscono alla salvezza neroverde."}
{"id": "4364708", "revid": "2137660", "url": "https://it.wikipedia.org/wiki?curid=4364708", "title": "Nuraghe Serbissi", "text": "Il nuraghe Serbissi \u00e8 un complesso nuragico risalente ai secoli XVIII-X a.C. situato nel comune di Osini nella provincia di Nuoro. La sua particolarit\u00e0 risiede nell'essere stato costruito sopra una grotta naturale calcarea a due entrate.\nDescrizione del sito.\nIl sito sorge sull'altopiano calcareo di Taccu a 960 m s.l.m. nel Comune di Osini ed \u00e8 costituito da diverse torri circolari a \"th\u00f2los\" e da un piccolo villaggio di capanne. Nei pressi del nuraghe sono presenti anche due tombe di giganti. \nIl complesso fu utilizzato dall'et\u00e0 del Bronzo antico a quella del Bronzo finale.\nStruttura.\nIl complesso nuragico \u00e8 formato da una torre centrale (mastio) alta 6,3m affiancata da altre tre torri pi\u00f9 piccole, intorno alle quali sono disposte otto capanne di forma circolare. L'accesso alle torri avviene da un piccolo cortile."}
{"id": "4364709", "revid": "203575", "url": "https://it.wikipedia.org/wiki?curid=4364709", "title": "Nazionale di calcio dell'Arabia Saudita Under-23", "text": ""}
{"id": "4364714", "revid": "767487", "url": "https://it.wikipedia.org/wiki?curid=4364714", "title": "Utsukushiki tennen", "text": "Utsukushiki tennen \u00e8 un film del 2005 diretto da Takushi Tsubokawa."}
{"id": "4364715", "revid": "1318658", "url": "https://it.wikipedia.org/wiki?curid=4364715", "title": "Teoria degli insiemi ML", "text": "ML \u00e8 una teoria assiomatica degli insiemi formulata da Quine negli anni quaranta: il filosofo allude all'edizione di \"Mathematical Logic\" del 1947.\nSi deve a Wang Hao il risultato che se ML \u00e8 consistente, allora lo \u00e8 anche NF.\nSecondo Quine, ZFC starebbe a NBG, come ML a NF.\nOggi per\u00f2 l'attenzione \u00e8 rivolta soprattutto a NF, per la sua eleganza (solo due assiomi)"}
{"id": "4364718", "revid": "767487", "url": "https://it.wikipedia.org/wiki?curid=4364718", "title": "The Promise (film 2005)", "text": "The Promise (\"Wu ji\") \u00e8 un film del 2005 diretto da Chen Kaige."}
{"id": "4364721", "revid": "336956", "url": "https://it.wikipedia.org/wiki?curid=4364721", "title": "Borchardt C93", "text": ""}
{"id": "4364722", "revid": "827058", "url": "https://it.wikipedia.org/wiki?curid=4364722", "title": "Agung", "text": "Il monte Agung, o Gunung Agung, \u00e8 uno stratovulcano attivo dell'isola di Bali, in Indonesia, della quale costituisce il punto pi\u00f9 elevato.\nDescrizione.\nLa montagna ha una forma conica molto regolare e simmetrica, una caratteristica comune degli stratovulcani. Le pendici basse del vulcano ospitano aree densamente popolate e coltivate, grazie alla naturale fertilit\u00e0 dei suoli vulcanici, con un milione di persone che vivono nel raggio di 30 chilometri dal vulcano.\nLungo i suoi versanti, alla quota di circa metri sorge uno dei templi principali dell'isola di Bali, il tempio madre di Besakih, ed il Gunung Agung \u00e8 considerato una replica del mitico monte Meru, l'asse centrale dell'universo nella cosmologia induista e buddhista.\nAttivit\u00e0 vulcanica.\nNel tardo olocene, periodi di maggiore attivit\u00e0 esplosiva si sono alternati a periodi di bassa attivit\u00e0, in modo simile a quanto avviene in altri vulcani posti in zone di subduzione.\nSolo poche eruzioni sono state registrate in tempi storici, a partire dall'inizio del XIX secolo.\nSono segnalate 4 fasi eruttive:\nLa lava emessa ha composizione andesitica o andesitico-basaltica.\nEruzione del 1963.\nParticolarmente violenta \u00e8 stata quella del 1963, una delle pi\u00f9 significative del XX secolo in Indonesia, sia a causa della sua esplosivit\u00e0 che dell'impatto climatico a breve termine, derivante dell'elevata quantit\u00e0 di anidride solforosa emessa.\nQuesta eruzione produsse una voluminosa ricaduta di ceneri, insieme a flussi piroclastici devastanti e lahar che causarono danni estesi e molte vittime. \nSi stima che vennero emessi 280 milioni di metri cubi di materiali vulcanici. Le vittime furono e i feriti 296. La mortalit\u00e0 fu causata da flussi piroclastici (820 persone), bombe vulcaniche e ricadute di cenere (163 persone), lahar (165 persone). L'eruzione prosegui per 11 mesi\nIn quell'occasione, la colata lavica manc\u00f2 di pochi metri il tempio di Besakih, evento che fu ritenuto miracoloso dai Balinesi. \nEruzione del 2017.\nNel 2017 \u00e8 cominciata una nuova fase eruttiva, si \u00e8 avuta una limitata eruzione freatica il 21 novembre con la nube di ceneri che si \u00e8 elevata per 700 metri.\nDal rapporto del PVMBG \nil 25 novembre, dopo un significativo aumento del numero di terremoti, si \u00e8 osservata una colonna eruttiva alta chilometri, con ricadute di ceneri nelle aree di Pempatan e Temukus. Complessivamente 21 voli sono stati cancellati.\nIl giorno successivo la colonna eruttiva era alta 4 chilometri, con esplosioni udibili nel raggio di 12\u00a0km. Il codice di allerta per l'aviazione \u00e8 stato elevato da arancione a rosso. I satelliti hanno rilevato emissioni di anidride solforosa da a tonnellate/giorno.\nSi \u00e8 avuta una ricaduta di ceneri in molte aree, fino a raggiungere alcuni villaggi nel'area di Gianyar, 20\u00a0km OSO dal vulcano.\nL'aeroporto internazionale di Lombok \u00e8 stato chiuso nelle due giornate del 26 e 27 novembre.\nIl 27 novembre e le zone di esclusione sono state estese a un raggio di 8\u00a0km e a 10\u00a0km in direzione NNE, SE, S e SO.\nBasandosi sui dati satellitari, il VAAC (Volcanic Ash Advisory Center) di Darwin ha segnalato che le emissioni raggiungevano i metri ( piedi) di quota. Le immagini e i video disponibili mostrano due colonne di ceneri, una bianca e una grigia, ad indicare due bocche eruttive.\nIl 28 novembre il numero di sfollati \u00e8 salito a , distribuiti in 225 centri di evacuazione, ulteriormente incrementati a il 10 dicembre. L'aeroporto internazionale di Ngurah Rai \u00e8 stato riaperto il 29 novembre, dopo che il codice di allerta per l'aviazione \u00e8 stato abbassato ad arancione\nL'eruzione prosegue nelle settimane successive, con emissioni di colonne di cenere ed esplosioni segnalate il giorno 8, 11, e 12 dicembre. Lahar sono stati osservati a partire dal 21 novembre, e sono continuati nel mese di dicembre.\nL'allerta vulcanica rimane a livello 4, il massimo previsto, e le zone di esclusione rimangono immutate.\nRischio vulcanico.\nSulla base dei dati disponibili \u00e8 stata elaborata una carta del rischio vulcanico, che in caso di eruzione, delinea le aree che potrebbero essere colpite da lahar e colate piroclasiche. Inoltre con cerchi concentrici, sono state individuate le aree a rischo di ricaduta di proietti vulcanici.\nSono state individuate 3 zone di rischio: "}
{"id": "4364723", "revid": "203575", "url": "https://it.wikipedia.org/wiki?curid=4364723", "title": "Nazionale di calcio del Messico olimpica", "text": ""}
{"id": "4364734", "revid": "599013", "url": "https://it.wikipedia.org/wiki?curid=4364734", "title": "Suore di carit\u00e0 di San Vincenzo de' Paoli (Paderborn)", "text": "Le suore di carit\u00e0 di San Vincenzo de' Paoli (in tedesco \"Barmherzige Schwestern vom hl. Vinzenz von Paul\", o semplicemente \"Vinzentinerinnen\") sono un istituto religioso femminile di diritto pontificio: le suore di questa congregazione pospongono al loro nome la sigla O.S.V.v.P.\nStoria.\nLa congregazione sorse nel 1841 a Paderborn a opera del vescovo Friedrich Klemens von Ledebur per il servizio nell'ospedale cittadino.\nLe prime aspiranti si formarono a Strasburgo, presso le suore della carit\u00e0. La congregazione si svilupp\u00f2 molto rapidamente: nel 1855 le religiose erano pi\u00f9 di cento e le loro case 16.\nNel 1857 le tre comunit\u00e0 dell'istituto che si trovavano in diocesi di Hildesheim si separarono dalla casa-madre di Paderborn dando inizio a una congregazione indipendente di suore della carit\u00e0.\nL'espansione della congregazione sub\u00ec una prima battuta d'arresto a causa del \"Kulturkampf\", durante il quale furono dissolte numerose case e alle suore fu proibito di accettare novizie; lo stesso accadde sotto il governo nazista.\nLa prima missione estera fu aperta nel 1965 in Corea.\nL'istituto ricevette il pontificio decreto di lode il 14 settembre 1872 e le sue costituzioni furono approvate definitivamente dalla Santa Sede il 26 maggio 1915.\nAttivit\u00e0 e diffusione.\nLe suore si dedicano all'assistenza all'infanzia, agli ammalati, agli anziani, ai disabili mentali.\nLe suore contano case in varie localit\u00e0 tedesche: le loro comunit\u00e0 in Corea del Sud e nel Kerala hanno dato origine a congregazioni indipendenti; la sede generalizia \u00e8 a Paderborn.\nAlla fine del 2008 la congregazione contava 347 religiose in 19 case."}
{"id": "4364736", "revid": "767487", "url": "https://it.wikipedia.org/wiki?curid=4364736", "title": "The Forward Pass", "text": "The Forward Pass \u00e8 un film del 1929 diretto da Edward F. Cline.\n\u00c8 un film drammatico statunitense a sfondo sportivo (\u00e8 ambientato nel mondo del football americano universitario) con Douglas Fairbanks Jr., Loretta Young e Guinn 'Big Boy' Williams.\nProduzione.\nIl film, diretto da Edward F. Cline su una sceneggiatura di Howard Emmett Rogers con il soggetto di Harvey Gates, fu prodotto dalla First National Pictures.\nDistribuzione.\nIl film fu distribuito negli Stati Uniti dal 10 novembre 1929 al cinema dalla First National Pictures. \u00c8 stato distribuito anche in Grecia con il titolo \"To match tis doxis\"."}
{"id": "4364737", "revid": "66387", "url": "https://it.wikipedia.org/wiki?curid=4364737", "title": "Alan Charles Wilder", "text": ""}
{"id": "4364738", "revid": "547034", "url": "https://it.wikipedia.org/wiki?curid=4364738", "title": "Turanspor", "text": "Il Turanspor A.\u015e., gi\u00e0 noto come \u015eekerspor A.\u015e. \u00e8 una societ\u00e0 calcistica con sede ad Ankara, in Turchia che milita nella B\u00f6lgesel Amat\u00f6r Lig, la quinta serie del campionato turco. \nFondato nel 1947, il club gioca le partite in casa allo stadio Ostim.\nI colori sociali sono il giallo e il verde."}
{"id": "4364741", "revid": "277211", "url": "https://it.wikipedia.org/wiki?curid=4364741", "title": "Tempio madre di Besakih", "text": "Il tempio madre di Besakih o Pura Besakih \u00e8 il tempio pi\u00f9 importante, pi\u00f9 grande e pi\u00f9 sacro della religione Ind\u00f9 a Bali. Si trova nel villaggio di Besakih, da cui prende il nome, alle pendici del monte Agung sulla parte orientale dell'isola. Arroccato a circa metri, \u00e8 un vasto complesso di 23 templi; il pi\u00f9 grande e importante \u00e8 chiamato \"Pura Penataran Agung\". Il tempio \u00e8 costruito su sei livelli, terrazzati sul pendio. L'ingresso \u00e8 un imponente \"candi bentar\", un portale a due battenti, oltre al quale un \"kori agung\" conduce al secondo cortile."}
{"id": "4364744", "revid": "785863", "url": "https://it.wikipedia.org/wiki?curid=4364744", "title": "Don Massacre", "text": ""}
{"id": "4364745", "revid": "584834", "url": "https://it.wikipedia.org/wiki?curid=4364745", "title": "Il Caff\u00e8 di Rainews", "text": ""}
{"id": "4364746", "revid": "1793900", "url": "https://it.wikipedia.org/wiki?curid=4364746", "title": "Cimitero Vvedenskoe", "text": "Il cimitero Vvedenskoe o cimitero tedesco \u00e8 un cimitero storico situato a Lefortovo, distretto di Mosca, Russia.\nFino al 1918 il cimitero era esclusivamente adibito a cattolici e protestanti (in particolare luterani), ma successivamente \u00e8 stato esteso a tutti credi, incluso quello ortodosso"}
{"id": "4364747", "revid": "339392", "url": "https://it.wikipedia.org/wiki?curid=4364747", "title": "Scorzonera di Spagna", "text": ""}
{"id": "4364749", "revid": "339392", "url": "https://it.wikipedia.org/wiki?curid=4364749", "title": "Scorzonera di spagna", "text": ""}
{"id": "4364751", "revid": "599013", "url": "https://it.wikipedia.org/wiki?curid=4364751", "title": "Dexter Carter", "text": "Carriera professionistica.\nCarter fu scelto dai San Francisco 49ers nel corso del primo giro del Draft 1990. Rimase coi Niners per tutta la carriera tranne una breve parentesi nella stagione 1995 coi New York Jets. Nel 1994 vinse il Super Bowl XXIX contro i San Diego Chargers. Oltre che come running back, Carter gioc\u00f2 come kick returner totalizzando 2 touchdown su ritorni da punt e altri due su ritorni da kickoff."}
{"id": "4364752", "revid": "339392", "url": "https://it.wikipedia.org/wiki?curid=4364752", "title": "Viperaria", "text": ""}
{"id": "4364753", "revid": "5695", "url": "https://it.wikipedia.org/wiki?curid=4364753", "title": "Gunung Agung", "text": ""}
{"id": "4364757", "revid": "203575", "url": "https://it.wikipedia.org/wiki?curid=4364757", "title": "Nazionale di calcio della Polonia olimpica", "text": ""}
{"id": "4364758", "revid": "767487", "url": "https://it.wikipedia.org/wiki?curid=4364758", "title": "Il sottomarino", "text": "Il sottomarino (\"Men Without Women\") \u00e8 un film del 1930 diretto da John Ford.\n\u00c8 un film drammatico statunitense ambientato in un sottomarino della US Navy con Kenneth MacKenna, Frank Albertson e J. Farrell MacDonald.\nProduzione.\nIl film, diretto da John Ford su una sceneggiatura di Dudley Nichols con il soggetto dello stesso Ford e di James Kevin McGuinness, fu prodotto da John Ford per la Fox Film Corporation e girato sull'isola di Santa Catalina e a San Diego in California.\nDistribuzione.\nIl film fu distribuito con il titolo \"Men Without Women\" negli Stati Uniti dal 9 febbraio 1930 (premi\u00e8re a New York il 31 gennaio 1930) al cinema dalla Fox Film Corporation.\nAlcune delle uscite internazionali sono state:\nCritica.\nSecondo il Morandini \"l'atmosfera di paura e angoscia all'interno del sommergibile \u00e8 resa con magistrale semplicit\u00e0\"."}
{"id": "4364762", "revid": "300067", "url": "https://it.wikipedia.org/wiki?curid=4364762", "title": "Ioannis Gagaloudis", "text": ""}
{"id": "4364772", "revid": "55422819", "url": "https://it.wikipedia.org/wiki?curid=4364772", "title": "Althea (pianta)", "text": ""}
{"id": "4364783", "revid": "767487", "url": "https://it.wikipedia.org/wiki?curid=4364783", "title": "La sposa polacca", "text": "La sposa polacca (\"De Poolse bruid\") \u00e8 un film del 1998 diretto da Karim Tra\u00efdia."}
{"id": "4364784", "revid": "729019", "url": "https://it.wikipedia.org/wiki?curid=4364784", "title": "10. Panzergrenadier-Division", "text": "La 10. Panzergrenadier-Division (10\u00aa divisione granatieri corazzati) nacque dalla 10. Infanterie-Division (mot.) nel tardo giugno 1943. Venne impiegata esclusivamente al fronte orientale, dove sub\u00ec pesante perdite nel corso dell'offensiva di Kiev a tal punto da essere spostata in Germania per riorganizzarsi. Tornata al fronte indebolita per lo scioglimento di alcuni suoi reparti, si arrese ai sovietici in Cecoslovacchia alla fine della guerra.\nMembri famosi dell'unit\u00e0 furono Christian Lohrey, il pi\u00f9 giovane militare insignito della Croce di Cavaliere della Croce di Ferro (ricevuta a 17 anni l'11 marzo 1945) e Ulrich de Maizi\u00e8re, futuro capo di stato maggiore della Bundeswehr dal 1966 al 1972.\nStoria.\nLa 10. Panzergrenadier-Division nacque il 26 giugno 1943 in Unione Sovietica dalla riorganizzazione e ridenominazione della 10\u00aa divisione fanteria motorizzata. Subito entr\u00f2 in azione a Or\u00ebl inquadrata nel XXXXVII Panzerkorps (XXXXVII corpo corazzato). Ai primi di luglio, in previsione di un suo impiego nella battaglia di Kursk, venne brevemente posta nella riserva, ma non appena inizi\u00f2 lo scontro venne inviata nel settore nord del fronte, a Obojan', stavolta alle dipendenze del XXXXI Panzerkorps. Sconfitta come il resto della Wehrmacht, in agosto si trovava a Brjansk incorporando il 239. Sturmgesch\u00fctz-Abteilung (239\u00ba battaglione cannoni d'assalto) quindi, a settembre, si trasfer\u00ec a Poltava dove fu sottoposta al XXIV Panzerkorps. Ricevuto come rinforzo il Panzer-Abteilung 7 (7\u00ba battaglione corazzato), la 10\u00aa Panzergrenadier fronteggi\u00f2 l'offensiva del basso Dnepr sovietica scontrandosi a Poltava, nella testa di ponte di Kaniv, a Kremen\u010duk e Kropyvnyc'kyj, continuando i combattimenti fino all'agosto 1944 in Bessarabia, quando venne distrutta dall'Armata Rossa mentre era in linea a Hu\u0219i con il XXIX Armeekorps (XXIX corpo d'armata).\nMai sciolta, il 15 ottobre venne ricostituita con vecchie unit\u00e0 nei pressi di Cracovia, dove si trovava ancora a novembre con gli organici non del tutto completi. Il 28 del mese il Generalmajor (generale di brigata) Walter Herold, comandante della divisione da settembre, venne ucciso in un'imboscata partigiana presso Bochnia. Gli succedette l'Oberst (colonnello) Alexander Vial, che rest\u00f2 in carica fino al gennaio 1945. In questo mese, ormai ridotta ad un semplice \"Kampfgruppe\" (gruppo di combattimento), venne nuovamente annientata a Radom, mentre combatteva agli ordini del XXXXVII Panzerkorps.\nVenne ricostituita l'ultima volta il 2 febbraio 1945 a G\u00f6rlitz (Slesia), agli ordini del Generalmajor Karl-Richard Ko\u00dfmann che, comunque, si trovava sempre a dirigere una formazione che di fatto non era una vera e propria divisione a causa dei ranghi ridotti. Tornata in seno al XXIV Panzerkorps entr\u00f2 in linea in Boemia e Moravia dove, a causa dell'intensit\u00e0 dei combattimenti, si ridusse ad avere operativo il solo Panzergrenadier-Regiment 20 (20\u00ba reggimento Panzergrenadier). Ci\u00f2 che restava della 10\u00aa Panzergrenadier si arrese l'8 maggio 1945 alle truppe sovietiche in Boemia. Gli ultimi scontri a fuoco vennero eseguiti sotto l'XI Armeekorps.\nOrdine di battaglia.\nsettembre 1943\nDati tratti da:\nComandanti.\nDati tratti da:"}
{"id": "4364785", "revid": "55423030", "url": "https://it.wikipedia.org/wiki?curid=4364785", "title": "Mutamento di paradigma", "text": ""}
{"id": "4364786", "revid": "55423034", "url": "https://it.wikipedia.org/wiki?curid=4364786", "title": "Cambio di paradigma", "text": ""}
{"id": "4364789", "revid": "767487", "url": "https://it.wikipedia.org/wiki?curid=4364789", "title": "Lea (film 1996)", "text": "Lea \u00e8 un film del 1996 diretto da Ivan F\u00edla."}
{"id": "4364796", "revid": "287204", "url": "https://it.wikipedia.org/wiki?curid=4364796", "title": "Ammasso di quasar", "text": "Un ammasso di quasar o LQG (acronimo inglese per \"Large Quasar Group\", ossia \"Grande gruppo di quasar\") \u00e8 un insieme di buchi neri supermassicci che si ritiene siano le pi\u00f9 grandi strutture astronomiche dell'universo conosciuto.\nSi suppone che gli ammassi di quasar siano i precursori dei filamenti galattici trovati nell'universo circostante.\nIl primo ammasso di quasar ad essere stato scoperto \u00e8 stato il Webster LQG nel 1982, poi nel 1987 il Crampton-Cowley-Hartwick LQG, nel 1991 il Clowes-Campusano LQG (U1.28, CCLQG), nel 2012 lo U1.11 ed infine nel 2013 lo Huge-LQG (U1.27). Attualmente ne sono noti circa una ventina.\nAmmassi importanti.\nL'11 gennaio 2013 fu scoperto il grande ammasso chiamato Huge-LQG (U1.27), l'ammasso di quasar pi\u00f9 grande fino ad allora conosciuto,&lt;ref name=\"10.1093/mnras/sts497\"&gt; Clowes, Roger G.; Harris, Kathryn A.; Raghunathan, Srinivasan; Campusano, Luis E.; Soechting, Ilona K.; Graham, Matthew J.; \"A structure in the early universe at z ~ 1.3 that exceeds the homogeneity scale of the R-W concordance cosmology\"; ; ; ; Monthly Notices of the Royal Astronomical Society, 11 January 2013.&lt;/ref&gt; e di conseguenza a quel tempo l'oggetto astronomico pi\u00f9 grande in assoluto, scoperto attraverso i dati dello Sloan Digital Sky Survey dall' Universit\u00e0 del Lancashire Centrale.\nComprende 73 quasar ed ha un'estensione minima di circa 1,4 miliardi di anni luce e massima di oltre 4 miliardi di anni luce. Ammassi di quasar cos\u00ec grandi non erano ritenuti possibili dalle conoscenze dell'epoca.\nSi pensava che le strutture cosmologiche potessero avere una dimensione massima di 1,2 miliardi di anni luce."}
{"id": "4364797", "revid": "767487", "url": "https://it.wikipedia.org/wiki?curid=4364797", "title": "Ces amours-l\u00e0", "text": "Ces amours-l\u00e0 \u00e8 un film del 2010 diretto da Claude Lelouch."}
{"id": "4364798", "revid": "729019", "url": "https://it.wikipedia.org/wiki?curid=4364798", "title": "149/35 S.", "text": "Il cannone da 149/35 S. (Schneider) era un pezzo d'artiglieria che arm\u00f2 fino alla seconda guerra mondiale le torrette corazzate delle fortificazioni italiane. Poich\u00e9 gli arsenali nazionali producevano solo il 149A ad affusto rigido, fu commissionata alla francese Schneider la produzione di un cannone con caratteristiche balistiche simili ma su affusto a deformazione, come fatto con la Armstrong per il 149/35 A. Questi cannoni e le relative cupole andarono ad armare i forti di confine del Regno d'Italia durante la prima guerra mondiale. Allo scoppio della seconda nel 1940 risultavano in servizio con la GaF ancora 4 di questi pezzi sulla Frontiera Nord, tuttora visibili nel Forte Montecchio Nord a Colico.\nTecnica.\nLe armi furono prodotte sia direttamente dalla Schneider che su licenza dalla Ansaldo. La canna \u00e8 in acciaio, a retrocarica, con rigatura sinistrorsa costante a 48 rilievi. L'otturatore \u00e8 di tipo Schneider, a vitone cilindrico smussato. La bocca da fuoco cos\u00ec composta pesa 3800\u00a0kg ed \u00e8 incavalcata su un affusto ad aloni fissato ad una piattaforma a tamburo girevole, solidale con la cupola semisferica corazzata. La cupola, in acciaio spesso 14 cm, \u00e8 l'unica parte del complesso che sporge dall'opera ed \u00e8 formata da due met\u00e0 saldate tra loro, una posteriore da 13000\u00a0kg ed una anteriore dal peso di 12700\u00a0kg dalla cui cannoniera sporge la canna. La torre, pesante nel complesso 99830\u00a0kg, \u00e8 inserita in una installazione a pozzo ricavata nel calcestruzzo, sulla quale ruota poggiando sul perno centrale sul fondo del pozzo e su 40 rulli in ottone, tramite i quali la cupola poggia su una rotaia affondata nel calcestruzzo e protetta da una avancorazza in ghisa affogata anch'essa nel calcestruzzo. Il munizionameno \u00e8 lo stesso del 149/35.\nCollegamenti esterni.\n\u00b0 Disegno di una cupola Schneider."}
{"id": "4364799", "revid": "599013", "url": "https://it.wikipedia.org/wiki?curid=4364799", "title": "Jeff George", "text": "Carriera professionistica.\nIndianapolis Colts.\nI Colts operarono degli scambi per riuscire a scegliere come primo assoluto nel draft 1990 George, assicurandogli il pi\u00f9 ricco contratto della storia per un rookie. Quella che avrebbe dovuto essere una carriera da sogno per George nella squadra della sua citt\u00e0 natale, i Colts, divenne un fiasco quasi immediatamente. George gioc\u00f2 malamente, lanciando 46 intercetti a fronte di soli 41 touchdown perdendo 35 delle sue 49 gare da titolare coi Colt; la sua unica stagione con un record positivo coi Colts fu quella del 1992, dovo gioc\u00f2 solo dieci gare lanciando 15 intercetti e sette touchdown. Rivolse gesti osceni ai tifosi della sua citt\u00e0 natale, litig\u00f2 con l'allenatore Ted Marchibroda, scioper\u00f2 per 36 giorni e cerc\u00f2 di essere scambiato; alla fine della stagione 1993 i Colts lo spedirono agli Atlanta Falcons.\nAtlanta Falcons.\nDopo quattro stagioni con Indianapolis, Jeff pass\u00f2 ai Falcons dove godette di un discreto successo come leader del loro attacco. Nel 1995 guid\u00f2 la squadra alla prima apparizione ai playoff dal 1991. Il 2 settembre 1996, in una gara contro i Philadelphia Eagles, George fu coinvolto in un'accesa discussione con l'allora allenatore dei Falcons June Jones, tutta ripresa dalle telecamere delle televisione nazionale. Jones sospese George per il resto della stagione 1996 venendo inviato agli Oakland Raiders a fine stagione. Anni dopo quell'incidente, Jones difese George, affermando che quella discussione era apparsa pi\u00f9 grave di quanto non fosse e che George in realt\u00e0 fosse un buon quarterback, un giocatore di squadra e meritevole di stare nel roster di una squadra NFL.\nIl record di George coi Falcons fu di 16-19; ebbe la miglior percentuale di completamento della carriera (60,5) con 50 touchdown e 32 intercetti.\nOakland Raiders.\nGeorge sembr\u00f2 adattarsi perfettamente al gioco dei Raiders, i quali avevano sempre amato i passaggi verticali durante l'era di Al Davis, e i cui tifosi sembravano apprezzare i giocatori che avevano avuto esperienze difficili in altre franchigie della NFL. Infatti George sembr\u00f2 integrarsi bene, almeno per un certo periodo. Nel 1997, George lanci\u00f2 29 passaggi da touchdown e soli 9 intercetti, con un ottimo 91,2 di passer rating. La squadra per\u00f2 fatic\u00f2 con un record di 4-12 quella stagione. L'anno successivo, l'attacco del nuovo allenatore Jon Gruden si dimostr\u00f2 adatto alle caratteristiche di George, il quale fu inconsistente all'inizio dell'anno e in seguito fatic\u00f2 per un problema all'inguine, dicendo a una radio locale di aver terminato di giocare per quell'anno, cosa di cui non aveva parlato con la squadra. Quell'anno ignor\u00f2 anche le giocate del coordinatore offensivo giocando gli schemi decisi da lui stesso malgrado una fasciatura contenitiva al polso. L'avventura di Jeff ai Raiders termin\u00f2 quando la squadra firm\u00f2 il quarterback free agent Rich Gannon.\nMinnesota Vikings.\nSuccessivamente, George pass\u00f2 Vikings, dove avrebbe dovuto essere la riserva di Randall Cunningham, che veniva da una fantastica stagione nel 1998. Cunningham, tuttavia, fatic\u00f2 all'inizio della stagione 1999 e fu messo in panchina.Al suo posto subentr\u00f2 George, il quale in 10 gare da titolare ne vinse 8 totalizzando numeri eccellenti (23 touchdown, 8,6 yard a passaggio, 94,2 di rating) e guidando Minnesota ai playoff. George vinse la sua prima gara di playoff in carriera, lanciando tre touchdown contro i Dallas Cowboys. I Vikings persero la settimana successiva contro i futuri vincitori del Super Bowl, i St. Louis Rams, 49-37. A fine stagione George impieg\u00f2 troppo tempo per decidere di rinnovare il contratto coi Vikings, che alla fine decisero di svincolarlo. George fin\u00ec per firmare un lucrativo contratto con Washington.\nWashington Redskins.\nGeorge firm\u00f2 un contratto di 14,8 milioni di dollari per quattro anni coi Washington Redskins per essere la riserva di Brad Johnson. Johnson si infortun\u00f2 nella settimana 9 e George lo sostitu\u00ec. Nelle tre gare successive Jeff ne vinse solo una. Johnson fece ritorno ma gioc\u00f2 male contro i New York Giants. George lo sostitu\u00ec guidando la squadra alla rimonta e sfiorando la vittoria. George part\u00ec come titolare nelle due gare successive dopo che Norv Turner fu licenziato da capo-allenatore. A fine anno, Johnson lasci\u00f2 Washington per Tampa Bay, lasciando George come titolare per la stagione 2001.\nPrima della stagione 2001, Washington assunse Marty Schottenheimer come capo-allenatore, il quale utilizzava uno schema offensivo simile a quello di Jon Gruden a Oakland. George si scontr\u00f2 con Schottenheimer riguardo al tipo di attacco adottato, anche se Schottenheimer promise di lavorare con George per risolvere qualsiasi problema avesse coi suoi schemi. L'accordo dur\u00f2 solamente due settimane della stagione regolare, dopo di che George fu svincolato a causa di una sconfitta per 37-0 nel Monday Night Football contro i Green Bay Packers.\nSeattle Seahawks.\nGeorge sembr\u00f2 essersi ritirato dopo la sua ultima gara a Washington, ma apparve diverse altre volte sulle linee laterali dei campi NFL negli anni successivi. Verso la fine del 2002 firm\u00f2 brevemente coi Seattle Seahawks fungendo da quarterback nelle situazioni di emergenza.\nChicago Bears.\nNel 2004, due anni dopo la sua ultima partita, i Chicago Bears divennero la settima squadra ad aggiungere George, facendogli firmare un contratto da riserva per un anno. Jeff non scese mai in campo e a fine anno il contratto non gli fu rinnovato.\nRitorno ai Raiders.\nIl 28 agosto 2006, gli Oakland Raiders ripresero con s\u00e9 George. Avrebbe dovuto essere il terzo quarterback della squadra ma si ritir\u00f2 definitivamente dopo la pre-stagione 2006."}
{"id": "4364800", "revid": "729019", "url": "https://it.wikipedia.org/wiki?curid=4364800", "title": "Sikaiana", "text": "Sikaiana (conosciuta anche come Te Moana e precedentemente nota come Stewart Island) \u00e8 un'isola nella Provincia di Malaita delle Isole Salomone."}
{"id": "4364801", "revid": "767487", "url": "https://it.wikipedia.org/wiki?curid=4364801", "title": "Roman de gare", "text": "Roman de gare \u00e8 un film del 2007 diretto da Claude Lelouch con lo pseudonimo di \"Herv\u00e9 Picard\"."}
{"id": "4364802", "revid": "212348", "url": "https://it.wikipedia.org/wiki?curid=4364802", "title": "Large Quasar Group", "text": ""}
{"id": "4364807", "revid": "767487", "url": "https://it.wikipedia.org/wiki?curid=4364807", "title": "Le courage d'aimer", "text": "Le courage d'aimer \u00e8 un film del 2005 diretto da Claude Lelouch."}
{"id": "4364808", "revid": "287204", "url": "https://it.wikipedia.org/wiki?curid=4364808", "title": "Noangel Luaces", "text": ""}
{"id": "4364810", "revid": "287204", "url": "https://it.wikipedia.org/wiki?curid=4364810", "title": "Generoso Marquez", "text": ""}
{"id": "4364811", "revid": "203575", "url": "https://it.wikipedia.org/wiki?curid=4364811", "title": "PFC Spartak Varna", "text": ""}
{"id": "4364812", "revid": "287204", "url": "https://it.wikipedia.org/wiki?curid=4364812", "title": "Felix Morales", "text": ""}
{"id": "4364813", "revid": "110157", "url": "https://it.wikipedia.org/wiki?curid=4364813", "title": "Universit\u00e0 del Lancashire Centrale", "text": "L'Universit\u00e0 del Lancashire Centrale (in inglese: \"University of Central Lancashire\"), in sigla UCLAN, \u00e8 un'universit\u00e0 con sede a Preston, Lancashire, Inghilterra. Fu fondata nel 1828 ed oggi \u00e8 la diciannovesima pi\u00f9 grande del Regno Unito per numero di studenti.\nStoria.\nL\"'Institution for the Diffusion of Knowledge\" (\"Istituzione per la Diffusione della Conoscenza\") fu fondata nel 1828 dalla Temperance Society di Joseph Livesey. Questa associazione era nata da un impegno preso da sette uomini di Preston (i cui nomi sono visibili su una targa nella biblioteca dell'universit\u00e0) di non consumare mai pi\u00f9 alcolici.\nL'istituto fu ospitato in un edificio classico-revivalista su Cannon Street, prima di espandersi con l'aiuto di un avvocato locale, Edmund Robert Harris, che mor\u00ec nel 1877. L'espansione port\u00f2 con s\u00e9 diversi nuovi edifici e cos\u00ec furono abbattute case nella vicina Regent Street. L'istituto divenne un centro regionale per le arti e le scienze.\nCome parte delle celebrazioni del giubileo di diamante della Regina Vittoria nel 1897, gli amministratori dell'istituto pagarono l'architetto vittoriano / edoardiano Henry Cheers per progettare la \"Victoria Jubilee Technical School\" (pi\u00f9 tardi conosciuta come Harris Institute e ora conosciuta come l'Harris Building), da costruire su Corporation Street. Il suo obiettivo era fornire ai giovani locali un'istruzione tecnica in tutti i settori. L'edificio era moderno, per il periodo, essendo interamente alimentato dall'elettricit\u00e0.\nL'istituto fu costituito in questo stato fino al 1932 quando cambi\u00f2 il suo nome per diventare l'Harris Art College. Sub\u00ec un'ulteriore espansione e nel 1952 divenne l'Harris College. Nel 1973 divenne Preston Polytechnic poi il Lancashire Polytechnic nel 1984. Nel 1992 venne conferito lo status universitario completo e la University of Central Lancashire nacque. Il primo \"chancellor \" dell'universit\u00e0 fu Sir Francis Kennedy e gli successe nel 2001 Sir Richard Evans. Nel 2016, Ranvir Singh \u00e8 diventato il nuovo \"chancellor\" dell'Universit\u00e0.\nLa divisione di giornalismo, ora parte della Scuola di giornalismo e media, \u00e8 una delle pi\u00f9 antiche del paese, essendo parte dell'Harris College nel 1962. Nel 1991 \u00e8 diventata una delle prime a conferire titoli \"undergraduate\" di giornalismo.\nNel 2013 la School of Dentistry e la School of Postgraduate Medical and Dental Education si sono fuse per creare la School of Medicine and Dentistry."}
{"id": "4364814", "revid": "767487", "url": "https://it.wikipedia.org/wiki?curid=4364814", "title": "Les parisiens", "text": "Les parisiens (\"Le genre humain - 1\u00e8re partie: Les Parisiens\") \u00e8 un film del 2004 diretto da Claude Lelouch."}
{"id": "4364815", "revid": "54354", "url": "https://it.wikipedia.org/wiki?curid=4364815", "title": "UCLAN", "text": ""}
{"id": "4364817", "revid": "54354", "url": "https://it.wikipedia.org/wiki?curid=4364817", "title": "University of Central Lancashire", "text": ""}
{"id": "4364820", "revid": "729019", "url": "https://it.wikipedia.org/wiki?curid=4364820", "title": "Longships", "text": "Longships \u00e8 un gruppo di isolotti rocciosi situati circa 2\u00a0km a ovest di Land's End, Cornovaglia, Regno Unito.\nLa maggior parte del piccolo arcipelago delle Longships viene sommerso durante l'alta marea, ma i tre isolotti principali\u2013 \"Tal-y-Maen\", \"Carn Bras\" e \"Meinek\" \u2013 restano sempre al di sopra del livello del mare.\nDue isolotti pi\u00f9 piccoli, noti come \"Kettle's Bottom\", si trovano a met\u00e0 strada tra le Longships e la costa. Le isole Longships (ma non gli scogli di \"Kettle's Bottom\") ricadono sotto la parrocchia civile di Sennen.\nNomi degli scogli.\nElenco dei nomi degli scogli che costituiscono l'arcipelago con relativi significati in lingua cornica.\nIl faro.\nIl faro delle Longships sorge su \"Carn Bras\", l'isolotto pi\u00f9 alto, che raggiunge una quota di 12 metri sul livello del mare. Un primo edificio fu costruito nel 1795 su progetto dell'architetto della Trinity House Samuel Wyatt. La lanterna si trovava a 24 metri sul livello del mare, ma le maree pi\u00f9 alte ne oscuravano la luce.\nNel 1869 la Trinity House avvi\u00f2 la costruzione di un faro sostitutivo. L'attuale torre in granito impiega molte delle attrezzature precedentemente utilizzate nella costruzione del Faro di Wolf Rock. Il faro fu acceso per la prima volta nel mese di dicembre 1873; la sua realizzazione cost\u00f2 43.870 sterline. Anche dopo questi miglioramenti, la nave \"S.S. Bluejacket\" naufrag\u00f2 sugli scogli vicino al faro durante una notte limpida del 1898, rischiando di demolire il faro stesso.\nLa lampada del faro ha un raggio di e manda un segnale di 5 secondi ogni 10 secondi. I segnali sono bianchi se visti dal mare, ma settori di luce rossa avvertono se un'imbarcazione si avvicina troppo a \"Cape Cornwall\" a nord o a \"Gwennap Head\" a sud-sudest. Un segnale acustico per la nebbia risuona ogni 10 secondi."}
{"id": "4364821", "revid": "599013", "url": "https://it.wikipedia.org/wiki?curid=4364821", "title": "Men Without Women", "text": ""}
{"id": "4364825", "revid": "648716", "url": "https://it.wikipedia.org/wiki?curid=4364825", "title": "Seijin no hi", "text": "Il \u00e8 una giornata festiva giapponese che celebra il raggiungimento della maggiore et\u00e0. Il festeggiamento avviene il secondo luned\u00ec del mese di gennaio ed \u00e8 dedicato a chi ha raggiunto i nell'anno trascorso a partire dal 2 aprile, o li festegger\u00e0 entro il 1\u00ba aprile dell'anno in corso.\nStoria.\nLa cerimonia risale almeno al 714 d.C., quando un giovane principe indoss\u00f2 degli abiti nuovi e tagli\u00f2 i capelli in occasione del suo passaggio all'et\u00e0 adulta. La festivit\u00e0 fu ufficialmente istituita nel 1948, destinata a tenersi ogni 15 gennaio. Nel 2000, come risultato del sistema Happy Monday, il festeggiamento del \"seijin no hi\" fu spostato al secondo luned\u00ec dell'anno.\nA partire dal 1\u00ba aprile 2022 con l\u2019entrata in vigore della maggiore et\u00e0 a 18 anni in Giappone , il Seijin no hi , dal 2023 , per la prima volta sar\u00e0 celebrato dai diciottenni ."}
{"id": "4364828", "revid": "118819690", "url": "https://it.wikipedia.org/wiki?curid=4364828", "title": "Lella Ricci", "text": "Biografia.\nNata in Italia con il nome di Adelaide Ricci, Lella era figlia del compositore napoletano Luigi Ricci e della cantante d'opera ceca Ludmila Stolz (1826\u20131910), sorella della famosa soprano Teresa Stolz, tra le cantanti favorite di Giuseppe Verdi. Suo fratellastro fu il compositore Luigi Ricci-Stolz, nato dalla relazione di suo padre con la sorella di Ludmila, Francesca.\nIl talento musicale ereditato dalla famiglia della madre la port\u00f2 a seguirne le orme ed ella ebbe sin dalla giovent\u00f9 grandi successi soprattutto al teatro \"Principe Umberto\" di Firenze, ove fece il proprio debutto appena sedicenne dal momento che il padre era morto quando lei aveva appena nove anni e le finanze della famiglia si assottigliavano. Emilio Usiglio compose per lei l'opera \"La scommessa\" (la prima rappresentazione si tenne a Firenze il 6 luglio 1870). All'et\u00e0 di 21 anni Lella Ricci venne invitata a Praga ospite di Bed\u0159ich Smetana per cantare l'opera comica \"Crispino e la comare\" composta dal di lei padre. Mentre si trovava a Praga Lella rimase incinta (forse dello stesso Smetana) ma per mantenere solida la propria carriera ella decise di abortire, anche se questa scelta le fu fatale in quanto mor\u00ec di un'emorragia interna. Venne sepolta al cimitero di Ol\u0161any."}
{"id": "4364836", "revid": "293377", "url": "https://it.wikipedia.org/wiki?curid=4364836", "title": "Giuliano Rossi", "text": "Biografia.\nIl Rossi fu una delle figure pi\u00f9 importanti del panorama culturale genovese del XVII secolo. Us\u00f2 come nome d'arte \"Todaro Conchetta\".\nNel 1612, bench\u00e9 giovanissimo, ebbe inseriti alcuni suoi componimenti nell'antologia della poesia genovese \"Rime diverse\".\nEntrato in buoni rapporti con la nobilt\u00e0 genovese che veniva a villeggiare a Sestri Ponente grazie alla sua eloquenza ed alle sue performance artistiche, il Rossi diviene una delle figure pi\u00f9 ricercate dei salotti culturali del capoluogo ligure. Inizialmente pot\u00e9 porsi quasi da pari con l'aristocrazia genovese ma, a seguito del suo dissennato stile di vita, al di l\u00e0 delle proprie reali possibilit\u00e0 economiche, si ridusse ad una sorta di erudito giullare dell'\u00e9lite cittadina.\nLa sua poesia fu quasi sempre leggera e scherzosa, adatta ad intrattenere l'alta societ\u00e0 genovese e, raramente and\u00f2 ad affrontare temi di carattere sociale o morale.\nConobbe e fu in contatto con i principali autori genovesi, tra cui Luca Assarino, Andrea Spinola e Gian Giacomo Cavalli, di cui riconobbe sempre la maggiore caratura artistica.\nMor\u00ec nell'epidemia di peste che colp\u00ec il capoluogo ligure nel 1656/1657 ed a cui aveva dedicato il suo ultimo componimento \"Descrizione della peste\"."}
{"id": "4364838", "revid": "55423971", "url": "https://it.wikipedia.org/wiki?curid=4364838", "title": "Uomo che Fuma", "text": ""}
{"id": "4364840", "revid": "117741891", "url": "https://it.wikipedia.org/wiki?curid=4364840", "title": "Monte Tre Denti", "text": "Il monte Tre Denti (1.365 ) \u00e8 una montagna delle Alpi del Monginevro nelle Alpi Cozie. Si trova in Piemonte al confine tra i comuni di Cumiana e Cantalupa.\n\u00c8 piuttosto nota per la presenza di molte vie di roccia di varia difficolt\u00e0 e lunghezza; il suo versante settentrionale \u00e8 incluso nel Parco naturale di interesse provinciale del Monte Tre Denti - Freidour.\nDescrizione.\nIl monte si trova sullo spartiacque tra la Val Chisola (a nord) e la Val Noce (a sud). Il colle Rumiano (1.170\u00a0m, localmente noto anche come \"colle della Bessa\") lo separa a sud-est dal vicino Monte Brunello, mentre il Colle Aragno (1.280\u00a0m) lo divide dal Freidour.\n\u00c8 composto da una serie di rilievi rocciosi disposti in senso est/ovest, i cosiddetti \"denti\", il pi\u00f9 alto dei quali - quello \"occidentale\" - raggiunge una quota di 1365 metri. Sul dente orientale (1.342\u00a0m) sorge una cappella mentre su quello occidentale si trova una statua della Madonna collocata su una traliccio di sostegno.\nIn corrispondenza della montagna \u00e8 collocato anche il punto geodetico trigonometrico dell'IGM codice 067108 denominato \"Monte Tre Denti\".\nAccesso alla vetta.\nUn primo itinerario escursionistico di accesso alla vetta parte dalla cappella di San Martino di Cantalupa, raggiunge il colle della Bessa (o colle Rumiano, 1.170\u00a0m) e perviene al dente orientale tenendosi inizialmente nei pressi del crinale spartiacque e poi salendo sulla cima per placche rocciose il cui superamento \u00e8 facilitato da scalinature e da una corda fissa. Anche la salita al dente occidentale \u00e8 facilitata da scalinature e graffe metalliche.\nSono possibili varie alternative tra le quali la partenza dalla borgata Ciom di Cumiana o dal colle del Cr\u00f2 (San Pietro Val Lemina), in questo caso transitando per il Monte Freidour oppure per il rifugio Melano.\nArrampicata.\nSui Denti di Cumiana e sulle pareti rocciose circostanti sono state nel tempo aperte molte vie di arrampicata, alcune delle quali si possono considerare tra le pi\u00f9 classiche della Provincia di Torino.\nLa maggioranza delle salite classiche e pi\u00f9 recenti si svolge sull'assolato ed aspro versante sud della montagna. Alcune descrizioni delle vie alpinistiche per la salita alle varie sommit\u00e0 che compongono la montagna risalgono a famosi alpinisti degli anni Trenta del Novecento come R.Chabod, G. Boccalatte, R.Ravelli."}
{"id": "4364841", "revid": "767487", "url": "https://it.wikipedia.org/wiki?curid=4364841", "title": "Hobo with a Shotgun", "text": "Hobo with a Shotgun \u00e8 un film del 2011 scritto e diretto da Jason Eisener con protagonista Rutger Hauer.\nSvariate versioni cinematografiche di \"Grindhouse\" hanno incluso un fake trailer aggiuntivo ai 4 fissi, intitolato \"Hobo With A Shotgun\". Il trailer \u00e8 il vincitore del \"SXSW Grindhouse Contest\" indetto da Robert Rodriguez e vinto dai tre registi della Nuova Scozia (Canada) Jason Eisener, John Davies e Rob Cotterill.\nTrama.\nUn senzatetto senza nome arriva nella citt\u00e0 di Hope Town con il sogno di riuscire a mettere da parte 49,95 dollari per comprare un tosaerba e avviare un'attivit\u00e0 di giardinaggio. Egli non sa che la citt\u00e0 \u00e8 governata da un sadico boss di nome Drake. Drake ha in mano ogni attivit\u00e0 illegale della citt\u00e0 e insieme ai suoi due figli Slick (il preferito) e Ivan tratta la citt\u00e0 stessa e i suoi abitanti come il proprio \"parco giochi\" privato sottoponendo le persone che gli si oppongono (e a volte anche abitanti scelti semplicemente a caso) ai suoi giochi sadici che si concludono con la morte tra atroci sofferenze del malcapitato.\nSlick e Ivan in particolare si divertono a stuprare le prostitute e a torturare fino alla morte i senzatetto della citt\u00e0; proprio durante un tentativo di stupro ai danni della prostituta Abby, il protagonista del film interviene colpendo Slick e salvando la ragazza; in seguito si reca alla polizia a denunciare il fatto ma scopre che tutta la polizia \u00e8 corrotta da Drake, pertanto il barbone viene legato a un tavolo e Slick gli incide sul petto con un coltello la parola \"scum\" (\"feccia\"). Dopo essere stato liberato in un cassonetto di rifiuti, il barbone riesce a ritrovare Abby che per sdebitarsi si offre di ospitarlo per la notte.\nIl giorno seguente il senzatetto riesce a procurarsi la cifra di cui ha bisogno e decide finalmente di comprare il tosaerba, tuttavia il negozio viene rapinato mentre lui si trova dentro; decide di prendere un fucile da uno scaffale e uccide i rapinatori. A quel punto paga il fucile e se ne va, dedicando i giorni seguenti a sparare a tutti i criminali della citt\u00e0, arrivando a occupare le prime pagine di tutti i giornali locali. La cosa non passa inosservata a Drake, intento in uno dei suoi passatempi preferiti (guardare belle ragazze seminude uccidere a bastonate un barbone appeso per i piedi), e incarica il figlio prediletto Slick di eliminare il senzatetto, tuttavia consiglia di agire in modo talmente spietato da iniziare a essere temuto e rispettato proprio come suo padre.\nSlick rapisce uno scuolabus pieno di bambini e lo incendia con un lanciafiamme, poi compare in televisione rivendicando il massacro e affermando che tutti i bambini della citt\u00e0 faranno la stessa fine se la cittadinanza non gli procurer\u00e0 il corpo del barbone giustiziere vivo o morto. A quel punto in citt\u00e0 si scatena una caccia ai senzatetto aizzata dalle forze di polizia corrotte. Il giustiziere si rifugia nuovamente a casa di Abby, i due progettano di scappare insieme ma vengono raggiunti da Slick e Ivan, avvisati da un tossicodipendente debitore di Slick che li aveva visti. Slick inizia a segare il collo ad Abby riducendola in fin di vita, tuttavia il giustiziere (che aveva avuto la meglio in uno scontro con Ivan sottoponendolo a una forte scarica elettrica) interviene catturando Slick e portando di corsa Abby in ospedale dove i medici riescono a salvarle la vita.\nIl senzatetto a quel punto spara nei genitali a Slick il quale morir\u00e0 pochi minuti dopo dissanguato, invece Ivan \u00e8 sopravvissuto nonostante le ustioni riportate. Drake, dopo la morte dell'amato figlio, perde sempre pi\u00f9 la pazienza e convoca una coppia di pericolosissimi cacciatori di taglie chiamati \"The plague\" (\"La peste\"). Questi due individui riescono a catturare il barbone fuori dall'ospedale e portarlo nell'arena di Drake per sottoporlo a uno dei giochi con cui il boss tortura ed elimina i propri nemici.\nNel frattempo Abby si riprende e si reca nel negozio dove il suo amico aveva acquistato il fucile, si procura armi ed elabora quelle in suo possesso, poi convince la popolazione che i senzatetto non sono dannosi e che il vero male \u00e8 Drake. Abby riesce a salvare il suo amico minacciando di uccidere suo figlio Ivan che verr\u00e0 ucciso da Drake stesso . In seguito Abby uccide uno dei due cacciatori di taglie, poi riesce a ferire Drake (lei stessa rimane gravemente ferita perdendo una mano) e il senzatetto punta il suo fucile sulla testa del boss. Sopraggiunge anche la polizia che, per proteggere il boss, punta le proprie armi contro il barbone, a loro volta i poliziotti sono sotto tiro della cittadinanza armata che, illuminata dal discorso di Abby, vede finalmente l'occasione per liberarsi del sadico criminale. Il giustiziere sceglie di sparare uccidendo il boss, consapevole che i poliziotti immediatamente dopo apriranno il fuoco, un attimo prima di essere crivellati di colpi dalla popolazione.\nProduzione.\nBudget.\nIl budget del film si aggira intorno ai 3 milioni di dollari.\nRiprese.\nLe riprese del film iniziano il 20 aprile 2010 e si svolgono in Canada, nelle citt\u00e0 di Halifax e Dartmouth, entrambe in Nuova Scozia.\nDistribuzione.\nIl film viene presentato in molti festival cinematografici nel corso del 2011:\nLa pellicola esce al cinema il 25 marzo 2011 in Canada, il 6 maggio negli Stati Uniti d'America ed il 15 luglio in Gran Bretagna, in tutti e tre i paesi in versione limitata di copie.\nIn altri paesi, tra cui Francia, Svezia, Germania e Finlandia, il film esce in edizione direct-to-video.\nDifferenze col fake trailer di Grindhouse.\nNel fake trailer di \"Grindhouse\" il personaggio di Hobo \u00e8 interpretato da David Brunt, mentre nel film da Rutger Hauer. Brunt per\u00f2 appare nel film nella veste di un poliziotto corrotto armato di fucile da caccia, nella scena in cui i poliziotti escono per dare la caccia ad Hobo, e grida \"We're all dirty cops!\"."}
{"id": "4364842", "revid": "344503", "url": "https://it.wikipedia.org/wiki?curid=4364842", "title": "Hobo With a Shotgun", "text": ""}
{"id": "4364844", "revid": "2077074", "url": "https://it.wikipedia.org/wiki?curid=4364844", "title": "Luigi Ricci-Stolz", "text": "Biografia.\nAll'anagrafe Luigi Stolz, chiamato famigliarmente Luigino, era figlio del compositore napoletano Luigi Ricci e della sua amante, il soprano d'opera ceca Francesca (Franti\u0161ka) \"Fanny\" Stolz (1826-1900), sorella del molto pi\u00f9 celebre soprano Teresa Stolz, tra le cantanti favorite di Giuseppe Verdi. Sua sorellastra, nonch\u00e9 cugina, era il soprano Lella Ricci, nata dal matrimonio di suo padre con la sorella gemella di Francesca, Ludmila \"Lidia\" Stolz, anch'ella soprano.\nProvenendo da una famiglia particolarmente sensibile al teatro d'opera, Luigi apprese i primi rudimenti dallo zio Federico Ricci, anch'egli compositore, dal momento che il padre mor\u00ec quando Luigino aveva appena sette anni. Nel 1902, alla morte della facoltosa zia Teresa, ne eredit\u00f2 i beni. La sorella Lella era infatti morta nel 1871 a soli 21 anni, a causa di un aborto per una gravidanza che minacciava di comprometterle la carriera, lasciandolo unico erede di una famiglia di facoltosi artisti che, grazie anche all'opera di Verdi, avevano raggiunto grande fama sul finire dell'Ottocento.\nNella sua attivit\u00e0 di compositore, oltre a musica sacra, canzoni e quartetti per archi, egli pubblic\u00f2 un buon numero di opere.\nMor\u00ec a Milano nel 1906 a 54 anni, presso la Casa di riposo per musicisti \"G. Verdi\". Riposa al cimitero monumentale di Milano."}
{"id": "4364845", "revid": "161718", "url": "https://it.wikipedia.org/wiki?curid=4364845", "title": "Evergreen Group", "text": ""}
{"id": "4364846", "revid": "178076", "url": "https://it.wikipedia.org/wiki?curid=4364846", "title": "Tre Denti di Cumina", "text": ""}
{"id": "4364855", "revid": "76963", "url": "https://it.wikipedia.org/wiki?curid=4364855", "title": "Stephen Williams", "text": "Biografia.\nStephen Williams \u00e8 sposato con Jocelin Snowdon e vivono nell'area di Los Angeles insieme alla loro figlia e ai due gemelli, Gabriel e Justis, figli del primo matrimonio di lui.\nCarriera.\nStephen Williams ha diretto molte serie televisive di successo, una fra tutte Lost della quale \u00e8 stato anche produttore esecutivo."}
{"id": "4364857", "revid": "762947", "url": "https://it.wikipedia.org/wiki?curid=4364857", "title": "Josef Neruda", "text": "Biografia.\nJosef Neruda inizi\u00f2 la propria carriera come musicista apprendendo i primi rudimenti musicali al monastero di Rajhrad. Durante la sua giovinezza, egli fu assistente insegnante di musica a N\u00e1m\u011b\u0161\u0165 nad Oslavou, oltre a ricoprire l'incarico di organista della cappella di Haugwitz ed a insegnare piano privatamente a Olomouc. Nel 1832, egli accett\u00f2 l'offerta di un posto che era vacante come organista della cattedrale di Brno ove rimase per i successivi 36 anni. Ebbe tra i propri allievi nomi illustri come il soprano Teresa Stolz che sar\u00e0 tra le cantanti favorite di Giuseppe Verdi nell'ambito operistico.\nJosef Neruda ebbe dieci figli, tutti votati al mondo della musica e di grande talento. Ad esempio, sua figlia Amalie Neruda (sposata Wickenhauser, 1834\u20131890), pianista, studi\u00f2 con Leo\u0161 Jan\u00e1\u010dek. Wilma Neruda fu una dotata violinista al punto da vantare tra i propri ammiratori addirittura l'allora principe del Galles (poi Edoardo VII del Regno Unito) il quale, unitamente ad un gruppo di ammiratori, le don\u00f2 un palazzo ad Asolo, presso Venezia. Tra i figli maschi si ricorda in particolare il violoncellista Franz Xaver Neruda, che divenne poi professore ai conservatori di San Pietroburgo e Copenaghen."}
{"id": "4364859", "revid": "1299055", "url": "https://it.wikipedia.org/wiki?curid=4364859", "title": "Bologna Associazione Giuoco del Calcio 1944", "text": "Questa voce raccoglie le informazioni riguardanti il Bologna Associazione Giuoco del Calcio nelle competizioni ufficiali della stagione 1944.\nStagione.\nIn questo anno il campionato di Prima Categoria venne sospeso a causa dello scoppio della seconda guerra mondiale. In Emilia-Romagna venne allora fondato il campionato di guerra emiliano della Serie A Alta Italia."}
{"id": "4364862", "revid": "1728", "url": "https://it.wikipedia.org/wiki?curid=4364862", "title": "Scudo milanese", "text": "Lo scudo era la moneta del Ducato di Milano fino al 1796. Era suddiviso in \"6 lire\", ciascuna di \"20 soldi\" oppure in \"240 denari\". Era pari al Konventionstaler e fu sostituito dalla lira della Repubblica Cispadana, con un valore della lira cispadana pari alla lira milanese. \nA sua volta la lira cispadana fu sostituita nel 1797 dalla lira della Repubblica Cisalpina, e in seguito dal franco francese nel 1802. Nel 1816, lo scudo lombardo-veneto venne nuovamente introdotto con un valore pari al Konventionstaler.\nMonete.\nNel tardo XVIII secolo, le monete d'argento circolavano in tagli da 5 soldi, \u00bd, 1 e 1\u00bd lira, \u00bd e 1 scudo. Le monete d'oro invece erano battute in tagli da 1 zecchino, \u00bd e 1 sovrano, e 1 doppia. \nLa Repubblica Cispadana ha battuto monete da 20 lire in oro, mentre la Repubblica Cisalpina ha emesso monete in argento da 30 soldi e da 1 scudo."}
{"id": "4364865", "revid": "322321", "url": "https://it.wikipedia.org/wiki?curid=4364865", "title": "Francesco De Marini", "text": "Biografia.\nFiglio del doge di Genova Giovanni Agostino De Marini e di Bianca Doria, ebbe come sorella Francesca.\nIn giovent\u00f9 fu attivo commediografo. Collabor\u00f2 con Anton Giulio Brignole Sale.\nLa sua opera pi\u00f9 nota fu \"Il fazzoletto\", rappresentata nel 1642 ed erroneamente attribuita nell'edizione definitiva del 1675 ad Anton Giulio Brignole Sale.\nIntrapresa la vita religiosa, il 2 agosto 1655 fu eletto vescovo di Albenga.\nDal 29 marzo 1666 all'ottobre 1670 fu vescovo di Molfetta.\nIl 19 gennaio 1671 fu nominato arcivescovo titolare di Amasea; il 27 aprile 1676 fu trasferito alla sede arcivescovile titolare di Teodosia.\nGenealogia episcopale.\nLa genealogia episcopale \u00e8:"}
{"id": "4364866", "revid": "439868", "url": "https://it.wikipedia.org/wiki?curid=4364866", "title": "Istituto tecnico Caterina da Siena", "text": "L'istituto di istruzione superiore Caterina da Siena di Milano continua una tradizione di scuole che con diverse denominazioni e ordinamenti giuridici diversi sono state per pi\u00f9 di un secolo un punto centrale dell'insegnamento professionale, specialmente femminile, fortemente orientato nell'inserimento nel mondo del lavoro.\nStoria dell'istituto.\nDal 1912 era stato costruito un grande edificio scolastico in viale Lombardia nel quartiere Casoretto nella zona dove la Umanitaria aveva costruito un quartiere sperimentale di case operaie. La stessa fondazione si era fatto carico di iniziative per l'epoca di assoluta avanguardia anche nel campo dell'istruzione\nSi era partiti dalle scuole elementari, estese anche alla classe sesta, ma fin dall'inizio si ha notizia di corsi professionali femminili. Venne poi istituito un corso di disegno ed uno di economia domestica. L'insegnamento dopo la quinta elementare prese poi il nome di scuola d'avviamento di cui nel 1928 vi erano 18 classi.\nNegli anni successivi venne aperta la scuola di magistero per la donna. Le diplomate avevano titolo per insegnare economia domestica Era sorto anche il regio istituto tecnico industriale specializzato per la ceramica.\nNel dopoguerra viene aperto l'istituto professionale Caterina da Siena, che presentava le specializzazioni: maglierista, sarta per bambini, figurinista, ceramista, cucito, camiceria, sartoria-fantasia.\nLa stabil\u00ec che la \u201cscuola di magistero per la Donna\u201d veniva trasformata in istituto tecnico femminile. Gli istituti tecnici femminili prevedono un indirizzo generale della durata di 2 anni \"diretto alla preparazione teorica e pratica necessaria per l'insegnamento dell'economia domestica e dei compiti femminili\".\nGli indirizzi specialistici erano della durata di tre anni. \nLa Caterina da Siena vede moltiplicare i profili professionali offerti: addetta agli uffici per l'architettura e l'arredamento; addetta agli uffici del settore pubblicitario.\nNegli anni '70 l'articolazione \u00e8 maggiore e copre molte delle aree professionali tradizionalmente destinate a figure femminili: addetta alla segreteria d'azienda, addetta agli uffici per l'architettura e l'arredamento, applicata ai servizi amministrativi, stenodattilografa in lingua italiana, grafica pubblicitaria, figurinista modellista, addetta al settore pubblicitario, accompagnatrice turistica.\nIl stabilisce la \u201cmodificazione alla denominazione degli istituti professionali alberghieri, per il commercio e femminili\u201d (G.U. 189 del 14.8.1990 e la scuola diventa \"istituto professionale di Stato per i servizi della pubblicit\u00e0 Caterina da Siena\".\nIl corso di studi tecnici per la moda.\nCon la riforma Gelmini a partire dal settembre 2010 \u00e8 stato aperto il corso di studi tecnici per il \"Sistema moda\". Le figure professionali che ne usciranno prevedono la capacit\u00e0 di inserimento in tutta la filiera della moda. Milano \u00e8 considerata a livello mondiale una delle capitali della moda."}
{"id": "4364868", "revid": "1573940", "url": "https://it.wikipedia.org/wiki?curid=4364868", "title": "Elops", "text": "Elops \u00e8 un genere di pesci ossei marini e d'acqua salmastra, unico genere della famiglia Elopidae appartenente all'ordine Elopiformes.\nDistribuzione e habitat.\nSono presenti in tutti i mari tropicali. Sono completamente assenti dal mar Mediterraneo e dalle coste europee.\nSono pesci pelagici costieri che penetrano, soprattutto i giovani, nelle acque salmastre e dolci compresa la parte bassa del corso dei fiumi.\nDescrizione.\nQuesti pesci hanno corpo allungato e a sezione ovale, solo leggermente appiattito lateralmente. Gli occhi sono molto grandi e sono protetti da una membrana trasparente. La bocca ha mascelle robuste ed \u00e8 abbastanza grande. La pinna dorsale e la pinna anale sono abbastanza piccole. Le pinne ventrali sono inserite molto indietro, sotto la dorsale. Le pinne pettorali sono poste in basso nel corpo. La pinna caudale \u00e8 molto ampia e fortemente forcuta.\nPossono superare il metro di lunghezza.\nBiologia.\nSono pesci gregari che cacciano in banchi.\nAlimentazione.\nSono predatori, si cibano di piccoli pesci e di crostacei.\nRiproduzione.\nDepongono le uova in mare aperto. Le larve sono leptocefali.\nTassonomia.\nIl genere comprende le seguenti specie:\nPesca.\nData la resistenza strenua che offrono alla cattura sono apprezzati dai pescatori sportivi. Vengono catturati soprattutto a traina e spinning ma anche con esche naturali. Le carni sono pessime, ricchissime di spine, per cui sono scarsamente oggetto di pesca commerciale."}
{"id": "4364871", "revid": "22475", "url": "https://it.wikipedia.org/wiki?curid=4364871", "title": "Nycticeinops schlieffeni", "text": "Il pipistrello di Schlieffen (Nycticeinops schlieffeni ) \u00e8 un pipistrello della famiglia dei Vespertilionidi, unica specie del genere Nycticeinops (), diffuso in Africa.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 40 e 56\u00a0mm, la lunghezza dell'avambraccio tra 29 e 34\u00a0mm, la lunghezza della coda tra 26 e 37\u00a0mm, la lunghezza della tibia tra 12,1 e 13,9\u00a0mm, la lunghezza delle orecchie tra 11 e 13\u00a0mm e un peso fino a 9\u00a0g.\nCaratteristiche craniche e dentarie.\nIl cranio \u00e8 delicato, con le arcate zigomatiche esili. Il rostro \u00e8 largo e si alza gradualmente verso la scatola cranica. La cresta sagittale \u00e8 poco sviluppata. Gli incisivi superiori esterni sono massicci, unicuspidati e separati da un piccolo spazio dai canini.\nSono caratterizzati dalla seguente formula dentaria:\nAspetto.\nLa pelliccia \u00e8 densa, soffice e leggermente lanuginosa. Le parti dorsali variano dal color zenzero al bruno fulvo, mentre le parti ventrali variano dal marrone chiaro al bianco-grigiastro. Le membrane alari sono marroni scure, con delle venature nerastre. La testa \u00e8 leggermente appiattita, mentre il muso \u00e8 largo, dovuto alla presenza di due masse ghiandolari sui lati, cosparso di pochi peli e con le narici che si aprono obliquamente. Gli occhi sono molto piccoli. Le orecchie sono marroni scure, ben separate, arrotondate e con un piccolo lobo diretto all'indietro alla base anteriore. Il trago \u00e8 corto, smussato e diretto in avanti. La coda \u00e8 lunga ed \u00e8 inclusa completamente nell'ampio e scuro uropatagio. Il calcar \u00e8 lungo e con un lobo all'estremit\u00e0. Il cariotipo \u00e8 2n=42 FNa=50. Individui catturati in Somalia hanno invece un cariotipo di 2n=34 FNa=52, il che fa supporre la presenza di diverse forme criptiche.\nEcolocazione.\nEmette ultrasuoni a basso ciclo di lavoro, frequenza modulata con picchi fino a 42,5\u00b10,3 kHz, a banda stretta e di breve durata, con altre due armoniche oltre alla fondamentale.\nBiologia.\nComportamento.\nSi rifugia nelle cavit\u00e0 degli alberi e negli edifici. L'attivit\u00e0 predatoria inizia prima del tramonto.\nAlimentazione.\nSi nutre di coleotteri, ditteri, lepidotteri, tricotteri e imenotteri.\nRiproduzione.\nSi riproduce in giugno. Successivamente le femmine trattengono lo sperma fino alla fertilizzazione che avviene in agosto e al parto in novembre. Danno alla luce 1-3 piccoli alla volta.\nDistribuzione e habitat.\nQuesta specie \u00e8 diffusa in due aree separate dell'Africa. La prima si estende dal confine tra Mauritania e Senegal ed attraverso il Mali centrale, Burkina Faso, Niger meridionale, Ghana orientale, Togo e Benin, fino alla Nigeria centrale, Camerun settentrionale e Ciad sud-occidentale. La seconda zona si estende a nord dal Sudan nord-orientale, Eritrea, Etiopia orientale e centrale, Somalia settentrionale e meridionale, attraverso il Kenya, Tanzania centrale, Repubblica Democratica del Congo meridionale, Zambia, Malawi, Mozambico centrale e meridionale, Zimbabwe, Botswana settentrionale, Angola meridionale, Namibia settentrionale, fino al Sudafrica nord-orientale e allo Swaziland. Una popolazione isolata \u00e8 presente nella regione del Delta del Nilo.\nVive nelle savane alberate, prevalentemente vicino ai fiumi e a specchi d'acqua.\nStato di conservazione.\nLa IUCN Red List, considerato che questa specie \u00e8 abbastanza comune e senza minacce, classifica \"N.schlieffeni\" come specie a rischio minimo (LC)."}
{"id": "4364872", "revid": "76963", "url": "https://it.wikipedia.org/wiki?curid=4364872", "title": "Mich\u00e8le Bernier", "text": "Figlia di Georges Bernier, pi\u00f9 noto come Professeur Choron (1929-2005), scrittore ed umorista francese, \u00e8 attrice di formazione teatrale.\nCon Mimie Mathy e Isabelle de Botton forma un trio comico tutto femminile che calca le scene per 7 anni.\nInizia l'attivit\u00e0 sul grande schermo nei primi anni ottanta, ma ottiene un grande riscontro soprattutto a teatro nel 2003, con l'adattamento del fumetto \"Le D\u00e9mon de midi\" di Florence Cestac.\nHa avuto due figli dalla relazione di 15 anni con Bruno Gaccio, attore de \"Les Guignols de l'info\", celebre trasmissione umoristica di Canal+"}
{"id": "4364873", "revid": "633073", "url": "https://it.wikipedia.org/wiki?curid=4364873", "title": "Nycticeinops", "text": ""}
{"id": "4364877", "revid": "762947", "url": "https://it.wikipedia.org/wiki?curid=4364877", "title": "Francesco Lamperti", "text": "Biografia.\nNativo di Savona, Francesco Lamperti frequent\u00f2 sin da giovane il Conservatorio di Milano ove studi\u00f2 pianoforte ed organo, seguendo una passione per la musica derivata dalla madre che era cantante d'opera. Probabilmente al termine degli studi fu per un periodo condirettore del Teatro Filodrammatico di Lodi.\nSi afferm\u00f2 rapidamente negli ambienti milanesi e strinse saldi legami con Giovanni Ricordi, fondatore della recentemente fondata Casa Ricordi, che presto si impose come casa editrice di riferimento per le edizioni musicali milanesi. Grazie alla corrispondenza si \u00e8 infatti certi che Lamperti gi\u00e0 nel 1842 seguiva la preparazione del celebre soprano Sophie L\u00f6we.\nDal 1850 inizi\u00f2 la propria carriera come insegnante di canto presso il conservatorio milanese, carica che ricopr\u00ec per i successivi 25 anni. Nel 1875 egli decise di lasciare l'insegnamento al conservatorio per dedicarsi all'insegnamento nel privato come tutore, vantando allievi quali Sophie Cruvelli, Emma Albani, Gottardo Aldighieri, D\u00e9sir\u00e9e Art\u00f4t, Sona Aslanova, David Bispham, Italo Campanini, Virgilio Collini, Franz Ferenczy, Friederike Gr\u00fcn, Marie van Zandt, Maria Wildman, Herbert Witherspoon, Aleksandr Mihajlovi\u010d Dodonov e soprattutto Teresa Stolz, che diverr\u00e0 una delle pi\u00f9 affermate cantanti di fine secolo, consacrata dalla prima dall\"'Aida\" di Verdi, di cui fu una delle muse ispiratrici.\nI suoi metodi educativi erano simili a quelli usati per tutto l'Ottocento ed egli si dedic\u00f2 anche alla scrittura di numerosi trattati a soggetto.\nSuo figlio Giovanni Battista Lamperti (1839\u20131910) fu anch'egli stimato insegnante di canto."}
{"id": "4364878", "revid": "254059", "url": "https://it.wikipedia.org/wiki?curid=4364878", "title": "Grole", "text": "Grole (\"Le Grole\" in dialetto locale) \u00e8 una frazione del comune di Castiglione delle Stiviere, ubicata a est del capoluogo, al confine con il comune di Solferino in provincia di Mantova.\nOrigini del nome.\nIl nome di Grole deriva dal latino \"graculus\", cornacchia.\nStoria.\nIl nome di questa localit\u00e0 \u00e8 ricordato per essere stato teatro delle prime ore della Battaglia di Solferino del 24 giugno 1859. Intorno alle 4:30 - 5:00 del mattino le avanguardie del I Corpo d'Armata francese, comandato dal maresciallo Baraguey d'Hilliers, presero contatto con avanguardie delle truppe austriache del V Corpo d'Armata, guidato dal feldmaresciallo Stadion, nei pressi di Grole in territorio di Castiglione delle Stiviere: lo scontro nella zona di Grole, e in particolare sulle colline moreniche circondanti la frazione, fu molto accanito e dur\u00f2 all'incirca fino alle 7:30 fino a quando le avanguardie dei due comandanti austriaci non si ritirarono verso Solferino.\nDurante la battaglia di Solferino la popolazione di Grole cur\u00f2 i feriti nelle case e anche nella Chiesa di Santa Giulia."}
{"id": "4364884", "revid": "1452073", "url": "https://it.wikipedia.org/wiki?curid=4364884", "title": "Elopiformes", "text": "Gli Elopiformes sono un ordine di pesci ossei d'acqua dolce e marina.\nDistribuzione e habitat.\nSono presenti nelle aree tropicali di tutti gli oceani.\nVivono in acque costiere e possono penetrare nelle acque salmastre e dolci, in cui si trovano soprattutto i giovanili.\nBiologia.\nLe larve sono leptocefali."}
{"id": "4364888", "revid": "2203822", "url": "https://it.wikipedia.org/wiki?curid=4364888", "title": "Pinacoteca comunale di Faenza", "text": "La Pinacoteca Comunale di Faenza \u00e8 stata costituita a partire dal 1797 e aperta al pubblico dal 1879.\nCome ha scritto Antonio Paolucci, nella pinacoteca faentina \"c'\u00e8 la storia di una citt\u00e0 che \u00e8 stata una capitale artistica, che ha dialogato con altre capitali, che \u00e8 arrivata a costruire attraverso una catena di opere e di autori, una sua identit\u00e0 ancora oggi riconoscibile\" \nNelle sale espositive sono in mostra opere dal Ducento al Seicento provenienti per lo pi\u00f9 da chiese faentine. Molte opere importanti come il San Girolamo di Donatello e la Pala del Beato Bertoni, anonimo di fine '400.\nNel primo salone di ingresso sono esposte alcune importanti opere del Novecento, con sculture di Domenico Baccarini, Ercole Drei, Domenico Rambelli, Angelo Biancini, Auguste Rodin. Un lato del salone \u00e8 occupato da pitture di Domenico Baccarini, con una qualificata selezione di opere dell'artista faentino morto nel 1907.\nDal 2011 sono esposte in due apposite sale anche le opere della Collezione Bianchedi Bettoli / Vallunga con importanti capolavori di maestri italiani del Novecento, tra cui Giorgio De Chirico, Alberto Savinio, Gino Severini, Mario Sironi, Carlo Carr\u00e0, Giorgio Morandi e Massimo Campigli.\nStoria.\nLa Pinacoteca Comunale \u00e8 il pi\u00f9 antico istituto museale faentino e uno dei pi\u00f9 antichi nella Regione Emilia-Romagna: nacque nel 1797, quando il Comune di Faenza acquist\u00f2 la collezione di opere d'arte di Giuseppe Zauli. Nello stesso anno inizi\u00f2 l'acquisizione di dipinti provenienti dai conventi e dalle chiese soppressi in forza delle leggi napoleoniche.\nA seguito del continuo incremento delle raccolte, la Pinacoteca venne regolarmente aperta al pubblico nel 1879, nell'ex convento dei Gesuiti. Da allora, e fino ai nostri giorni, il patrimonio artistico \u00e8 stato notevolmente aumentato da ricche donazioni di privati, da depositi di Enti pubblici, dai reperti archeologici emersi a seguito delle attivit\u00e0 edilizie.\nSezione antica.\nLa Sezione Antica presenta un'ampia panoramica d'arte e storia dall'et\u00e0 romana al secolo XVIII: mosaici, lapidi, sculture ed epigrafi romane ed altomedievali.\nLa parte pi\u00f9 consistente e qualificata delle raccolte \u00e8 costituita da dipinti e sculture che consentono di percorrere cinque secoli d'arte faentina e italiana. I fondi del '200 e '300 sono ridotti, ma di grande valore. Ben pi\u00f9 ampio \u00e8 il panorama offerto dalle opere del '400 e '500; oltre alle tavole tardogotiche, grande rilievo occupano gli artisti che hanno diffuso il Rinascimento a Faenza: Biagio d'Antonio, G. B. Bertucci il Vecchio, Marco Palmezzano, Donatello, A. Rossellino e il Maestro della Pala Bertoni.\nImponente \u00e8 la raccolta di pale d'altare del '500 e '600 \"emigrate\" dalle chiese di Faenza: documentano la vitalit\u00e0 della cultura artistica nell'ambito del manierismo che culmina in Ferra\u00f9 Fenzoni, l'artista che fa da ponte verso il secolo barocco. Fra i nuclei tematici di maggiore spicco: le nature morte di Recco, Ruoppolo, Boselli, Resani, Magini e Levoli, con i quali si entra nel sec. XVIII. Di questo periodo sono i paesaggi, le battaglie, i dipinti di genere, spesso anonimi, talvolta di artisti notevoli: A. Locatelli, S. Orlandi, G. Bucci e F. Guardi.\nGalleria d'arte moderna.\nIl primo nucleo della Galleria d'Arte Moderna si costituisce nel 1879, allorch\u00e9 F.Argnani si preoccup\u00f2 di inserire nel percorso espositivo anche alcune opere di autori contemporanei. Nei decenni successivi - grazie ad acquisti e soprattutto a donazioni sempre pi\u00f9 numerose - i fondi di pittura e scultura dell'800 e '900 sono cresciuti a tal punto da porre il problema di spazi espositivi adeguati.\nI fondi sono raggruppati per scuole e tendenze storico-stilistiche: Neoclassicismo e Purismo (F.Giani, M.Sangiorgi, T. Minardi, P. Piani, G. Landi); Romanticismo e Realismo (R.Liverani, M. D'Azeglio, V.Hugo, G. Fattori, A. Berti, T.Dalpozzo ed altri comprimari di interesse locale). Di recente acquisizione alcuni dipinti di scuola francese dell'800, a cui si affiancano le due sculture di A.Rodin.\nDi straordinario rilievo il fondo delle opere di Domenico Baccarini, il protagonista dell'intenso rinnovamento artistico dei primi anni del '900, e dei suoi amici e coetanei (il Cenacolo Baccarini), che ne prolungarono per pi\u00f9 di mezzo secolo la lezione innovatrice.\nGabinetto disegni e stampe.\nGi\u00e0 il nucleo settecentesco iniziale della Pinacoteca, comprendeva una consistente raccolta di stampe e disegni. Da allora il fondo di grafica \u00e8 aumentato fino a raggiungere dimensioni notevoli, quantificabili in pi\u00f9 10.000 fogli. Sono presenti i nomi pi\u00f9 alti dell'incisione europea, da A.D\u00fcrer fino ai contemporanei.\nCollezione Bianchedi Bettoli/Vallunga.\nDal 2010 \u00e8 entrata a far parte delle collezioni della Pinacoteca una importante raccolta di opere d'arte del Novecento Italiana.\nGli artisti presenti in questa collezione, composta da una quarantina di quadri e pervenuta grazie alle volont\u00e0 testamentarie di Augusto Vallunga e alla concorde disponibilit\u00e0 della moglie Maria Grazia Bianchedi Bettoli, sono numerosi. Di particolare rilievo si segnalano opere di Giorgio De Chirico (Le rive della Tessaglia, 1926), Giorgio Morandi (Natura morta, 1953), Carlo Carr\u00e0 (Marina a Forte dei Marmi, 1940), Massimo Campigli (Scalinata, 1955), Alberto Savinio (L'Astrologue meridien, 1929), Mario Sironi (Periferia, 1948), Gino Severini (Natura morta con ruderi e pesce, 1930).\nNelle due sale della Pinacoteca riservate alla collezione troviamo poi esposte anche opere di Felice Casorati, Filippo De Pisis, Salvatore Fiume, Franco Gentilini, Mino Maccari, Mario Mafai, Giuseppe Migneco, Ennio Morlotti, Giulio Turcato, Renato Paresce.\nSale espositive.\nLa Pinacoteca occupa una parte dell'edificio seicentesco di Santa Maria dell'Angelo gi\u00e0 sede dei Gesuiti a Faenza e ora denominato Palazzo degli Studi.\nSu una superficie complessiva di circa 1.150 metri quadrati suddivisa in dieci diverse sale sono esposte duecento opere circa.\nA partire da testimonianze duecentesche, come la Croce del Maestro dei Crocifissi francescani, nel percorso di visita si possono ammirare principalmente opere del Quattrocento e del Cinquecento con veri e propri capolavori del Rinascimento italiano come il San Girolamo di Donatello, il San Giovanino gi\u00e0 citato dal Vasari nelle sue storie, le opere di Biagio d'Antonio di Firenze, artista che lavor\u00f2 anche nella Cappella Sistina, di Marco Palmezzano e dei Bertucci. Per il Seicento particolarmente importanti sono le opere di Ferra\u00f9 Fenzoni e alcuni ritratti raccolti nella Sala del Magistrato.\nNell'ampio Salone di ingresso sono in mostra, due eccezionali sculture di Auguste Rodin, opere di Domenico Baccarini e sculture del Novecento faentino di artisti come lo stesso Baccarini, Ercole Drei, Domenico Rambelli, Angelo Biancini e Domenico Tampieri.\nRiallestimento e riapertura della Pinacoteca di Faenza (2021).\nSabato 11 dicembre 2021 riapre la Pinacoteca di Faenza, al termine di un anno caratterizzato per tanta parte dai segni tristi della pandemia e dopo una lunga chiusura durante la quale si \u00e8 svolto un prestigioso intervento di riallestimento ed una innovata ridefinizione di molti degli spazi espositivi del museo.\nIl nuovo progetto \u00e8 impostato su una grande attenzione al visitatore ed ai canoni espositivi che oggi vengono maggiormente apprezzati anche nei pi\u00f9 rinomati contesti metropolitani, che offre nuove opportunit\u00e0 per una visita decisamente rinnovata nel segno di una grande attenzione alla valorizzazione delle opere, nell\u2019obiettivo dichiarato di metterne in luce tutta l\u2019intrinseca preziosit\u00e0 e di restituire alla visita la sua magica qualit\u00e0 esperienziale."}
{"id": "4364891", "revid": "633073", "url": "https://it.wikipedia.org/wiki?curid=4364891", "title": "Vespertilionini", "text": ""}
{"id": "4364892", "revid": "633073", "url": "https://it.wikipedia.org/wiki?curid=4364892", "title": "Nyctophilini", "text": ""}
{"id": "4364893", "revid": "633073", "url": "https://it.wikipedia.org/wiki?curid=4364893", "title": "Eptesicini", "text": ""}
{"id": "4364895", "revid": "633073", "url": "https://it.wikipedia.org/wiki?curid=4364895", "title": "Pipistrellini", "text": ""}
{"id": "4364896", "revid": "633073", "url": "https://it.wikipedia.org/wiki?curid=4364896", "title": "Plecotini", "text": ""}
{"id": "4364897", "revid": "633073", "url": "https://it.wikipedia.org/wiki?curid=4364897", "title": "Antrozoinae", "text": ""}
{"id": "4364899", "revid": "633073", "url": "https://it.wikipedia.org/wiki?curid=4364899", "title": "Myotinae", "text": ""}
{"id": "4364901", "revid": "124822587", "url": "https://it.wikipedia.org/wiki?curid=4364901", "title": "Josip Rado\u0161evi\u0107", "text": "Caratteristiche tecniche.\nCentrocampista centrale dotato di fisicit\u00e0 e dinamismo, predilige giocare nel ruolo di schermo davanti alla difesa. Abile nel rubare palla e nel portare il pressing sugli avversari, si disimpegna agevolmente nella copertura dei compagni proiettati in fase offensiva grazie ad un buon senso della posizione in campo.\nCarriera.\nClub.\nGli esordi in patria.\nApproda nel settore giovanile dell'Hajduk Spalato all'et\u00e0 di 8 anni. Debutta in prima squadra il 23 novembre 2011, a 17 anni, nella gara di Coppa di Croazia contro l'NK Zagabria, nella quale parte dal primo minuto. Tre giorni dopo esordisce anche in campionato, nel quale colleziona complessivamente 7 presenze strabiliando. Nella stagione successiva, a 18 anni, diventa stabilmente titolare nel centrocampo dei \"bianchi\" di Spalato.\nNapoli.\nIl 29 gennaio 2013 viene acquistato dal Napoli in prestito con diritto di riscatto. Aggregato per il resto della stagione alla formazione \"Primavera\", debutta ufficialmente il 14 febbraio in occasione della partita contro il Lecce valida per il Torneo di Viareggio; durante la partita realizza due gol, entrambi su calcio di punizione, aprendo le marcature della partita che si concluder\u00e0 con il risultato di 4-0 in favore dei \"partenopei\".\nDebutta in prima squadra e in Serie A il 25 agosto 2013 nella prima giornata del campionato 2013-2014 contro il , subentrando a Gonzalo Higua\u00edn all'84'. In questa stagione colleziona otto presenze in campionato, tutte a gara in corso, e disputa l'unica gara da titolare il 15 gennaio 2014 in Coppa Italia contro l'.\nNella stagione seguente, dopo aver collezionato una sola presenza in campionato, il 4 febbraio 2015 passa in prestito ai connazionali del Rijeka per tutto l'anno solare, quindi il 31 gennaio 2016 si trasferisce a titolo temporaneo all'Eibar, nella Liga, fino al termine della stagione.\nRientrato al Napoli, non convocato per il ritiro precampionato e relegato fuori rosa, il 31 agosto 2016 rescinde il contratto con un anno di anticipo.\nSalisburgo e ritorno all'Hajduk.\nUna volta svincolatosi dal Napoli firma un contratto annuale, con opzione per un ulteriore anno, con gli austriaci del . Vince il titolo austriaco, collezionando 20 presenze e 3 reti.\nA fine stagione torna all', con cui firma un contratto quadriennale.\nNazionale.\nHa militato nelle selezioni Under-16, Under-17 e Under-19 della , collezionando complessivamente 26 presenze e 2 reti.\nL'11 settembre 2012, all'et\u00e0 di 18 anni, esordisce in Nazionale maggiore nella gara delle qualificazioni al Mondiale 2014 contro il , nella quale parte dal primo minuto e diventa contestualmente il pi\u00f9 giovane debuttante nella storia della Nazionale balcanica.\nIl 4 marzo 2013 debutta in Under-21 nell'amichevole contro i pari et\u00e0 della .\nStatistiche.\nPresenze e reti nei club.\n\"Statistiche aggiornate al 30 luglio 2017\""}
{"id": "4364904", "revid": "122903347", "url": "https://it.wikipedia.org/wiki?curid=4364904", "title": "Nazionale olimpica di calcio del Giappone", "text": "La Nazionale olimpica di calcio giapponese \u00e8 la rappresentativa calcistica che rappresenta il Giappone. \u00c8 sotto l'egida della Federazione calcistica del Giappone.\nStoria.\nLa nazionale di calcio olimpica giapponese fece il suo debutto alle olimpiadi durante i giochi di Berlino con un fortunato esordio contro la Svezia, infatti, bench\u00e9 fosse sotto di due reti, con una rimonta elimina la sua avversaria dal torneo per 3-2, guadagnandosi l'accesso ai quarti di finale dove per\u00f2 riceveranno una pesantissima sconfitta da parte dell'Italia per 8-0, venendo eliminati dalle olimpiadi.\nNel 1964 il Giappone ospiter\u00e0 le olimpiadi, e la squadra di casa otterr\u00e0 la qualificazione per gli ottavi di finale, riuscendo a imporsi per 3-2 sull'Argentina, venendo tuttavia sconfitta e eliminata per 4-0 dalla Cecoslovacchia. La gloria per la nazionale olimpica nipponica arriver\u00e0 nell'edizione successiva, nel 1968, alle olimpiadi in Citt\u00e0 del Messico, dove il Giappone conquister\u00e0 il bronzo, trascinato da Kunishige Kamamoto il quale nella fase a gironi, segner\u00e0 una tripletta contro la Nigeria che porter\u00e0 a una vittoria per 3-1; il Giappone si qualifica per i quarti di finale anche grazie ai pareggi contro Spagna (0-0) e Brasile (1-1). Dopo aver battuto ai quarti di finale la Francia per 3-1, dove Kamamoto segna una doppietta, il Giappone perde contro l'Ungheria per 5-0, dovendo disputare contro il Messico, la squadra di casa, la partita per la medaglia di bronzo, vincendola dopo aver battuto la squadra rivale per 2-0 grazie a un'altra doppietta di Kamamoto. Tale traguardo, oltre a fare del Giappone la prima nazionale asiatica a vincere una medaglia alle olimpiadi, \u00e8 riconosciuto come il primo vero successo internazionale del calcio nipponico.\nAlle olimpiadi di Atlanta nel 1996, quando ormai era entrata in vigore la regola per cui le rappresentative olimpiche calcistiche dovevano essere formate solo dai giocatori Under-23, a eccezioni dei tre \"fuori quota\" (con et\u00e0 superiore ai 23 anni) il Giappone riesce a vincere nella fase a girone per 1-0 contro il Brasile, ma la sconfitta per 2-0 contro la Nigeria sancir\u00e0 la sua eliminazione, ininfluente \u00e8 stata la vittoria contro l'Ungheria per 3-2.\nRiesce a qualificarsi ai quarti di finale nel 2000 alle olimpiadi di Sydney nonostante la sconfitta per 1-0 contro il Brasile, per merito delle vittorie ottenute contro il Sudafrica e la Slovacchia vincendole entrambe per 2-1. Ottenuta la qualificazioni ai quarti perder\u00e0 ai rigori per 5-4 contro gli Stati Uniti dopo un pareggio di 2-2. Nel 2004 si svolgono le olimpiadi di Atene dove il Giappone viene eliminato per 4-3 contro il Paraguay e per 3-2 contro l'Italia, ottenendo solo una vittoria per 1-0 contro il Ghana.\nIl Giappone viene eliminato dalle olimpiadi di Pechino del 2008 dopo aver perso tutte le partite contro le avversarie del suo girone: Nigeria (2-1), Stati Uniti (1-0) e Paesi Bassi (1-0). Con Takashi Sekizuka come CT, la nazionale olimpica giapponese partecipa alle olimpiadi di Londra nel 2012 forte di nuovi talenti come Y\u016bki \u014ctsu (autore di 3 gol) e Kensuke Nagai (autore di 2 reti), e passer\u00e0 come prima del suo girone vincendo per 1-0 sia contro la Spagna che contro il Marocco, e pareggiando per 0-0 contro l'Honduras. Battendo per 3-0 l'Egitto, dopo 44 anni, si aggiudicher\u00e0 nuovamente un posto alle semifinali delle olimpiadi, perdendo per\u00f2 per 3-1 contro il Messico, non riuscendo nemmeno a ottenere il bronzo, che verr\u00e0 conquistato dalla Corea del Sud che batter\u00e0 il Giappone per 2-0, diventando dunque la seconda nazionale di calcio olimpica asiatica (dopo il Giappone) a raggiungere tale traguardo.\nMakoto Teguramori ottiene la panchina della nazionale olimpica che giocher\u00e0 alle olimpiadi di Rio de Janeiro. Il Giappone perde ancora una volta contro la Nigeria, in una partita molto combattuta che si concluder\u00e0 5-4, pareggiando poi 2-2 contro la Colombia. Nonostante la vittoria per 1-0 contro la Svezia non riesce a ottenere il secondo posto valevole per i quarti di finale, ottenuto dalla Colombia con una vittoria di 2-0 contro la Nigeria la quale era gi\u00e0 matematicamente qualificata.\nEssendo il Giappone la nazione ospitante, la nazionale olimpica prender\u00e0 parte alle olimpiadi di Tokyo che si sarebbero dovute tenere nel 2020, ma per via della pandemia di COVID-19 verranno posticipate al 2021. La nazionale detiene un nuovo record avendo vinto per la prima volta quattro partite consecutive alle olimpiadi, supernado il girone come prima classificata battendo per 1-0 il Sudafrica, prevalendo per 2-1 battendo il Messico e imponendosi per 4-0 contro la Francia, e ai quarti di finale viene osteggiata dalla Nuova Zelanda, la partita finisce per 0-0 e ai rigori vincono comodamente per 4-2. Il Giappone perde per 1-0 contro la Spagna e ancora una volta non riesce ad accedere alla finale, oltre a non ottenere nemmeno la medaglia di bronzo affrontando nuovamente il Messico ma questa volta perdendo per 3-1.\nTutte le rose.\nGiochi olimpici.\nNOTA: Per le informazioni sulle rose precedenti al 1952 visionare la pagina della Nazionale maggiore."}
{"id": "4364907", "revid": "1305772", "url": "https://it.wikipedia.org/wiki?curid=4364907", "title": "Teatro Naum", "text": "Il Teatro Naum \u00e8 stato un teatro di Istanbul, nel distretto di Beyo\u011flu (gi\u00e0 distretto di Pera), in Turchia. Esso venne aperto nel 1844 e rimase attivo sino al 1870 quando un grande incendio nel quartiere lo distrusse quasi completamente. Il teatro, ormai rovinato, venne acquistato dal banchiere greco Christaki Zo\u011frafos che nel 1876 vi ricostru\u00ec l'attuale \u00c7i\u00e7ek Pasaj\u0131. Il nome \u00e8 dovuto ai primi suoi costruttori, i fratelli Michel e Joseph Naum,\nStoria.\nIl Teatro Naum venne originariamente costruito col nome di \"Teatro Bosco\" dal nome dell'illusionista italiano Bartolomeo Bosco, su un appezzamento di terra sulla \u0130stiklal Avenue di propriet\u00e0 della famiglia Naum, con lo stile di una costruzione in legno di stile ottomano. Dopo che Bartolomeo Bosco ebbe lasciato la citt\u00e0, la propriet\u00e0 dello stabile pass\u00f2a Michel e Joseph Naum i quali, dopo avervi completato i lavori di ristrutturazione, riaprirono il teatro col nome di \"Th\u00e9atre de P\u00e9ra\" nel 1844. La prima rappresentazione che inaugur\u00f2 la stagione operistica del teatro fu la \"Norma\" di Vincenzo Bellini. Successivamente nel 1848 Angelo Mariani vi diresse alcune cantate da lui composte alla presenza del sultano che lo ricompens\u00f2 con la nomina a direttore del teatro per i due anni successivi, come successore del precedente direttore Giuseppe Donizetti.\nDopo che l'originale struttura lignea venne danneggiata da un incendio nel 1849, venne ricostruito un nuovo teatro che ebbe il nome di \"Th\u00e9atre Italien Naum\". Il teatro venne frequentemente visitato dai sultani Abd\u00fclaziz e Abdul Hamid II, ed ospit\u00f2 tra le altre anche un'esecuzione de \"Il Trovatore\" di Giuseppe Verdi prima che l'opera fosse presentata a Parigi. La maggior parte delle opere qui rappresentate furono di Vincenzo Bellini, Gaetano Donizetti e di Gioachino Rossini. In una lettera a sua madre, Gustave Flaubert scrisse di aver assistito ad un'opera di Donizetti al teatro Naum di Costantinopoli il primo giorno del suo arrivo nella capitale turca.\nMichel e Joseph Naum erano i soli proprietari ad Istanbul a godere del diritto di far rappresentare opere provenienti dall'Europa e come tale al loro teatro confluivano molte compagnie teatrali da tutto il mondo per le loro rappresentazioni a Costantinopoli. I due fratelli inoltre stamparono per la prima volta in turco la maggior parte dei libretti delle opere che venivano rappresentate nel loro teatro. Oltre agli spettacoli serali, il teatro era solito organizzare anche esibizioni diurne per i visitatori provenienti dalla parte asiatica del Bosforo.\n\u00c7i\u00e7ek Pasaj\u0131.\nDopo il grande incendio del distretto di Pera nel 1870 il teatro, ormai in rovina, venne acquistato dal bachiere greco Hristaki Zo\u011frafos che incaric\u00f2 l'architetto Kleanthis Zannos di progettarvi l'attuale complesso residenziale di lusso denominato \u00c7i\u00e7ek Pasaj\u0131 che venne completato nel 1876."}
{"id": "4364913", "revid": "121458680", "url": "https://it.wikipedia.org/wiki?curid=4364913", "title": "Episodi di Californication (sesta stagione)", "text": "La sesta stagione di Californication \u00e8 stata trasmessa dal canale statunitense Showtime dal 13 gennaio al 7 aprile 2013.\nIn Italia la stagione \u00e8 stata trasmessa dal 13 ottobre al 24 novembre 2013 su Italia 1.\nImperdonabile.\nTrama.\nHank si sveglia in ospedale dopo essere stato in pericolo di vita a causa delle pillole mescolate all\u2019alcol che gli sono state somministrate a sua insaputa da Carrie (Natalie Zea), la sua ex ragazza di New York pazza d\u2019amore per lui che ora si trova in fin di vita, vittima dello stesso letale cocktail. In preda ai sensi di colpa per la sorte di Carrie, Hank inizia a bere smodatamente ed a nulla valgono i tentativi di aiutarlo di Karen, Becca e Charlie. Becca comunica al padre di avere rotto definitivamente con Tyler e di voler abbandonare gli studi per diventare una scrittrice. Charlie porta Hank a conoscere Atticus Fetch (Tim Minchin), una rockstar che vuole trasformare in un musical un romanzo di Hank, ma l\u2019incontro fra i due non va nel migliore dei modi. Infine, Karen, Becca, Charlie e Marcy riescono a convincere Hank a ricoverarsi in clinica per disintossicarsi dall\u2019alcol.\nTerapia di gruppo.\nTrama.\nHank inizia il suo periodo di riabilitazione in un lussuoso centro di disintossicazione e incontra gli altri ospiti della struttura partecipando agli incontri dedicati alla terapia di gruppo diretti da Gabriel (Patrick Fischler). In particolare rimane colpito da Faith (Maggie Grace), una bellissima ragazza che si definisce musa di grandi musicisti. Charlie, in visita ad Hank, riconosce fra gli ospiti il noto attore Robbie Mac (Johann Urb) e si finge gay per diventare il suo agente. Marcy riceve la visita di Stu (Stephen Tobolowsky) ed i due finiscono per riavvicinarsi. Karen trova lavoro come architetto d\u2019interni e viene assunta dalla moglie della rockstar Atticus Fetch. Hank sta per lasciare di nascosto la clinica, ma Faith lo convince a restare raccontandogli il motivo per cui si trova in clinica.\nMorte di una rockstar.\nTrama.\nAggiornamento impedito dal filtro a punteggio."}
{"id": "4364916", "revid": "767487", "url": "https://it.wikipedia.org/wiki?curid=4364916", "title": "Temerario nato", "text": "Temerario nato (\"Born Reckless\") \u00e8 un film del 1930 diretto da Andrew Bennison e John Ford. Il film \u00e8 conosciuto in Italia anche con il titolo I vampiri .\n\u00c8 un film di gangster statunitense che vede come interpreti principali Edmund Lowe, Catherine Dale Owen e Frank Albertson. \u00c8 basato sul romanzo \"Louis Beretti\" di Donald Henderson Clarke.\nProduzione.\nIl film, diretto da Andrew Bennison e John Ford su una sceneggiatura di Dudley Nichols con il soggetto di Donald Henderson Clarke (autore del romanzo), fu prodotto da James Kevin McGuinness per la Fox Film Corporation.\nDistribuzione.\nIl film fu distribuito con il titolo \"Born Reckless\" negli Stati Uniti dal 6 giugno 1930 (premi\u00e8re l'11 maggio 1930) al cinema dalla Fox Film Corporation.\nAlcune delle uscite internazionali sono state:\nPromozione.\nLa tagline \u00e8: \"THE MASTER MIND OF GANGDOM GETS A CHANGE OF HEART!\".\nCritica.\nSecondo il Morandini il film \u00e8 \"un gangster movie Fox che scivola in un melodramma familiare di redenzione piuttosto statico e verboso. I temi cari a Ford non mancano, ma la sua mano si nota soltanto nella sequenza di apertura.\"."}
{"id": "4364917", "revid": "481666", "url": "https://it.wikipedia.org/wiki?curid=4364917", "title": "Born Reckless", "text": ""}
{"id": "4364918", "revid": "252909", "url": "https://it.wikipedia.org/wiki?curid=4364918", "title": "Casazza (Metropolitana di Brescia)", "text": ""}
{"id": "4364919", "revid": "1740500", "url": "https://it.wikipedia.org/wiki?curid=4364919", "title": "Gherardo Ugolini", "text": "Biografia.\nGherardo Ugolini ha conseguito la maturit\u00e0 classica presso il Liceo ginnasio statale Arnaldo nel 1979 e ha poi studiato Lettere classiche presso l'Universit\u00e0 degli Studi di Pavia, essendo al tempo stesso alunno del Collegio Ghislieri; si \u00e8 laureato nel 1984 in Letteratura greca sotto la direzione del professor Diego Lanza con una tesi sull\u2019\"Edipo re\" di Sofocle.\nSuccessivamente ha ottenuto una borsa di studio presso la Ludwig-Maximilians-Universit\u00e4t di Monaco di Baviera, dove ha conseguito il dottorato di ricerca tedesco in Filologia classica sotto la guida del professor Hellmut Flashar con una tesi sul mito di Tiresia; ha conseguito un secondo dottorato di ricerca, in Scienze storiche, presso la Scuola Superiore di Studi Storici di San Marino sotto la guida del professor Luciano Canfora con una tesi su Sofocle.\n\u00c8 stato docente all'Universit\u00e0 di Heidelberg dal 1992/1993 al 1998/1999 e all'Universit\u00e0 Humboldt di Berlino dal 1999/2000 al 2007/2008. Dal 2008 al 2012 ha insegnato Filologia classica all'Universit\u00e0 degli Studi di Verona nell'ambito del \"programma \u201cRientro cervelli\u201d\"; dal 2012 \u00e8 stato inquadrato come professore associato di Filologia classica presso l'Universit\u00e0 di Verona.\nNel 2016 ha vinto il Premio Nazionale di Editoria Universitaria, area D (Scienze dell'antichit\u00e0, filologico-letterarie e storico-artistiche) con l'opera \"Storia della filologia classica\", curata assieme al professor Diego Lanza.\nCome giornalista pubblicista ha collaborato e collabora con varie testate tra cui \"Corriere d'Italia\", \"Diario della Settimana\", \"l'Unit\u00e0\", \"Giornale di Brescia\" (di cui \u00e8 editorialista).\nOpere.\nSi \u00e8 occupato prevalentemente di filosofia presocratica, tragedia greca, fortuna dell'antico e del giovane Nietzsche filologo. Ha pubblicato le seguenti monografie:"}
{"id": "4364921", "revid": "163662", "url": "https://it.wikipedia.org/wiki?curid=4364921", "title": "Elizaveta Koval'skaja", "text": ""}
{"id": "4364922", "revid": "110157", "url": "https://it.wikipedia.org/wiki?curid=4364922", "title": "Hofteatret", "text": "Il Museo Teatrale dell'Hofteatret \u00e8 un'istituzione museale privata situata all'interno dell'antico Hofteatret (teatro di corte) danese.\nStoria.\nLa struttura dell'antico \"Hofteatret\" venne costruita da re Cristiano VII di Danimarca che decise di realizzare a tutti gli effetti un luogo dove tenere rappresentazioni teatrali che precedentemente avevano luogo nella sala da pranzo del palazzo reale. I lavori per la realizzazione del teatro ebbero inizio nel 1766 e vennero terminati nel gennaio del 1767, con pitture interne di Nicolas-Henri Jardin. Lo spazio, ampio, era utilizzato sia come teatro che come sala da ballo per la corte reale.\nNel 1842, il teatro venne ricostruito in stile biedermeier come appare ancora oggi. A partire dal 1881, con la costruzione del nuovo teatro di corte, il teatro venne sempre meno utilizzato al punto che si vendettero puntualmente quasi tutte le sue attrezzature sceniche per poi essere del tutto chiuso.\nIn sua sostituzione, nel 1912 vi venne fondato un museo promosso da un gruppo di melomani amanti del teatro. Sotto la guida di Robert Neiiendam (1880\u20131966), primo presidente poi del Museo Teatrale del Teatro di corte, l'istituzione venne spostata nel vecchio teatro di corte danese nel 1922.\nIl museo ripercorre ancora oggi la storia del teatro danese con l'esposizione di documenti, dipinti, lettere, costumi, modelli e disegni di scene. Il teatro di corte \u00e8 attualmente parte dell'esposizione museale stessa ed il pubblico vi ha libero accesso. L'auditorium \u00e8 utilizzato anche per molti eventi pubblici come letture, concerti e piccole rappresentazioni. Il programma televisivo \"Det Nye Talkshow - med Anders Lund Madsen\" viene trasmesso dal vivo dal Teatro di Corte danese."}
{"id": "4364923", "revid": "287204", "url": "https://it.wikipedia.org/wiki?curid=4364923", "title": "Riccardo Isada", "text": "Carriera.\nInizi\u00f2 la carriera calcistica nella squadra della sua citt\u00e0, collezionando due presenze nel vittorioso campionato di B del 1929-30. Nei due successivi campionati disputati dai nerostellati in Serie A, non riusc\u00ec a trovare spazio nella formazione titolare e fu ceduto a fine stagione 1931-32. Messosi in luce nella in Prima Divisione, in cui sigl\u00f2 12 reti, nel 1933 pass\u00f2 al Perugia disputando due campionati di Serie B. Nella prima stagione, chiuso nel ruolo da Armando Preti, non sigl\u00f2 alcuna rete, mentre in quella successiva and\u00f2 a segno per ben 7 volte.\nNel 1935 pass\u00f2 alla Catanzarese, in Serie C, con cui ottenne la promozione in B. Tra i cadetti, sempre con la squadra calabrese, disput\u00f2 21 gare segnando 4 reti che non bastarono per evitare la retrocessione in C. A fine stagione la squadra fu sciolta ed i calciatori tutti svincolati. Isada ritorn\u00f2 quindi al Casale contribuendo alla vittoria del campionato di C con 12 reti e nel successivo campionato di B disput\u00f2 27 gare e realizz\u00f2 2 gol. L'anno successivo scese di categoria, giocando in C con la Civitavecchiese, mentre nel 1940 fu tesserato dal di Torre Annunziata, restandovi per un lustro interamente giocato in Serie C, realizzando 8 reti in 46 incontri.\nGlobalmente in Serie B disput\u00f2 74 gare realizzando 13 reti."}
{"id": "4364931", "revid": "729019", "url": "https://it.wikipedia.org/wiki?curid=4364931", "title": "Jos\u00e9 Raimundo Carrillo", "text": "Fu uno dei primi colonizzatori spagnoli della citt\u00e0 di San Diego e fondatore della famiglia Carrillo nella California spagnola.\nBiografia.\nIl capitano \"Jos\u00e9 Raimundo Carrillo\" nacque nel 1749 a Loreto (Baja California) nel\nVicereame della Nuova Spagna. Arriv\u00f2 nella alta California spagnola come soldato durante la prima spedizione di Gaspar de Portol\u00e1 nel 1769 salendo al rango di capitano.\nIl 23 aprile del 1791 spos\u00f2 \"Tomasa Ignacia Lugo\", figlia del soldato Francisco Lugo. \nLa cerimonia fu tenuta dal frate francescano Jun\u00edpero Serra a San Carlos.\nServ\u00ec al Presidio di Santa Barbara, nel Presidio di Monterey e nel 1806 nel Presidio di San Diego dove divenne\ncomandante dal 1807 al 1809.\nMor\u00ec il 10 novembre 1809 e fu seppellito nella cappella del presidio.\nDiscendenza.\nCarrillo e sua moglie \"Tomasa Ignacia Lugo\" ebbero 6 figli.\nSuo nipote Juan Jos\u00e9 Carrillo (1842-1916) fu sindaco di Santa Monica ed un suo pro-pronipote Leo Carrillo (1881-1961) fu un attore di Hollywood"}
{"id": "4364933", "revid": "767487", "url": "https://it.wikipedia.org/wiki?curid=4364933", "title": "Last Night (film 1998)", "text": "Last Night \u00e8 un film del 1998 diretto da Don McKellar.\nPellicola canadese prodotta (assieme a \"The Book of Life\" di Hal Hartley, \"Das Frankfurter Kreuz\" di Romuald Karmakar, \"The Hole - Il buco\" di Tsai Ming-liang, \"La primera noche de mi vida\" di Miguel Albaladejo, \"La Vie Sur Terre\" di Abderrahmane Sissako, \"Les Sanguinaires\" di Laurent Cantet, \"Midnight\" di Walter Salles e Daniela Thomas, \"Tam\u00e1s \u00e9s Juli\" di Ildik\u00f3 Enyedi e \"Le Mur\" di Alain Berliner) nell'ambito del progetto cinematografico francese \"2000 vu par...\", dedicato al tema del volgere del terzo millennio affrontato da 11 registi provenienti da altrettanti paesi differenti, \u00e8 stata girata a Toronto, venendo presentata al Festival di Cannes 1998 nella \"Quinzaine des R\u00e9alisateurs\".\nTrama.\nA Toronto, in una data indefinita, si stanno vivendo le ultime ore prima della fine del mondo, prevista per mezzanotte, a causa di un non ben precisato fenomeno naturale per cui, nonostante sia notte, la citt\u00e0 \u00e8 abbagliata da un sole sempre pi\u00f9 luminoso ed abbacinante.\nI vari personaggi del film, mentre la citt\u00e0 viene saccheggiata e devastata, vivono le ultime ore nei modi pi\u00f9 diversi: il protagonista Patrick Wheeler vuole stare da solo sul suo terrazzo, ricordando malinconicamente la moglie recentemente scomparsa, sua sorella Jenny partecipa ad un tumultuoso ultimo \"party\" per strada, l'amico Craig Zwiller cerca di soddisfare tutte le sue pi\u00f9 recondite perversioni sessuali, mentre Sandra vorrebbe suicidarsi un istante prima della fine assieme a suo marito Duncan, il direttore della compagnia del gas, che passa invece le sue ultime ore ringraziando telefonicamente tutti i suoi clienti.\nSandra rimane per\u00f2 bloccata a casa di Patrick, e lo convince, cercando a tutti i costi di conoscerlo meglio visto che dovranno passare insieme gli ultimi momenti, a sostituirsi al marito nel suo progetto di suicidio vicendevole, ma all'ultimo istante, in un crescendo di tensione sottolineato dal conto alla rovescia della folla per strada, i due abbassano le pistole vicendevolmente puntate alle tempie per un inaspettato ma ultimo bacio, mentre il sole irrompe sulla citt\u00e0."}
{"id": "4364936", "revid": "308552", "url": "https://it.wikipedia.org/wiki?curid=4364936", "title": "Tropa de Elite 2 - Il nemico \u00e8 un altro", "text": "Tropa de Elite 2 - Il nemico \u00e8 un altro (\"Tropa de Elite 2 - O Inimigo Agora \u00c9 Outro\") \u00e8 un film del 2010 diretto da Jos\u00e9 Padilha, che racconta la storia di alcuni membri del BOPE, il celebre battaglione per le operazioni speciali della Polizia Militare dello stato di Rio de Janeiro.\nIl film \u00e8 il seguito di \"Tropa de Elite - Gli squadroni della morte\" del 2007, diretto dallo stesso regista. Al contrario del primo film, che muoveva una critica contro gli spacciatori e i consumatori di droga, questo seguito attacca invece duramente la classe politica e le forze di polizia, additate come i principali responsabili dei problemi del paese.\nTrama.\nUna quindicina di anni dopo i fatti raccontati nel primo film, \"Tropa de Elite\", il capitano Roberto Nascimento \u00e8 stato promosso colonnello e adesso \u00e8 il nuovo comandante del BOPE, mentre il fido Mathias ha preso il suo posto come capitano \"operativo\". Ma sul piano personale le cose non vanno troppo bene: la moglie infatti lo ha lasciato in disaccordo con la sua visione \"autoritaristica\" della societ\u00e0 e si \u00e8 rifatta una vita con Diogo Fraga, un politico con spiccate tendenze social-comuniste (opposte a quelle di Nascimento), e anche il figlio non sembra troppo attaccato al padre.\nScoppiata una sanguinosa rivolta al carcere di Bangu I il BOPE viene chiamato a intervenire, ma l'operazione viene ostacolata da rinvii e mancate autorizzazioni, dato che i politici hanno paura delle ripercussioni sull'opinione pubblica di una eventuale strage. Come mediatore viene coinvolto anche Fraga, che si fa paladino e mediatore dei detenuti. Mentre Nascimento sembra trovarsi di fronte ad un'impasse, Mathias decide autonomamente di intervenire. causando un bagno di sangue e consentendo a Fraga di sfruttare l'accaduto per denunciare pubblicamente i metodi repressivi del BOPE. A questo punto i vertici politici decidono di esonerare Nascimento attraverso una promozione a capo della sicurezza (dato che il suo comportamento \u00e8 approvato da una parte della popolazione), mentre Mathias viene espulso dal BOPE e torna alla polizia ordinaria, malgrado gli sforzi di Nascimento per farlo reintegrare.\nOrmai senza una famiglia e una vita privata, Nascimento si concentra sulla lotta alla droga, credendo che eliminare lo spaccio porti anche a eliminare il flusso di soldi e la corruzione tra criminalit\u00e0 e polizia. Tuttavia cos\u00ec non \u00e8, e la polizia pianifica di eliminare la criminalit\u00e0 spicciola per prendere direttamente il suo posto tramite la costituzione di \"milizie\", in modo da sfruttare altre forme di estorsione e controllare i voti delle favelas, costruendo quindi dei legami privilegiati anche con gli uomini politici. Dopo un assalto dei corpi della polizia a un deposito di armi, la colpa viene data ai narcotrafficanti di una favela, e il BOPE viene ingaggiato per assaltare la favela e recuperare le armi che si crede siano custodite l\u00ec, bench\u00e9 Nascimento sia sospettoso sulle prove esibite ed esprima a gran voce la sua contrariet\u00e0 all'operazione. I corrotti a questo punto decidono di sfruttare Mathias promettendo il suo reintegro nel BOPE in cambio della sua partecipazione all'operazione.\nL'assalto viene lanciato e i criminali delle favelas eliminati, ma non vi \u00e8 traccia delle armi. Mathias a questo punto capisce che qualcosa non va, ma viene ucciso dal maggiore Rocha, il capo dei corrotti. Al funerale di Mathias Nascimento comunica a Rocha e Fabio che ha deciso di investigare personalmente la morte dell'amico, mettendo in agitazione i due che ne sono responsabili e che quindi decidono di eliminarlo. Nascimento inizia a far intercettare, in maniera peraltro abusiva e autonoma, anche Fraga (per scoprire cosa stia succedendo nella famiglia): proprio le intercettazioni porteranno ad avere le prove della collusione tra \"milizie\" e le attivit\u00e0 criminali, grazie a una reporter che informa il politico di aver trovato dei legami tra le armi, la milizia e la politica, poco prima di venire scoperta da Rocha e dai suoi uomini, che la uccidono dopo averla violentata.\nLa situazione precipita; un primo attentato a Fraga fallisce, ma ferisce gravemente il figlio adolescente di Nascimento, che all'ospedale, dopo aver confortato la ex moglie, consegna l'intercettazione a Fraga ed esce dall'ospedale. Appena ripartito viene attaccato frontalmente da Rocha e dai suoi uomini, ma grazie all'aiuto del BOPE l'attentato fallisce. Fraga, che nel frattempo \u00e8 stato eletto parlamentare, sfrutta il nastro per convocare una commissione parlamentare di inchiesta, suscitando un polverone tra i politici. Nascimento, ormai disilluso, depone alla commissione parlamentare, raccontando la sua vita al BOPE e smascherando la corruzione che avvolge la politica. Alcuni politici vengono condannati, diversi poliziotti corrotti vengono uccisi da colleghi (\"il sistema si taglia la mano per salvare il braccio\"), e la lotta contro la corruzione si sposta a livello federale.\nRiferimenti e camei.\nL'assalto a Bangu I richiama il massacro della prigione di Carandiru, che ebbe un forte impatto sull'opinione pubblica brasiliana (nel film un politico dice persino \"non voglio un'altra Carandiru\").\nRodrigo Pimentel (l'ufficiale del BOPE che ha collaborato al soggetto di \"Tropa de Elite - Gli squadroni della morte\" e di \"Tropa de Elite 2 - Il nemico \u00e8 un altro) \"ha un breve cameo nel film: compare infatti come un avventore del ristorante (uomo con la camicia a righe) che si complimenta con Nascimento per la repressione della rivolta.\nDistribuzione.\nIn Italia \u00e8 stato distribuito in DVD tra la fine del 2011 e l'inizio del 2012.\nVersione italiana.\nLa versione italiana in DVD ha un montaggio e un doppiaggio diversi dall'originale; questo altera il senso di diversi aspetti chiave. Diverse scene sono tagliate (es nella prigione di Bangu I) e sono stati rimossi molti \"Voiceover\" di Nascimento che tendono a spiegare la scena sotto il punto di vista del protagonista.\nA titolo esemplificativo ecco alcune delle variazioni:\nSeguiti falsi.\nPer le strade di Rio sono usciti poco dopo i film \"Tropa de Elite 2\", \"Tropa de Elite 3\" e \"Tropa de Elite 4\", spacciati per seguiti del film. In realt\u00e0 \"Tropa de Elite 2\" \u00e8 il documentario \"Not\u00edcias de uma Guerra Particular\" del cineasta Jo\u00e3o Moreira Salles, \"Tropa de Elite 3\" \u00e8 soltanto una raccolta di video di operazioni in favelas, e \"Tropa de Elite 4\" \u00e8 il film \"Quase Dois Irm\u00e3os\" di L\u00facia Murat."}
{"id": "4364938", "revid": "6923", "url": "https://it.wikipedia.org/wiki?curid=4364938", "title": "Coppa del Mondo di sci di velocit\u00e0", "text": "La Coppa del Mondo di sci di velocit\u00e0 (il cui attuale nome ufficiale \u00e8 FIS Speed Ski World Cup) \u00e8 una competizione annuale che si svolge da gennaio ad aprile. Le gare sono organizzate dalla Federazione Internazionale Sci. La prima edizione della Coppa del Mondo risale alla stagione 2002. Attualmente la stagione si disputa su sette od otto tappe alcune delle quali si svolgono nella stessa localit\u00e0 a distanza di pochi giorni (\"Double World Cup events\"). La Coppa del Mondo assegna i titoli maschile e femminile, a loro volta suddivisi nelle categorie Speed Downhill (abbreviato SDH, riservata ad atleti che gareggiano in tenuta da sci alpino) e Speed One (S1, ove si adottano materiali specifici per lo sci di velocit\u00e0).&lt;br&gt;\nDal 2018 la categoria SDH \u00e8 stata rinominata \"S2\" e per essa non verranno assegnati pi\u00f9 punti e trofeo di Coppa del Mondo n\u00e9 il titolo mondiale.\nIn ogni tappa la competizione vera e propria si svolge nell'arco di tre giorni, cui vanno aggiunti il giorno dedicato alle prove non obbligatorie (definito in gergo \"Day 0\") e gli eventuali giorni di riserva. Non possono essere eseguite pi\u00f9 di tre discese (runs) al giorno per ogni atleta e non appena viene raggiunto o superato un record mondiale, la competizione si interrompe al termine della rispettiva run.\nSistema di punteggio attuale.\nI punti gara (\"race points\") che determineranno la graduatoria di ogni atleta al termine di ogni evento, vengono calcolati secondo la formula seguente:\nP = (Sx\u00f7So \u2212 1)\u00d7F\ndove \"Sx\" e \"So\" sono rispettivamente la velocit\u00e0 del vincitore e quella dell'atleta in questione, calcolate in km/h e al centesimo di secondo ed \"F\" \u00e8 un fattore di valore 1500.\nAl termine di ogni tappa verranno in seguito assegnati i punteggi che comporranno la classifica generale di Coppa del Mondo, secondo la tabella:"}
{"id": "4364940", "revid": "128695", "url": "https://it.wikipedia.org/wiki?curid=4364940", "title": "Frew Mcmillan", "text": ""}
{"id": "4364946", "revid": "1573940", "url": "https://it.wikipedia.org/wiki?curid=4364946", "title": "Hypsugo eisentrauti", "text": "Hypsugo eisentrauti () \u00e8 un pipistrello della famiglia dei Vespertilionidi endemico del Camerun.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 33 e 36\u00a0mm, la lunghezza della coda tra 29 e 37\u00a0mm, la lunghezza delle orecchie tra 10 e 13\u00a0mm e un peso fino a 8,3\u00a0g.\nAspetto.\nLa pelliccia \u00e8 lunga, soffice e densa. Le parti dorsali sono marroni scure leggermente rossastre, mentre le parti ventrali sono pi\u00f9 chiare, con la base dei peli bruno-nerastra. Le orecchie sono bruno-nerastre, relativamente corte con il margine anteriore convesso e con un piccolo lobo basale, quello posteriore \u00e8 dritto all'estremit\u00e0 e convesso alla base e l'estremit\u00e0 arrotondata. Il lobo antitragale \u00e8 piccolo. Il trago \u00e8 lungo circa un terzo del padiglione auricolare, con l'estremit\u00e0 arrotondata, il margine anteriore quasi diritto mentre quello posteriore \u00e8 convesso. Le membrane alari sono bruno-nerastre scure e attaccate posteriormente alla base del primo dito del piede. L'estremit\u00e0 della lunga coda si estende leggermente oltre l'ampio uropatagio. Il calcar \u00e8 provvisto di un piccolo lobo terminale.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 stata descritta attraverso individui catturati in tre zone montagnose del Camerun.\nVive nelle foreste montane, nelle foreste umide e secche tropicali e nelle mangrovie fino a 2.235 metri di altitudine.\nStato di conservazione.\nLa IUCN Red List, considerati i continui problemi sulla sua tassonomia e sull'assenza di informazioni recenti circa il suo effettivo areale, lo stato della popolazione, i requisiti ecologici e le eventuali minacce, classifica \"H.eisentrauti\" come specie con dati insufficienti (DD)."}
{"id": "4364947", "revid": "15756", "url": "https://it.wikipedia.org/wiki?curid=4364947", "title": "San Carlos (Contea di San Mateo)", "text": "San Carlos \u00e8 una citt\u00e0 nella Contea di San Mateo, California, Stati Uniti.\nSi trova sulla Penisola di San Francisco a met\u00e0 strada tra San Francisco e San Jose.\nA nord di \"San Carlos\" si trova il sobborgo di Belmont mentre a sud la citt\u00e0 di Redwood City.\nSecondo il censimento del 2010 la popolazione era di 28.406 abitanti.\nVita contemporanea.\n\"San Carlos\" il cui motto \u00e8 \"La citt\u00e0 del buon vivere\" cerca di mantenere il feeling tipico di una \"piccola citt\u00e0\" il cui centro \u00e8 composto\nper lo pi\u00f9 di piccoli negozi e ristoranti.\nSono presenti un aeroporto, il San Carlos Airport, e due musei. Nel centro della citt\u00e0 il San carlos History Museum \u00e8 dedicato alla storia della\ncitt\u00e0 dal periodo che risale alla presenza dei primi nativi americani ad oggi. Il museo \u00e8 aperto ogni sabato dalle 13 alle 16 del pomeriggio.\nL'altro museo denominato Hiller Aviation Museum \u00e8 invece dedicato agli elicotteri ed alla storia dell'aviazione.\nContiene inoltre una replica del primo aereo che prese il volo, l'aereo con la maggiore apertura alare e la sezione anteriore di un Boeing 747.\nPer quanto riguarda i trasporti \u00e8 presente la linea di autobus della SamTrans (San Mateo Transit) e un Servizio ferroviario suburbano denominato\nCaltrain. Gli uffici amministrativi di entrambe le agenzie si trovano al 1250 San Carlos Avenue.\nDal 2003 e fino al 17 giugno 2005 fu fatta una sperimentazione di un servizio gratuito di bus chiamato S.C.O.O.T che aveva\nl'obiettivo di migliorare il trasporto dei cittadini che vivevano nelle zone pi\u00f9 distanti dal centro.\nIl municipio si trova al 666 di Elm Street.\n\"San Carlos\" ospit\u00f2 il Circle Star Theater, un teatro del quale si esibirono Richard Marx e Richard Pryor.\nLa scuola secondaria San Carlos High School venne chiusa nel 1982 a causa della diminuzione delle iscrizioni. Oggi gli studenti devono perci\u00f2\nrecarsi presso la Carlmont High School di Belmont oppure alla Sequoia High School di Redwood.\nOgni maggio la citt\u00e0 ospita a Burton Park il carnevale chiamato \"Hometown Days\". In ottobre la camera di commercio ospita il \"Art &amp; Wine Festival\".\nGioved\u00ec sera durante l'estate Laurel Street \u00e8 sede di un mercato contadino settimanale noto come \"Hot Harvest Nights.\" chiamato anche\n\"Mercato di prodotti agricoli\".\nRecenti sviluppi.\n\"San Carlos\" \u00e8 stato afflitto da problemi finanziari per circa un decennio. Al fine di porre rimedio alla situazione, la citt\u00e0 ha preso l'iniziativa di esternalizzare una serie di funzioni, tra cui i servizi di polizia.\nNel 2009 la citt\u00e0 fu costretta a tagliare i costi per pareggiare il suo bilancio per fare ci\u00f2 il primo novembre fu sciolto sia dipartimento di polizia.\nStoria.\nI Nativi americani.\nPrima dell'arrivo degli Spagnoli nel 1769, il territorio di \"San Carlos\" era occupato da un gruppo di Nativi americani chiamati Lamchin.\nI \"Lamchin\" si consideravano di identit\u00e0 diversa da quella delle altre trib\u00f9 locali tuttavia oggi vengono invece considerati come parte delle trib\u00f9 degli Ohlone (chiamati anche \"Costanoan\").\nI \"Lamchin\" vivevano cacciando, pescando e raccogliendo i frutti che la natura offriva.\nIl cibo era abbondante anche grazie al pesce pescato nella Baia di San Francisco.\nSi pensa che l'insediamento originale fosse situato tra le attuali strade di \"Alameda de las Pulgas\" e \"Cordilleras Avenue\", vicino alla San Carlos Avenue.\nL'arrivo degli Spagnoli.\nNel 1769 Gaspar de Portol\u00e1 fu il primo europeo a raggiungere la baia di San Francisco e mentre gli storici pensano che il suo arrivo nella baia avvenne dall'Oceano Pacifico attraverso le \"San Carlos hill\", i ricercatori odierni credono invece che Portol\u00e0 sia arrivato nel luogo dove oggi\nsorge la vicina citt\u00e0 di Belmont.\nGli Spagnoli forti anche di una maggiore potenza militare ed economica dominarono rapidamente l'area della Baia.\nUna Missione fu costruita a San Francisco e il territorio venne diviso in grandi Ranchos (o \"Ranches\") che furono affidati a ricchi spagnoli che poco o nulla si preoccuparono delle condizioni dei nativi.\nNon potendo liberamente continuare il proprio stile di vita, la popolazione locale nativa non ebbe altra scelta se non quella di chiedere l'aiuto delle missioni le quali avevano come missione la conversione al Cristianesimo dei Nativi.\nLa terra dove oggi sorge \"San Carlos\" divenne un unico rancho nelle mani di Don Jos\u00e9 Dar\u00edo Arg\u00fcello.\nLui e la sua famiglia non vivevano nel rancho ma allevavano bestiame e colture.\nSuo figlio Luis Antonio Arg\u00fcello divenne il primo governatore della California Spagnola.\nDopo la sua morte nel 1830 la famiglia si trasfer\u00ec nel rancho oggi noto come Rancho de las Pulgas.\nFine del XIX secolo.\nDurante il periodo della corsa all'oro i cercatori d'oro delusi dal fatto di non avere trovato fortuna\ngrazie al prezioso minerale, dalla Sierra Nevada si diressero verso la regione della baia.\nArrivarono cos\u00ec i primi coloni occidentali non spagnoli.\nLa famiglia Arg\u00fcello inizi\u00f2 a vendere appezzamenti all'interno del proprio Rancho attraverso il loro agente S.M. Mezes.\nMentre le zone di Redwood City a sud e la citt\u00e0 di Belmont a nord iniziarono a crescere velocemente alla fine del XIX secolo, \"San Carlos\" crebbe molto pi\u00f9 lentamente.\nVaste porzioni furono comprate dalla famiglia Brittan, dalla famiglia Hull, dalla famiglia Ralston e dall'imprenditore e politico Timothy Guy Phelps che per primo tent\u00f2 di stimolare lo sviluppo dell'area di San Carlos, sviluppando l'infrastruttura e favorendo la vendita di case.\nIl suo tentativo non ebbe successo ed alla fine vendette gran parte del suo terreno a \"Nicholas T. Smith\" della \"San Carlos Land Development Company\".\nTutta la regione ricevette una accelerazione allo sviluppo con la costruzione del Corridoio Ferroviario chiamato \"Pensinsula Commuter\" nel 1863 e con la creazione di una stazione Ferroviaria a San Carlos nel 1888.\nNonostante questi sforzi la crescita fu molto lenta in questo periodo, e San Carlos chiuse il XIX secolo con meno di un centinaio di case e famiglie.\n1900-1941.\nL'arrivo del XX secolo vide l'inizio della costruzione delle strade della Citt\u00e0. Mentre le vecchie strade erano ad est del tracciato della ferrovia,\nnei primi anni del 1900 vennero sviluppate quelle ad ovest: Cedar, Elm, Laurel, Magnolia, Maple (oggi \"Camino Real\") e Walnut vennero costruite\nin quegli anni.\nLa crescita continu\u00f2 lenta per i primi quindici anni del nuovo secolo, ma nel 1918 la citt\u00e0 ebbe un incremento sufficiente per costruire una scuola che fu posta al 600 di Elm Street.\nL'anno precedente Frederick Drake (chiamato anche \"il padre di San Carlos\") compr\u00f2 130 acri (pari a 526,000 metri quadrati) di beni immobili ed inizi\u00f2 la loro vendita. Nel 1923 venne fondata la stazione dei vigili del fuoco. Nel 1925 la citt\u00e0 vot\u00f2 affinch\u00e9 venisse incorporata.\nI servizi, come i negozi aumentarono, per l'inizio della seconda guerra mondiale tuttavia \"San Carlos\" era ancora conosciuta nella zona della baia come una comunit\u00e0 rurale. La maggior parte del territorio del comune era ancora usato per scopi agricoli, e le fotografie del tempo mostrano un paesaggio con poche case separate da grandi campi."}
{"id": "4364948", "revid": "562499", "url": "https://it.wikipedia.org/wiki?curid=4364948", "title": "Club Atletico Faenza", "text": ""}
{"id": "4364956", "revid": "55426494", "url": "https://it.wikipedia.org/wiki?curid=4364956", "title": "Spasmo muscolare", "text": ""}
{"id": "4364964", "revid": "599013", "url": "https://it.wikipedia.org/wiki?curid=4364964", "title": "Anatole Novak", "text": "Professionista tra il 1956 ed il 1972, vinse una tappa al Tour de France ed una alla Vuelta a Espa\u00f1a.\nCarriera.\nLe principali vittorie da professionista furono una tappa al Tour de l'Aude e una al Crit\u00e9rium du Dauphin\u00e9 Lib\u00e9r\u00e9 nel 1960, una tappa al Tour de France, una tappa al Grand Prix de Fourmies ed una al Tour du Nord nel 1961, una tappa al Tour de l'Oise nel 1963, una tappa alla Parigi-Nizza nel 1964, la Paris-Luxembourg e una tappa alla Volta a Catalunya nel 1966, la Boucles de la Seine nel 1967 e una tappa alla Vuelta a Espa\u00f1a 1970. Partecip\u00f2 a dieci edizioni del Tour de France, sette della Vuelta a Espa\u00f1a, tre del Giro d'Italia e una dei mondiali."}
{"id": "4364969", "revid": "110157", "url": "https://it.wikipedia.org/wiki?curid=4364969", "title": "WISE 1506+7027", "text": "WISEPC J150649.97+702736.0 (abbreviato come WISE 1506+7027, o WISE J1506+7027) \u00e8 una nana bruna con spettro di classe T6, localizzata nella costellazione dell'Orsa Minore. Trovandosi a circa 11,1 anni luce \u00e8 uno degli oggetti con queste caratteristiche pi\u00f9 vicini alla Terra. Altre nane brune vicine al sistema solare sono: \u03b5 Indi Ba and \u03b5 Indi Bb a 11,8 anni luce e WISE 0350-5658 a 12,1 anni luce.\nScoperta.\nWISE 1506+7027 \u00e8 stato scoperto da J. Davy Kirkpatrick et al. attraverso la missione Wide-field Infrared Survey Explorer (WISE) durata dal dicembre 2009 al febbraio 2011. Nel 2011 pubblicarono i loro risultati sull'Astrophysical Journal."}
{"id": "4364971", "revid": "1318658", "url": "https://it.wikipedia.org/wiki?curid=4364971", "title": "Chiesa di San Francesco (Naro)", "text": "La chiesa di San Francesco, \u00e8 un luogo di culto cattolico situato a Naro, comune della provincia di Agrigento in Sicilia.\nStoria.\nEpoca svevo - aragonese.\nIl primitivo luogo di culto fu fondato da Rodorico Palmieri nel 1240, con l'approvazione di Papa Gregorio IX fu aggregato al convento dell'Ordine dei frati minori conventuali.\nNel 1330 il convento fu ricostruito dalle fondamenta da Giovanni Chiaramonte.\nEpoca spagnola.\nNel '600 l'edificio fu ulteriormente perfezionato da Melchiorre Milazzo: il prospetto anteriore fu dotato di un'artistica facciata in pietra d'intaglio di stile barocco, l'interno fu decorato con un apparato plastico in stucco, fra arabeschi e cornici fu eseguito un ciclo di affreschi, opera di Domenico Provenzani.\nEpoca contemporanea.\nIl venerd\u00ec 31 maggio 2019 riapertura al culto dopo lavori di consolidamento e restauro iniziati nel 2016.\nOratorio di Santa Barbara.\nOratorio di Santa Barbara fondato nel 1336 dalla Confraternita di Santa Barbara. In seguito sede della Congregazione dei Cavalieri. Infine delle corporazioni dei contadini, ortolani ed artigiani.\nOpere.\nAll'interno si conservano le reliquie di san Domizio e santa Colomba, morti durante le Crociate. Il \"Trionfo dell'Immacolata\" e quattro scene minori ispirate ad episodi del Vecchio Testamento, decorano le volte, opere di Domenico Provenzani.\nInoltre ci sono alcuni dipinti realizzati da Fra Felice da Sambuca:\nSacrestia.\nGli armadi in noce, finemente intagliati ed arricchiti con numerose figure e sculture, con ante dipinte, sono opere settecentesche di maestranze palermitane, per un totale di sei armadi.\nIl riconoscimento UNESCO.\nDal 2005 la chiesa \u00e8 considerata dall'UNESCO sito messaggero della cultura della pace nel mondo."}
{"id": "4364977", "revid": "238100", "url": "https://it.wikipedia.org/wiki?curid=4364977", "title": "Castlevania (1999)", "text": ""}
{"id": "4364979", "revid": "699852", "url": "https://it.wikipedia.org/wiki?curid=4364979", "title": "Janapar", "text": "Janapar \u00e8 un sentiero tracciato attraverso le montagne, le vallate ed i villaggi della repubblica dell'Artsakh (precedentemente denominata \"repubblica del Nagorno Karabakh\"). Il percorso, che lungo la sua rotta passa nei pressi di monasteri e fortezze, \u00e8 suddiviso in sezioni giornaliere con la possibilit\u00e0 di sosta notturna al termine di ogni giornata di cammino. Il tracciato esiste da secoli ma non era mai stato marcato ufficialmente per gli escursionisti.\nHimnakan Janapar.\nLo Himnakan Janapar (letteralmente \"\"il sentiero spina dorsale\"), tracciato ufficialmente nel 2007, conduce alla regione nord occidentale di Shahumian partendo dalla citt\u00e0 meridionale di Hadrut. Dal tracciato principale si diramano sentieri laterali e secondari che conducono ad altre parti del Nagorno Karabakh. Lungo il percorso si trovano importanti siti quali il monastero di Dadivank, il monastero di Gandzasar, la citt\u00e0 di Shushi, il profondo canyon Karkar, le cascate di Zontik, le rovine di Hunot, il bimillenario albero di Skhtorashen, le grotte di Azokh e il Monastero di Gt\u010davank'.\nL'intero percorso si snoda per 190 km e tocca anche la capitale dell'Artsakh Stepanakert. Le tappe hanno una lunghezza media di 18 km ed in alcuni casi presentano variazioni altimetriche piuttosto severe che richiedono una certa abitudine alle escursioni di media montagna. Non \u00e8 necessaria attrezzatura da campeggio in quanto \u00e8 sempre possibile trovare alloggio nei villaggi lungo il percorso il cui tempo complessivo di percorrenza \u00e8 di circa 14 giorni.\nIl simbolo del Janapar.\nIl simbolo del sentiero \u00e8 il profilo del territorio dell'Oblast Autonomo del Nagorno Karabakh con cinque cerchi in alto. Nel suo complesso la figura richiama l'impronta di un piede.\nIl percorso.\nQui di seguito sono indicate le tappe del percorso cos\u00ec come rappresentate nel sito ufficiale. La prima parte da Hadrut a Stepanakert \u00e8 indicata come \"ben marcata\", mentre carenza di segnalazioni pu\u00f2 incontrarsi nella seconda parte verso nord. Dopo Karvachar potrebbero essere necessari permessi per proseguire oltre.\nGalleria d'immagini.\nAlcune foto lungo il Janapar"}
{"id": "4364980", "revid": "1573940", "url": "https://it.wikipedia.org/wiki?curid=4364980", "title": "Hypsugo crassulus", "text": "Hypsugo crassulus () \u00e8 un pipistrello della famiglia dei Vespertilionidi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 45 e 51\u00a0mm, la lunghezza dell'avambraccio tra 28 e 33\u00a0mm, la lunghezza della coda tra 25 e 32\u00a0mm, la lunghezza del piede tra 5,3 e 7,5\u00a0mm, la lunghezza delle orecchie tra 9 e 13\u00a0mm, un'apertura alare fino a 22\u00a0cm e un peso fino a 8\u00a0g.\nAspetto.\nIl corpo \u00e8 tozzo, robusto e ricoperto da una pelliccia lunga, soffice e densa. Il colore generale del corpo varia dal marrone scuro al bruno-rossastro. Il muso \u00e8 largo e rigonfio. Le orecchie sono relativamente corte, nerastre ed arrotondate. Il trago \u00e8 leggermente pi\u00f9 corto della met\u00e0 del padiglione auricolare, con il margine anteriore dritto, quello posteriore leggermente convesso, la punta arrotondata e un piccolo lobo basale posteriore. Il pollice \u00e8 corto e provvisto di un ispessimento alla base. Le membrane alari sono bruno-nerastre ed attaccate posteriormente alla base delle dita dei piedi. La coda \u00e8 lunga ed inclusa completamente nell'ampio uropatagio. Il calcar ha un lobo terminale sottile ma distinto. Il pene \u00e8 lungo ed esile. Il cariotipo \u00e8 2n=30 FNa=56. \nBiologia.\nComportamento.\nCaccia prevalentemente sotto la volta forestale o nel sottobosco.\nAlimentazione.\nSi nutre di insetti.\nRiproduzione.\nDanno alla luce un piccolo alla volta. Femmine gravide o che allattavano sono state osservate tra febbraio e marzo ed agli inizi di ottobre in Costa d'Avorio, mentre alcuni maschi erano sessualmente attivi tra febbraio ed agosto.\nDistribuzione e habitat.\nQuesta specie \u00e8 diffusa in Liberia, Guinea meridionale, Costa d'Avorio sud-occidentale, Camerun, Repubblica Centrafricana e Sudan del Sud meridionali; Rio Muni, Gabon, Repubblica del Congo, Repubblica Democratica del Congo settentrionale e centrale e Uganda occidentale.\nVive nelle foreste montane e foreste tropicali umide e secche di pianura tra 300 e 1.600 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"H.crassulus\" come specie a rischio minimo (LC)."}
{"id": "4364983", "revid": "599013", "url": "https://it.wikipedia.org/wiki?curid=4364983", "title": "Floro La Roma Iezzi", "text": "Carriera.\nDurante la militanza nella squadra riserve della Lazio, fa il suo esordio in prima squadra nella stagione 1931-1932 debuttando in Serie A il 17 aprile 1932 in -Lazio (1-0); con i biancocelesti disputa in totale 2 incontri in massima serie.\nNel 1933 viene ceduto all'Aquila, con cui vince il campionato di Prima Divisione 1933-1934; disputa cos\u00ec a partire dalla stagione 1934-1935 tre campionati di Serie B per un totale di 58 presenze e un gol tra i cadetti."}
{"id": "4364992", "revid": "125106378", "url": "https://it.wikipedia.org/wiki?curid=4364992", "title": "Svetambara", "text": "\u015avet\u0101mbara (Sanscrito: \u0936\u094d\u0935\u0947\u0924\u093e\u0902\u092c\u0930 o \u0936\u094d\u0935\u0947\u0924\u092a\u091f, \u015bv\u0113tapa\u1e6da; traslitterato anche come svetambar, shvetambara, shvetambar, o swetambar) \u00e8, insieme al Digambara, uno dei due principali gruppi del giainismo.\n\u015avet\u0101mbara (\"vestiti di bianco\") \u00e8 un termine che descrive la loro pratica ascetica di indossare indumenti di cotone bianco che li caratterizza rispetto ai digambara (\"vestiti dal cielo\"), i cui praticanti esercitano nudi. I primi, quindi, non ritengono che l'ascetismo vada praticato nudi.\nGli \u015bvet\u0101mbara credono, inoltre, che anche le donne siano capaci di ottenere il Mok\u1e63a.\nAlla morte di Mah\u0101v\u012bra gli successero alla guida della comunit\u00e0 figure di autorevoli asceti che vengono denominati \u201cpatriarchi\u201d. L\u2019ultimo di questi patriarchi fu Bhadrab\u0101hu, morto 170 anni dopo la dipartita di Jina da questo mondo. Nel IV secolo a.C. dunque questo Bhadrab\u0101hu decise di guidare la comunit\u00e0 verso il sud dell\u2019India e si allontan\u00f2 dalle regioni originarie del Bihar a causa di una carestia. La parte di comunit\u00e0 che lo segu\u00ec si stabil\u00ec a \u015arava\u1e47a Be\u1e37gola nel Mysore e rimase l\u00e0 per dodici anni. Una volta tornati in patria, gli emigranti constatarono che i monaci e gli asceti rimasti nel Bihar avevano preso l\u2019abitudine di indossare una veste bianca e avevano stabilito un canone di testi durante un concilio tenutosi a P\u0101\u1e6daliputra, odierna Patna, capitale dello Stato del Bihar. A causa di questo nel 79 a.C. un nuovo concilio stabil\u00ec un\u2019autentica scissione tra due gruppi, quello degli \u015avet\u0101mbara (letteralmente \u201cvestiti di bianco\u201d) originatosi da coloro che non avevano seguito Bhadrab\u0101hu e avevano preso l\u2019abitudine di indossare una veste di cotone bianco, e quello dei Digambara (letteralmente \u201cvestiti di cielo [aria]\u201d) che invece giravano nudi.\nAncora oggi i giainisti si distinguono in questi due gruppi.\nLa versione che ha come protagonista Bhadrab\u0101hu \u00e8 per\u00f2 di ambito Digambara e vuole di fatto rimarcare un allontanamento degli \u015avet\u0101mbara dalla pratica originaria: in particolare la nudit\u00e0 viene definita come un carattere distintivo della pratica trasmessa da Mah\u0101v\u012bra stesso.\nEsiste per\u00f2 anche una versione degli \u015avet\u0101mbara sullo scisma: dopo 609 anni dalla morte del Jina un certo \u015aivabh\u016bti, divenuto monaco per auto-iniziazione, si un\u00ec a un gruppo di \u015avet\u0101mbara. Durante il suo peregrinare ascolt\u00f2 un sermone nel quale si diceva che, secondo la tradizione, Mah\u0101v\u012bra avesse praticato la nudit\u00e0. Arrogantemente \u015aivabh\u016bti decise di iniziare a praticare la nudit\u00e0 e convinse pure una monaca a fare lo stesso (ella venne poi per\u00f2 corretta da una prostituta che temeva le ripercussioni che questa pratica avrebbe avuto sul suo mestiere). A questa vicenda la tradizione degli \u015avet\u0101mbara fa risalire la pratica della nudit\u00e0.\nNel 2006 c'erano 2510 monaci e 10.228 suore in confronto ai 548 monaci e 527 suore digambara.\nLa tradizione \u015bvet\u0101mbara segue il lignaggio di Acharya Sthulibhadra Suri. \nIl Sutra del Kalpa cita alcuni dei lignaggi in tempi antichi. Gli ordini monastici \u015avet\u0101mbara sono rami dell'ordine Vrahada, che fu fondato nel 937 d.C.\nI pi\u00f9 preminenti tra gli ordini classici sono il Kharatara (fondato nel 1024 d.C.), il Tapa (fondato nel 1228 d.C.), e il Tristutik."}
{"id": "4364995", "revid": "599013", "url": "https://it.wikipedia.org/wiki?curid=4364995", "title": "Suore di carit\u00e0 di San Vincenzo de' Paoli (Innsbruck)", "text": "Le suore di carit\u00e0 di San Vincenzo de' Paoli (in tedesco \"Barmherzige Schwestern vom hl. Vinzenz von Paul\", o semplicemente \"Vinzentinerinnen\") sono un istituto religioso femminile di diritto pontificio.\nStoria.\nLa congregazione sorse per iniziativa dell'imperatrice Carolina Augusta, vedova di Francesco I, con il sostegno di Vinzenz Eduard Milde, arcivescovo di Vienna.\nTra il 1837 e il 1839 le prime aspiranti soggiornarono a Monaco di Baviera, dove furono preparate alla vita religiosa presso la locale congregazione di Suore della Carit\u00e0, derivata da quella di Strasburgo: le religiose si insediarono a Innsbruck nel 1839.\nLa Santa Sede approv\u00f2 l'istituto il 24 gennaio 1949 e le sue costituzioni il 5 gennaio 1950.\nAttivit\u00e0 e diffusione.\nLe suore si dedicano all'educazione della giovent\u00f9 e all'assistenza a poveri, anziani e ammalati.\nSono presenti in Austria, in Italia (case provinciali a Merano e Treviso) e in Tanzania; la sede generalizia \u00e8 a Innsbruck.\nAlla fine del 2008 la congregazione contava 373 religiose in 31 case."}
{"id": "4365001", "revid": "287204", "url": "https://it.wikipedia.org/wiki?curid=4365001", "title": "Shaktismo", "text": "Lo \u015aaktismo (devan\u0101gar\u012b: \u0936\u093e\u0915\u094d\u0924; anche Shaktismo), \u00e8 quella corrente iniziatico-religiosa dell'induismo che adora la Mah\u0101dev\u012b (\"Grande Dea\") nella sua molteplice forma di \u015aakti (s.f. \"Potenza [assoluta]\").\nI devoti di questo culto vengono detti \"\u015bakta\".\nLo \u015aaktismo \u00e8 insieme allo \u015aivaismo, con cui condivide delle affinit\u00e0 teologiche, e al Vi\u1e63\u1e47uismo, una delle tradizioni dell'induismo.\nTale corrente ha subito in epoca recente una sua suddivisione in due indirizzi:"}
{"id": "4365004", "revid": "123042132", "url": "https://it.wikipedia.org/wiki?curid=4365004", "title": "C'era una volta (programma televisivo)", "text": "C'era una volta era una trasmissione televisiva di genere reportage/tv verit\u00e0 condotta da Silvestro Montanaro, in onda su Rai 3 dal 1999 al 2013.\nIl programma.\n\"C'era una volta\" \u00e8 un programma di reportage, realizzato da Rai 3 in collaborazione con Nazioni Unite, Istituti Missionari, COCIS e FOCSIV, che ha avuto diverse edizioni, quasi sempre trasmesse in tarda serata, poco prima della mezzanotte.\nDurante ogni puntata viene presentato un servizio di 45 minuti circa, realizzato dallo stesso autore, Silvestro Montanaro, o da suoi collaboratori.\nI servizi sono spesso un crudo racconto della quotidiana violazione dei diritti umani in paesi in via di sviluppo. Spesso il servizio \u00e8 la cronaca di un episodio vissuto direttamente dall'autore o raccontato da testimoni diretti. Altre volte il servizio mette in evidenza le contraddizioni e le trasformazioni nelle societ\u00e0.\nIl logo della trasmissione \u00e8 il disegno di aquilone che ha come coda la frase \"c'era una volta\". Le puntate della prima edizione erano divise per tema, ed erano presentate da un gruppo di bambini che, uno alla volta, denunciavano le evidenti violazioni delle dichiarazioni dei diritti fondamentali dell'uomo. Le puntate della prima edizione erano trasmesse sempre il gioved\u00ec notte, ma successivamente la periodicit\u00e0 delle puntate \u00e8 diventata irregolare. Le ultime puntate sono visibili anche sul sito Rai.tv.\nLa sigla di apertura \u00e8 \"Occhio non vede cuore non duole\" di Jovanotti, mentre quella di chiusura \u00e8 la canzone \"Ninna-o\", interpretata da Cristina Paltrinieri.\nPuntate speciali.\nUna delle puntate \u00e8 andata in onda in prima serata, presentando una raccolta delle puntate sul tema del continente Africano."}
{"id": "4365010", "revid": "838137", "url": "https://it.wikipedia.org/wiki?curid=4365010", "title": "Immagine binaria", "text": "Un'immagine binaria (o bitonale, o bilivello) \u00e8 una immagine digitale che ha due possibili valori per ogni pixel.\nTipicamente i due colori usati in una immagine binaria sono bianco e nero sebbene possa essere usato qualsiasi colore.\nil colore usato per gli oggetti nell'immagine \u00e8 per i soggetti in primo piano il bianco mentre per lo sfondo il nero.\nNel settore della scansione dei documenti ci si riferisce come immagine bitonale.\nOgni pixel, poi, \u00e8 memorizzato in un solo bit.\nLe immagini binarie sono spesso usate nell'elaborazione delle immagini come maschere o come risultato di alcune operazioni quali la segmentazione, la soglia e oscillazione (dithering). alcuni dispositivi come stampanti laser, macchine fax lavorano solo con immagini binarie.\nUna immagine binaria pu\u00f2 essere memorizzata con formato bitmap. Una immagine di 640x480 pixel richiede 37,5 KB di memoria (640x480/8=38400).\nImplementazione.\nCreazione di una immagine binaria con il modulo opencv2 con i linguaggi di programmazione C, C++ e Python e con il modulo \"mahotas\" e \"scikit image\" di python:\nC e C++.\nIplImage* im_gray = cvLoadImage(\"image.jpg\",CV_LOAD_IMAGE_GRAYSCALE);\n// C++ (OpenCV 2.0)\nMat im_gray = imread(\"image.jpg\",CV_LOAD_IMAGE_GRAYSCALE);\n// C\nIplImage *im_rgb = cvLoadImage(\"image.jpg\");\nIplImage *im_gray = cvCreateImage(cvGetSize(im_rgb),IPL_DEPTH_8U,1);\ncvCvtColor(im_rgb,im_gray,CV_RGB2GRAY);\n// C++\nMat im_rgb = imread(\"image.jpg\");\nMat im_gray;\ncvtColor(im_rgb,im_gray,CV_RGB2GRAY);\n// C\nIplImage* im_bw = cvCreateImage(cvGetSize(im_gray),IPL_DEPTH_8U,1);\ncvThreshold(im_gray, im_bw, 128, 255, CV_THRESH_BINARY | CV_THRESH_OTSU);\n// C++\nMat img_bw = im_gray &gt; 128;\nPython.\npath \"documents/image.jpg\"\nimport cv2\ngray = cv2.imread(path,0)\nelement = cv2.getStructuringElement(cv2.MORPH_CROSS,(3,3))\nret,thresh = cv2.threshold(gray,127,255,cv2.THRESH_BINARY_INV)\nimport mahotas as mh\nfork = mh.imread(path) \nimgbnbin = fork[:,:,0]\nbfork = imgbnbin &lt; 150\nimport skimage\nimage = skimage.imread(path)\nglobal_thresh = skimage.threshold_otsu(image)\nbinary_global = image &gt; global_thresh"}
{"id": "4365015", "revid": "671029", "url": "https://it.wikipedia.org/wiki?curid=4365015", "title": "Regno di Sitawaka", "text": "Il regno di Sitawaka (sinhala: \u0dc3\u0dd3\u0dad\u0dcf\u0dc0\u0d9a) fu un regno situato nel centro-sud dello Sri Lanka. Nacque dalla divisione del Regno di Kotte a seguito del degrado di Vijayabahu nel 1521, e nel corso dei successivi 70 anni domin\u00f2 gran parte dell'isola. Il regno offr\u00ec anche una dura resistenza ai portoghesi che arrivarono nell'isola nel 1505. Malgrado i loro successi militari, Sitawaka rimase un regno instabile, in preda a ripetute sommosse nei resti del territorio Kandiano ed a devastanti conflitti con i portoghesi. Il regno cadde subito dopo la morte del suo ultimo re Rajasimha I nel 1594.\nStoria.\nFondazione.\nFin dalla sua fondazione nel XV secolo, il regno di Kotte era stato la maggiore potenza dello Sri Lanka occidentale, e sotto Parakaramabahu VI, sarebbe stato l'ultimo a unire l'intera isola sotto un'unica corona. Nel 1467, per\u00f2, il regno di Jaffna a nord ne aveva asserito la sua indipendenza. Il 1505, i portoghesi giunsero per la prima volta nello Sri Lanka; tredici anni dopo, nel 1518, la colonia portoghese di Colombo ospitava una grande flotta dipendente dalla corona portoghese, e i coloni iniziarono a costruire un forte, noto come Santa B\u00e1rbara. A est, anche il regno di Kandy, cliente dei Kotte, operava con un certo grado di indipendenza.\nVijayabahu VII di Kotte (1509\u20131521) fu deposto a seguito di un colpo di stato noto come il sacco di Vijayabahu, ordito dai suoi tre figli Bhuvaneka Bahu, Mayadunne e Maha Rayigam Bandara, che intendeva uccidere per porre sul trono il quartogenito Deva Rajasinghe, o Devaraja. A seguito del sacco, il primogenito sal\u00ec al trono sotto il nome di Buvanekabahu VII, mentre gli altri due si tennero per loro parte di Kotte: Mayadunne si prese Sitawaka e Pararajasinha fond\u00f2 il regno di Raigama. Il regno di Kandy fu effettivamente fuori dal controllo di uno qualsiasi dei tre stati successori.\nAll'inizio, il regno di Sitawaka copriva una piccola area confinante con Kandy a est, senza nessun accesso al mare, e che comprendeva Kosgama, Ruwanwella, Yatiyanthota, Hanwella, Padukka, Ehaliyagoda, Kuruwita e Rathnapura, in un terreno in gran parte ricoperto di colline. La capitale, l'odierna Avissawella, fu posta su un terrazzamento alle basi di una collina che si ergeva a 300 metri sopra la giungla circostante."}
{"id": "4365016", "revid": "767487", "url": "https://it.wikipedia.org/wiki?curid=4365016", "title": "Regno di Dambadeniya", "text": "Il Regno di Dambadeniya fu un regno medievale dello Sri Lanka con capitale Dambadeniya.\nQuattro re governarono questo regno:"}
{"id": "4365018", "revid": "547034", "url": "https://it.wikipedia.org/wiki?curid=4365018", "title": "Regno di Polonnaruwa", "text": "Il Regno di Polonnaruwa fu un regno dello Sri Lanka che govern\u00f2 dall'VIII secolo d.C. al 1310 d.C..\nPolonnaruwa fu il quinto centro amministrativo del Regno di Rajarata.\nEtimologia.\nIl nome Polonnaruwa deriverebbe dall'unione delle parole sinhala Pulun e Maruwa che significano cotone e scambio.\nStoria.\nDopo aver governato il paese per 1200 anni il Regno di Anuradhapura, lo Sri Lanka fu conquistato dai Chola nel 1017 d.C.\ni Chola spostarono la capitale a Polonnaruwa, che fu rinominata Jananathamangalam e vi governarono per 52 anni.\nIl re Vijayabahu I sconfisse i Chola e riguadagn\u00f2 il lignaggio singalese.\nIl regno venne abbandonato nel XIV secolo, e il trono dei re singalesi fu trasferito a Yapahuwa. \nSebbene vi furono molti fattori che contribuirono alla caduta del regno, la causa principale fu l'abbandono della capitale come regno dello Sri Lanka e divenne suscettibile alle invasione dal sud dell'India."}
{"id": "4365021", "revid": "287204", "url": "https://it.wikipedia.org/wiki?curid=4365021", "title": "Regno di Anuradhapura", "text": "Il Regno di Anuradhapura fu un regno dello Sri Lanka, chiamato cos\u00ec per l'omonima capitale, fu il primo regno insediatosi nell'antico Sri Lanka e il terzo centro amministrativo del regno di Rajarata.\nFu fondato dal re Pandukabhaya nel 377 a.C., l'autorit\u00e0 del re si estendeva attraverso tutto il paese, sebbene emergevano diverse aree indipendenti di tanto in tanto, che crebbero in numero verso la fine del regno.\nIl Buddismo gioc\u00f2 un grande ruolo durante il regno, influenzandone la sua cultura, le leggi, e i metodi di governo.\nLa societ\u00e0 e la cultura furono rivoluzionate quando la fede fu introdotta durante il regno di Devanampiya Tissa, questo cambiamento culturale divenne ancora pi\u00f9 forte dall'arrivo della reliquia del dente di Buddha in Sri Lanka.\nLe invasioni dal sud dell'India furono una minaccia costante durante tutto il regno. I re Dutthagamani, Valagamba, e Dhatusena furono noti per aver sconfitto gli indiani meridionali e riguadagnato il controllo del regno. Altre furono famosi per i loro successi militari come Gajabahu I, che lanci\u00e0 un'invasione contro gli invasori e Sena II che invi\u00f2 un esercito per aiutare i principi pandyani."}
{"id": "4365022", "revid": "287204", "url": "https://it.wikipedia.org/wiki?curid=4365022", "title": "Regno di Rajarata", "text": "Il Regno di Rajarata fu un regno dello Sri Lanka, che govern\u00f2 a nord dell'attuale Sri Lanka dal V secolo a.C. al XIII secolo d.C.\nFu centrato intorno alle antiche citt\u00e0 di Tambapanni, Upatissa Nuwara, Anur\u0101dhapura, Polonnaruwa.\nIl Rajarata era sotto la diretta amministrazione del re. Le altre aree (Malaya rata, Ruhunu rata) erano governate dai fratelli del re che erano chiamati Mapa e Epa.\nLa designazione geografica di Rajarata (Raja =re, rata = paese, o preferibilmente area, cos\u00ec: Area del re) \u00e8 il nome dato alla regione dello Sri Lanka."}
{"id": "4365023", "revid": "322321", "url": "https://it.wikipedia.org/wiki?curid=4365023", "title": "Mansueto Merati", "text": "Biografia.\nNacque a Milano nel 1589.\nFu ammesso giovanissimo tra i Chierici Regolari di San Paolo, i cosiddetti \"Padri Barnabiti\". Emise i voti il 28 dicembre 1606. Compiuti gli studi presso San Barnaba a Milano e a Pavia, fu ordinato sacerdote il 23 marzo 1613. Diventato in poco tempo un apprezzato predicatore, fu inviato dai superiori come preposito dei Padri Barnabiti del collegio di Roma.\nNel dicembre 1629 segu\u00ec il cardinale Francesco Boncompagni a Napoli: qui fu eletto superiore di Santa Maria in Cosmedin, continuando con zelo e ardore la sua attivit\u00e0 di predicatore.\nNel 1634 Margherita di Savoia, viceregina del Portogallo, lo chiam\u00f2 come suo padre confessore: la segu\u00ec sia in Spagna che in Portogallo, facendosi apprezzare anche presso quella corte per le sue altissime doti.\nVescovo di Acerra.\nNel 1644 la sovrana, in segno di gratitudine, propose a Filippo IV di Spagna la sua nomina a vescovo di Acerra; papa Urbano VIII ratific\u00f2 la nomina regia il 13 luglio 1644.\nAd Acerra fu molto apprezzato anche per aver fondato il seminario vescovile nel 1653.\nMor\u00ec il 28 agosto 1661 all'et\u00e0 di 72 anni. Fu sepolto nella cattedrale di Acerra."}
{"id": "4365025", "revid": "54354", "url": "https://it.wikipedia.org/wiki?curid=4365025", "title": "Connected-component labeling", "text": ""}
{"id": "4365026", "revid": "54354", "url": "https://it.wikipedia.org/wiki?curid=4365026", "title": "Labeling delle componenti connesse", "text": ""}
{"id": "4365031", "revid": "481666", "url": "https://it.wikipedia.org/wiki?curid=4365031", "title": "Hoyningen Huene", "text": ""}
{"id": "4365032", "revid": "6923", "url": "https://it.wikipedia.org/wiki?curid=4365032", "title": "Etichettamento di componenti connesse", "text": " Etichettamento di componenti connesse, o labelling delle componenti connesse, \u00e8 un'applicazione algoritmica della teoria dei grafi, nella quale sottoinsiemi di componenti connesse vengono etichettate in modo univoco sulla base di dati euristici. Non va confusa con la segmentazione di immagini.\nL'etichettamento di componenti connesse \u00e8 di uso in \"computer vision\" per rilevare regioni connesse in immagini digitali binarie, sebbene si presti anche all'elaborazione di immagini a colori e con dati ad alta dimensionalit\u00e0.\nLa tecnica di etichettamento di componenti connesse \u00e8 correlata con il riconoscimento di regioni.\nAlgoritmo a due passi.\nLo pseudocodice \u00e8 il seguente:\n algoritmo Due passi(data)\n linked = []\n labels = structure with dimensions of data, initialized with the value of Background\n \"Primo passo\"\n for row in data:\n for column in row:\n if data[row][column] is not Background\n neighbors = connected elements with the current element's value\n if neighbors is empty\n linked[NextLabel] = set containing NextLabel \n labels[row][column] = NextLabel\n NextLabel += 1\n else\n \"Find the smallest label\"\n L = neighbors labels\n labels[row][column] = min(L)\n for label in L\n linked[label] = union(linked[label], L)\n \"Secondo passo\"\n for row in data\n for column in row\n if data[row][column] is not Background \n labels[row][column] = find(labels[row][column]) \n return labels\nGli algoritmi \"find\" e \"union\" sono implementati come descritti in union find."}
{"id": "4365040", "revid": "1776051", "url": "https://it.wikipedia.org/wiki?curid=4365040", "title": "Hockey Club Valpellice 2011-2012", "text": "Questa pagina contiene i dati relativi alla stagione hockeystica 2011-2012 della societ\u00e0 di hockey su ghiaccio Hockey Club Valpellice."}
{"id": "4365042", "revid": "1776051", "url": "https://it.wikipedia.org/wiki?curid=4365042", "title": "Hockey Club Valpellice 2010-2011", "text": "Questa pagina contiene i dati relativi alla stagione hockeystica 2010-2011 della societ\u00e0 di hockey su ghiaccio Hockey Club Valpellice."}
{"id": "4365043", "revid": "1776051", "url": "https://it.wikipedia.org/wiki?curid=4365043", "title": "Hockey Club Valpellice 2009-2010", "text": "Questa pagina contiene i dati relativi alla stagione hockeystica 2009-2010 della societ\u00e0 di hockey su ghiaccio Hockey Club Valpellice."}
{"id": "4365044", "revid": "1776051", "url": "https://it.wikipedia.org/wiki?curid=4365044", "title": "Hockey Club Valpellice 2008-2009", "text": "Questa pagina contiene i dati relativi alla stagione hockeystica 2008-2009 della societ\u00e0 di hockey su ghiaccio Hockey Club Valpellice."}
{"id": "4365045", "revid": "1776051", "url": "https://it.wikipedia.org/wiki?curid=4365045", "title": "Hockey Club Valpellice 2007-2008", "text": "Questa pagina contiene i dati relativi alla stagione hockeystica 2007-2008 della societ\u00e0 di hockey su ghiaccio Hockey Club Valpellice."}
{"id": "4365047", "revid": "1776051", "url": "https://it.wikipedia.org/wiki?curid=4365047", "title": "Hockey Club Valpellice 2006-2007", "text": "Questa pagina contiene i dati relativi alla stagione hockeystica 2006-2007 della societ\u00e0 di hockey su ghiaccio Hockey Club Valpellice."}
{"id": "4365048", "revid": "729019", "url": "https://it.wikipedia.org/wiki?curid=4365048", "title": "Adagege", "text": "Adagege \u00e8 un'isola nella Provincia di Malaita delle Isole Salomone. La cultura locale \u00e8 molto forte, l'accesso ad alcune zone \u00e8 riservata alla sola popolazione maschile."}
{"id": "4365055", "revid": "1776051", "url": "https://it.wikipedia.org/wiki?curid=4365055", "title": "Hockey Club Pustertal-Val Pusteria 2006-2007", "text": "Questa pagina contiene i dati relativi alla stagione hockeystica 2006-2007 della societ\u00e0 di hockey su ghiaccio HC Val Pusteria.\nRoster.\nPortieri.\nKelly Guard, Tuomas Nissinen, Dominique Ploner\nDifensori.\nJan Vodrazka, Mike Jarmuth, Armin Hofer, Christian Willeit, Christian Mair - A\nAttaccanti.\nMax Oberrauch, Joe Tallari, Greg Barber, Thomas Pichler - C, Patrick Bona, Philipp Platter, Matthias Marchiori, Lukas Tauber, Thomas Erlacher, Thomas Trenker, Brendan Bernakevitch, Greg Watson - A, Felix Oberrauch\nAllenatore.\n Rolf Nilsson"}
{"id": "4365056", "revid": "1776051", "url": "https://it.wikipedia.org/wiki?curid=4365056", "title": "Hockey Club Pustertal-Val Pusteria 2007-2008", "text": "Questa pagina contiene i dati relativi alla stagione hockeystica 2007-2008 della societ\u00e0 di hockey su ghiaccio HC Val Pusteria.\nRoster.\nPortieri.\nJoaquin Gage, Dominique Ploner\nDifensori.\nMike Jarmuth, Armin Hofer, Christian Willeit, Steve Gallace, Christian Mair - C\nAttaccanti.\nMax Oberrauch, Johan Ramstedt, Thomas Pichler, Patrick Bona - A, Philipp Platter, Matthias Marchiori, Lukas Tauber, Thomas Erlacher, Patrick Rizzo, Zdenek Sedlak, Brent Gauvreau, Felix Oberrauch\nAllenatore.\n Jens Hellgren"}
{"id": "4365057", "revid": "1776051", "url": "https://it.wikipedia.org/wiki?curid=4365057", "title": "Hockey Club Pustertal-Val Pusteria 2008-2009", "text": "Questa pagina contiene i dati relativi alla stagione hockeystica 2008-2009 della societ\u00e0 di hockey su ghiaccio HC Val Pusteria.\nRoster.\nPortieri.\nKelly Guard, Tuomas Nissinen, Dominique Ploner\nDifensori.\nJan Vodrazka, Mike Jarmuth, Armin Hofer, Christian Willeit, Christian Mair - A\nAttaccanti.\nMax Oberrauch, Patrick Iannone, Joe Tallari, Greg Barber, Thomas Pichler - C, Patrick Bona, Philipp Platter, Matthias Marchiori, Lukas Tauber, Thomas Erlacher, Thomas Trenker, Brendan Bernakevitch, Greg Watson - A, Felix Oberrauch\nAllenatore.\n Stefan Mair"}
{"id": "4365061", "revid": "1776051", "url": "https://it.wikipedia.org/wiki?curid=4365061", "title": "Hockey Club Pustertal-Val Pusteria 2011-2012", "text": "Questa pagina contiene i dati relativi alla stagione hockeystica 2011-2012 della societ\u00e0 di hockey su ghiaccio HC Val Pusteria.\nRoster.\nAllenatore.\n Teppo Kivel\u00e4"}
{"id": "4365063", "revid": "1776051", "url": "https://it.wikipedia.org/wiki?curid=4365063", "title": "Hockey Club Pustertal-Val Pusteria 2010-2011", "text": "Questa pagina contiene i dati relativi alla stagione hockeystica 2010-2011 della societ\u00e0 di hockey su ghiaccio HC Val Pusteria.\nRoster.\nAllenatore.\n Stefan Mair"}
{"id": "4365064", "revid": "1776051", "url": "https://it.wikipedia.org/wiki?curid=4365064", "title": "Hockey Club Pustertal-Val Pusteria 2009-2010", "text": "Questa pagina contiene i dati relativi alla stagione hockeystica 2009-2010 della societ\u00e0 di hockey su ghiaccio HC Val Pusteria.\nRoster 2009/10.\nAllenatore.\n Stefan Mair"}
{"id": "4365066", "revid": "104347889", "url": "https://it.wikipedia.org/wiki?curid=4365066", "title": "Marquise (singolo)", "text": "Marquise \u00e8 una canzone di Georges Brassens che fa parte del suo album \"Les Trompettes de la renomm\u00e9e\", pubblicato nel 1962.\nBrassens ha composto la musica sul testo originale delle prime tre strofe della poesia \"Stances \u00e0 Marquise\" scritta nel 1658 da Pierre Corneille, alle quali l'umorista Tristan Bernard, pi\u00f9 di duecentocinquant'anni dopo, aveva ironicamente aggiunto una quarta strofa di sua invenzione.\nLa musica \u00e8 di Georges Brassens. Il testo \u00e8 dunque composto dalle prime tre quartine delle \"Stances \u00e0 Marquise\" (in tutto sono otto) e dalla quarta beffarda quartina sarcasticamente aggiunta da Tristan Bernard.\nCon questa composizione Brassens si riallaccia direttamente all'antica tradizione medievale della chanson francese.\nOrigini letterarie del testo.\nQuando il grande Pierre Corneille, a 53 anni suonati, s'invagh\u00ec dell'attrice e ballerina Marquise-Ther\u00e8se de Gorle, detta Mademoiselle Du Parc, che faceva parte della troupe teatrale di Moli\u00e8re, e venne da lei respinto, anneg\u00f2 tutto il suo dolore in questo lamento scherzoso e non privo d'asprezza. Marquise \u00e8 da intendere pertanto come nome proprio, non come titolo nobiliare.\nTesto.\n\"Marquise, si mon visageA quelques traits un peu vieuxSouvenez vous qu'\u00e0 mon \u00e2geVous ne vaudrez gu\u00e8re mieux.\"\n\"Le temps aux plus belles chosesSe pla\u00eet \u00e0 faire un affrontEt saura f\u00e2ner vos rosesComme il a rid\u00e9 mon front.\"\n\"Le m\u00eame cours des plan\u00e8tesR\u00e8gle nos jours et nos nuits.On m'a vu ce que vous \u00eates,Vous serez ce que je suis.\"\nMarquise, se il mio visoHa qualche tratto un po' vecchio,Ricordatevi che alla mia et\u00e0Voi non sarete poi tanto meglio.\nIl tempo alle pi\u00f9 belle coseSi compiace di fare un affrontoE sapr\u00e0 appassire le vostre roseCos\u00ec come ha rigato la mia fronte.\nLo stesso corso dei pianetiRegola i nostri giorni e le nostre notti.Mi videro come ora voi siete,Voi sarete come ora io sono.\nDopo oltre due secoli e mezzo, lo scrittore Tristan Bernard immagin\u00f2, in persona della giovane, una risposta irridente al povero Corneille. Ecco la quartina finale di Bernard.\n\"Peut-\u00eatre que je serai vieille,R\u00e9pond Marquise, cependantJ'ai vingt-six ans, mon vieux Corneille,Et je t'emmerde en attendant.\"\nPu\u00f2 darsi che sar\u00f2 vecchiaRisponde Marquise, tuttavia Ho ventisei anni, mio vecchio CorneilleE nel frattempo r\u00f3sica."}
{"id": "4365075", "revid": "118739972", "url": "https://it.wikipedia.org/wiki?curid=4365075", "title": "Paolo Scandaletti", "text": "Biografia.\nDurante gli studi all'Universit\u00e0 C\u00e0 Foscari di Venezia, fond\u00f2 un periodico universitario, \"Il setaccio\", con Gilberto Muraro e Antonia Arslan. Nel 1963 entr\u00f2 a \"L'Avvenire d'Italia\", diretto da Raniero La Valle, Piero Pratesi e Albino Longhi, diventando collaboratore della \"terza pagina\" e capocronista per Padova. Nel 1968 pass\u00f2 a \"Il Gazzettino\", diretto da Alberto Cavallari, poi da Lauro Bergamo, Gianni Crovato e Giorgio Lago, come inviato speciale in Italia e all'estero, editorialista, capo della redazione romana, vicedirettore; giornalista parlamentare per oltre quindici anni.\nDal 1965 al 1976 ha progettato i convegni di Recoaro sull'informazione e l'editoria.\nFu consulente (1969-1970) per la Presidenza del Consiglio dei ministri per la stesura della prima legge sull'editoria e, successivamente (1977-1978) capo-ufficio stampa del Ministero delle partecipazioni statali Antonio Bisaglia. Dopo aver collaborato con inchieste al tg1 venne chiamato da Biagio Agnes nel 1987 al Dipartimento Relazioni Pubbliche della Rai, dove lavor\u00f2 fino al 1997.\nDal 1979 a Venezia \u00e8 presidente del Comitato tecnico-scientifico del Centro di cultura di Palazzo Grassi; dal 1987 presidente della giuria-saggistica del Premio Salotto Veneto, dal 1991 critico per la Rivista del Cinematografo. \nDal 1984 al 1995, \u00e8 stato docente di Storia e tecnica del quotidiano presso l'Universit\u00e0 degli Studi di Roma \"Tor Vergata\". Ha insegnato anche Comunicazione pubblica presso l'Universit\u00e0 di Teramo (1999-2000) e l'Universit\u00e0 degli Studi \"Gabriele d'Annunzio\" (2001-2004). Dal 2002 al 2004 ha tenuto corsi di Comunicazione politica e dal 2005 il nuovo corso di Etica della comunicazione presso la Libera universit\u00e0 internazionale degli studi sociali Guido Carli, nonch\u00e9 diretto la ricerca sulle professioni dei comunicatori in Italia e in Europa. Dal 2002 \u00e8 stato docente di Storia del giornalismo presso l'Universit\u00e0 degli Studi Suor Orsola Benincasa di Napoli, guidando molte tesi.\nDal 1993 al 1999, \u00e8 stato Presidente dell'Unione Cattolica Stampa Italiana, ha fondato e diretto per 18 anni \"DESK\", rivista di cultura e ricerca sulla comunicazione e la collana de I Libri. Dal 1996 consulente del Garante per l'editoria prof. Francesco Casavola. Dal 2002 ideatore e partecipante al progetto del Rapporto annuale sulla comunicazione in Italia CENSIS-UCSI.\nDal 1990 con Giuliana Variola guidano gli incontri Libri e Autori a Grado, fondano Pordenonelegge e a Gorizia La storia in testa. Dal 2007 coordinano il progetto \"Rileggiamo la Grande Guerra\", finanziato dalla Regione Friuli-Venezia Giulia, che ha lo scopo di riflettere sugli eventi della Prima guerra mondiale e sui loro effetti sul continente europeo, Che si sta sviluppando nel Museo virtuale della GG - finanziato dal ministero dei BBCC e sostenuto dal Presidente della Repubblica - e si sta allestendo nella stazione di Redipuglia, ceduta dalle FF.SS. al Comune.\nDirige la collana Storie delle citt\u00e0 per le Edizioni Biblioteca dell'Immagine\nPremi.\nScandaletti ha vinto vari premi, fra cui il Premio Veio (1979) e il Premio letterario Castiglioncello-Costa degli Etruschi per \"Antonio da Padova\". \u00c8 stato inoltre due volte finalista al Premio Estense, nel 1977 con \"Le tentazioni del compromesso\" e nel 1997 con \"Venezia \u00e8 caduta\", con il quale ha vinto il Premio del Libraio \"Citt\u00e0 di Padova\"."}
{"id": "4365076", "revid": "7077", "url": "https://it.wikipedia.org/wiki?curid=4365076", "title": "Tell Asmar", "text": ""}
{"id": "4365078", "revid": "580", "url": "https://it.wikipedia.org/wiki?curid=4365078", "title": "Raffaele Curi", "text": "Biografia.\nCompletati gli studi classici si trasferisce a Roma per frequentare l'Accademia nazionale d'arte drammatica \"Silvio D'Amico\". Nel 1970 viene notato da Vittorio De Sica ed entra nel cast del film \"Il giardino dei Finzi Contini\" nella parte di Ernesto, il fratello di Giorgio. Prosegue la carriera di attore e partecipa tra gli altri al film \"Il gatto\" di Luigi Comencini del 1977, \"Il... Belpaese\" (1977) di Luciano Salce e \"Impiegati\" di Pupi Avati.\nSi laurea in lettere e filosofia sostenendo molti esami in storia dell'arte, e successivamente diventa assistente del pittore, fotografo e regista statunitense Man Ray. Per quasi un ventennio diviene assistente del direttore del Festival dei Due Mondi, Gian Carlo Menotti. Conosce le sorelle Fendi, con le quali inizia una collaborazione di lavoro; quando, negli anni '90, la maison si fonde con LVMH e Prada inizia la direzione artistica della neonata \"Fondazione Alda Fendi\", producendo installazioni e spettacoli d'avanguardia, a partire dal 2001 scritti e diretti da lui stesso."}
{"id": "4365091", "revid": "1359186", "url": "https://it.wikipedia.org/wiki?curid=4365091", "title": "Ale\u0161 Loprais", "text": "Biografia.\nPilota ufficiale del team Tatra, tra i suoi successi vanta un Silk Way Rally ed un Hungarian Baja."}
{"id": "4365092", "revid": "287204", "url": "https://it.wikipedia.org/wiki?curid=4365092", "title": "Ales Loprais", "text": ""}
{"id": "4365093", "revid": "767487", "url": "https://it.wikipedia.org/wiki?curid=4365093", "title": "Una per tutte", "text": "Una per tutte (\"Une pour toutes\") \u00e8 un film del 1999 diretto da Claude Lelouch."}
{"id": "4365094", "revid": "767487", "url": "https://it.wikipedia.org/wiki?curid=4365094", "title": "Per caso o per azzardo", "text": "Per caso o per azzardo (\"Hasards ou co\u00efncidences\") \u00e8 un film del 1998 diretto da Claude Lelouch."}
{"id": "4365096", "revid": "827882", "url": "https://it.wikipedia.org/wiki?curid=4365096", "title": "Abricotine", "text": "Abricotine \u00e8 un marchio di origine protetta DOP che designa un distillato di albicocca prodotto in Vallese (Svizzera).\nIl marchio di origine protetta DOP \u00e8 stato depositato il 6 gennaio 2003 nel registro ufficiale svizzero dei marchi. Secondo le direttive, l'abricotine deve essere prodotta con albicocche di variet\u00e0 \"Luizet\" coltivate in Vallese. Il volume alcolico deve essere di almeno il 40%.\nStoria.\nL'abricotine \u00e8 stato prodotto per la prima volta nel 1838, contemporaneamente alla prima coltivazione dell'albicocca \"Luizet\". Inizialmente il distillato veniva prodotto solo da distillatori privati e liquoristi, i criteri di qualit\u00e0 vennero determinati tra il 1943 e il 1947 dalle imprese del Vallese. \nDegustazione.\nSi pu\u00f2 degustare liscio, come digestivo, oppure miscelato in cocktails e sorbetti."}
{"id": "4365103", "revid": "339392", "url": "https://it.wikipedia.org/wiki?curid=4365103", "title": "Banca di Joseon", "text": ""}
{"id": "4365119", "revid": "339392", "url": "https://it.wikipedia.org/wiki?curid=4365119", "title": "Ohio (brano musicale)", "text": ""}
{"id": "4365153", "revid": "1543377", "url": "https://it.wikipedia.org/wiki?curid=4365153", "title": "Infezione delle vie urinarie", "text": "Un'infezione delle vie urinarie (in sigla IVU), anche chiamata infezione del tratto urinario, \u00e8 un'infezione che colpisce una parte dell'apparato urinario.\nGeneralmente, quando l'infezione \u00e8 a carico delle basse vie urinarie, \u00e8 anche conosciuta con il nome di cistite semplice (ovvero infezione della vescica), mentre nel caso colpisca le vie urinarie superiori \u00e8 anche conosciuta con il nome di pielonefrite (ovvero un'infezione del parenchima, dei calici e della pelvi renale). I sintomi di un'infezione a carico delle vie urinarie inferiori riguardano la minzione che si presenta dolorosa, frequente e ripetuta (pollachiuria) e urgente, ovvero l'impossibilit\u00e0 di procrastinarla. I sintomi della pielonefrite includono invece la febbre e dolore addominale al fianco, oltre ai sintomi di infezione delle basse vie urinarie. Nell'anziano e nei soggetti molto giovani i sintomi possono essere vaghi o non specifici. L'agente che pi\u00f9 spesso \u00e8 in causa in entrambi i tipi di infezione \u00e8 \"Escherichia coli\", anche se, con minore frequenza, possono essere chiamati in causa altri batteri, virus o funghi. L'infezione delle vie urinarie si verifica pi\u00f9 comunemente nelle donne rispetto agli uomini.\n\u00c8 stato calcolato che una percentuale variabile tra il 30% e il 50% delle donne abbia un'infezione del tratto urinario nel corso della sua vita. Le recidive sono estremamente comuni. I fattori di rischio sono molto vari e includono le caratteristiche anatomiche delle femmine (la cui uretra \u00e8 decisamente pi\u00f9 corta rispetto a quella maschile), i trascorsi sessuali e una storia di familiarit\u00e0. Le pielonefriti, quando si verificano, in genere sono conseguenti a un'infezione della vescica e delle basse vie urinarie, ma possono anche derivare da un'infezione ematica.\nLa diagnosi per una giovane donna, precedentemente sana, pu\u00f2 semplicemente basarsi sulla sintomatologia riferita. Nei soggetti con sintomatologia vaga la diagnosi pu\u00f2 invece essere difficile, poich\u00e9 i batteri possono essere riscontrati nelle urine anche senza che sia in atto un'infezione del tratto urinario. Nei casi pi\u00f9 complicati, oppure in quei soggetti in cui il trattamento \u00e8 fallito, l'esecuzione di un'urinocoltura pu\u00f2 essere dirimente. Nei soggetti che presentano infezioni frequenti e ricorrenti, basse dosi di antibiotici e cicli di antibioticoterapia possono costituire una valida misura preventiva. Nei casi non complicati, le infezioni del tratto urinario sono trattate facilmente con un breve ciclo di antibiotici, talvolta semplicemente con chinoloni di prima generazione, quali per esempio l'acido nalidixico. Si deve tuttavia tenere presente che la resistenza agli antibiotici, utilizzati per trattare questo tipo di problemi, \u00e8 in rapido aumento e che pertanto si potrebbe dover ricorrere a farmaci pi\u00f9 potenti e gravati da una minore resistenza.\nNei casi pi\u00f9 complicati pu\u00f2 essere necessario ricorrere a un ciclo di antibioticoterapia di lunga durata, oppure all'utilizzo di antibiotici per via endovenosa. In questi casi, se i sintomi non migliorano nel giro di due o tre giorni, pu\u00f2 essere necessario ricorrere a ulteriori accertamenti diagnostici. Nelle donne le infezioni delle vie urinarie sono il tipo pi\u00f9 comune di infezioni batteriche: ogni anno circa il 10% delle donne sviluppa un'infezione delle vie urinarie.\nStoria.\nLe infezioni del tratto urinario sono state descritte fin dai tempi antichi. La prima descrizione documentata risale al 1550 a.C. nel cosiddetto Papiro Ebers, un papiro egizio scritto in ieratico contenente un grande numero di prescrizioni mediche. Nel papiro viene citato un rimedio per \"eliminare l'urina che \u00e8 troppo abbondante\", ma il termine ieratico significa anche \"spesso\" e perci\u00f2 molti studiosi ritengono che si faccia riferimento alla cistite con conseguente aumentata frequenza di minzioni. In un altro passaggio del papiro egiziano viene citata una condizione che comporta \"emissione di calore dalla vescica\" e il riferimento al bruciore minzionale appare molto chiaro.\nIppocrate riteneva che la malattia fosse causata dalla disarmonia dei quattro umori, mentre la medicina degli antichi Romani ampliava ulteriormente l'approccio conservativo sostenuto dai medici greci: riposo a letto, dieta, narcotici e ricorso alle erbe. Questi rimedi naturali per coloro che soffrivano di cistite si basavano in particolare sull'assunzione di tisane di ortica o equiseto, oppure sull'utilizzo di agrimonia e sedano.Il medico bizantino A\u00ebtius di Amida, vissuto intorno al VI secolo raffin\u00f2 le prime rudimentali tecniche di uroscopia e cre\u00f2 una classificazione dettagliata delle malattie urinarie basata sulle osservazioni derivanti da questa tecnica.\nDurante il Medioevo non si verificarono importanti progressi, anche se i trattamenti preesistenti furono ulteriormente migliorati. \u00c8 necessario attendere il XIX secolo per avere le prime descrizioni precise e dettagliate di IVU, mancando tuttavia la consapevolezza che esse fossero causate da microrganismi. Nell'approccio empirico alla malattia non mancava il ricorso a clisteri a base di erbe, irrigazioni, salassi diretti, scarificazioni con coppa e salassi con utilizzo di sanguisughe.\nA partire dal ventesimo secolo la scoperta dei microrganismi e il loro ruolo nel processo infiammatorio, associato all'invenzione dei primi antibiotici, cambi\u00f2 completamente l'approccio e la gestione della malattia.\nEpidemiologia.\nLe infezioni delle vie urinarie sono in assoluto l'infezione batterica pi\u00f9 frequente nel sesso femminile. Il picco di incidenza si verifica nella fascia d'et\u00e0 compresa tra i 16 e i 35 anni. Circa il 10% delle donne sviluppa almeno un'infezione ogni anno e il 50-60% \u00e8 destinato a presentare un episodio nell'arco della loro vita.\nLa maggior parte degli uomini che sviluppa un'infezione delle vie urinarie presenta un'anomalia funzionale oppure anatomica del tratto genitourinario. L'iperplasia benigna della prostata, cos\u00ec come interventi invasivi diagnostico-terapeutici sul tratto genitourinario (cateterismo vescicale, uroscopia e altri), rappresentano le principali cause di infezione nel sesso maschile. L'infezione delle vie urinarie associata all'uso di catetere vescicale rappresenta in tutto il mondo la causa pi\u00f9 frequente di infezione correlata a un trattamento sanitario.\nLe recidive sono cos\u00ec frequenti da rappresentare quasi la regola: quasi la met\u00e0 dei soggetti svilupper\u00e0 una seconda infezione nell'arco di un anno. Le infezioni del tratto urinario si verificano con una frequenza che \u00e8 quattro volte pi\u00f9 elevata nelle femmine rispetto ai maschi.\nLe infezioni, sia pure in genere autolimitanti, tendono a recidivare anche in soggetti che non presentano anomalie anatomiche o funzionali.\nLa pielonefrite \u00e8 una complicanza dell'infezione che si verifica con una frequenza inferiore di 20-30 volte rispetto all'infezione di base. Le infezioni delle vie urinarie sono la causa pi\u00f9 comune di infezioni acquisite in ospedale, e rappresentano circa il 40% del totale. La frequenza di batteriuria asintomatica aumenta progressivamente con l'et\u00e0, circa del 2-7% nelle donne in et\u00e0 fertile, fino a un massimo del 50% nelle donne anziane ricoverate negli ospizi, case di cura, residenze sanitarie assistenziali. La frequenza di batteriuria asintomatica negli uomini con pi\u00f9 di 75 anni di et\u00e0 varia tra il 7 e il 10%. Le infezioni delle vie urinarie possono interessare circa il 10% dei soggetti in et\u00e0 pediatrica. All'interno della popolazione pediatrica le infezioni delle vie urinarie sono pi\u00f9 comuni nei maschi non circoncisi con meno di tre mesi di et\u00e0, e a seguire nelle femmine con meno di un anno. Bisogna comunque considerare che le stime della frequenza dell'infezione tra i bambini variano ampiamente da casistica a casistica. Considerato un gruppo di bambini con febbre alta, di et\u00e0 compresa tra pochi giorni e i due anni, \u00e8 stata diagnosticata un'infezione delle vie urinarie variabile tra il 2% e il 20%.\nCause.\n\"Escherichia coli\" \u00e8 la causa di circa l'80-85% delle infezioni del tratto urinario. Un ulteriore 5-10% \u00e8 causato da \"Staphylococcus saprophyticus\". In rari casi l'infezione pu\u00f2 essere sostenuta da virus oppure funghi, come per esempio Candida albicans, in particolare in soggetti immunodepressi o ricoverati in unit\u00e0 di cure intensive.\nAltri batteri possono essere in causa in un'infezione del tratto urinario. Fra questi: \"Klebsiella\", \"Proteus\", \"Pseudomonas\", e \"Enterobacter\". Questi batteri vengono identificati raramente e le infezioni da essi sostenute sono in genere legate ad anomalie del sistema urinario oppure a cateterismo urinario. Le infezioni delle vie urinarie dovute a \"Staphylococcus aureus\" in genere si verificano secondariamente a invasione del torrente ematico.\nSesso.\nNelle giovani donne sessualmente attive, l'attivit\u00e0 sessuale risulta essere la causa del 75-90% delle infezioni della vescica, con un rischio di infezione correlato alla frequenza dei rapporti sessuali.\nIl termine \"cistite della luna di miele\" \u00e8 stato applicato a questo fenomeno di IVU frequenti durante i primi giorni e settimane del matrimonio. Al contrario nella post-menopausa, l'attivit\u00e0 sessuale non sembra influire sul rischio di sviluppare una IVU. L'uso di spermicida o di profilattico trattato con spermicida, e in particolare il nonoxinolo-9, indipendentemente dalla frequenza dei rapporti sessuali, aumenta invece il rischio di IVU.\nLe donne sono molto pi\u00f9 inclini a sviluppare un'infezione del tratto urinario rispetto agli uomini, perch\u00e9 nelle femmine l'uretra \u00e8 molto pi\u00f9 breve e posta pi\u00f9 vicina all'ano. Va inoltre ricordato che la diminuzione dei livelli ematici di estrogeni, che nelle donne si verifica con la menopausa, comporta un aumentato rischio di infezioni del tratto urinario a causa della perdita del valore protettivo della normale flora batterica vaginale.\nCateterismo delle vie urinarie.\nIl cateterismo urinario aumenta in modo marcato la possibilit\u00e0 che si verifichino infezioni a carico delle vie urinarie. Il rischio di batteriuria (la semplice presenza di batteri nelle urine, da non confondere con il concetto di urosepsi) sembra collocarsi tra il 3% e il 6% al giorno. Per ridurre questo rischio \u00e8 stata proposta la profilassi antibiotica, che tuttavia non appare efficace nel ridurre le infezioni sintomatiche. In uno studio del 1997 \u00e8 emerso che praticamente il 100% dei soggetti cateterizzati sviluppa un'infezione del tratto urinario entro 30 giorni dalla procedura.\nIl rischio che alla procedura si associno delle infezioni pu\u00f2 essere diminuito considerevolmente se si procede alla cateterizzazione solo quando \u00e8 effettivamente necessario, usando una tecnica asettica per l'inserimento, mantenendo l'estremit\u00e0 di drenaggio del catetere pulita e chiusa cambiando periodicamente i dispositivi e infine scollegando la sacca di drenaggio dal catetere il pi\u00f9 raramente possibile.\nAltri fattori.\nIn alcune famiglie \u00e8 stata accertata una predisposizione per le infezioni della vescica. Altri fattori di rischio includono il diabete mellito, una marcata iperplasia della prostata, il non essere circoncisi. Fattori associati a complicazioni non sono stati ben determinati e restano piuttosto vaghi: tra questi si segnalano la predisposizione anatomica, anomalie funzionali, anomalie metaboliche. Un'infezione delle vie urinarie complicata \u00e8 pi\u00f9 difficile da trattare e di solito richiede pi\u00f9 di una valutazione, trattamento e \"follow-up\" decisamente pi\u00f9 aggressivi.\nNei bambini le infezioni delle vie urinarie sono associate a reflusso vescico-ureterale (una malattia che si caratterizza per il reflusso di urina dalla vescica all'uretere e alla pelvi renale) e costipazione. I soggetti con lesione del midollo spinale sono ad aumentato rischio di infezioni del tratto urinario, in parte per un uso cronico del catetere, e in parte a causa di alterazioni dello svuotamento vescicale. In questa popolazione \u00e8 in assoluto la causa pi\u00f9 comune di infezione, cos\u00ec come la causa pi\u00f9 comune di ricovero ospedaliero. In passato a questi soggetti \u00e8 stato consigliato l'utilizzo di un succo di mirtillo o di integratori di mirtillo, tuttavia queste sostanze sembrano del tutto o quasi inefficaci sia nella prevenzione che nel trattamento.\nPatogenesi.\nI batteri che causano infezioni delle vie urinarie in genere penetrano nella vescica attraverso l'uretra, tuttavia l'infezione pu\u00f2 avvenire anche tramite il sangue o la linfa. Si ritiene che i batteri che colonizzano l'uretra provengano dall'intestino. Le femmine sono decisamente pi\u00f9 a rischio a causa della loro anatomia: la breve uretra e la maggiore vicinanza dell'ano favoriscono infatti l'infezione. Dopo essere penetrati in vescica alcuni batteri, e in particolare \"Escherichia coli\", sono in grado di attaccarsi alla parete della vescica e formare un biofilm che \u00e8 in grado di resistere alla risposta immunitaria dell'organismo ospite.\nSegni e sintomi.\nUn'infezione delle vie urinarie inferiori prende anche il nome di cistite o infezione vescicale. In questo caso i pi\u00f9 comuni sintomi sono: il bruciore con la minzione e la necessit\u00e0 di urinare frequentemente (pollachiuria), oppure l'urgenza di dover urinare, in assenza di perdite vaginali e di un dolore significativo.\nQuesti sintomi possono variare da moderati a severi, e in donne precedentemente in buona salute perdurano in media 6-7 giorni. Talvolta il paziente riferisce dolore subito al di sopra dell'osso pubico o nella zona lombare. Chi soffre di un'infezione delle vie urinarie o di pielonefrite pu\u00f2 lamentarsi di dolore al fianco, febbre, nausea e vomito, oltre ai classici sintomi di un'infezione delle vie urinarie inferiori. Nei casi pi\u00f9 rari l'urina pu\u00f2 apparire sanguinosa (condizione nota con il nome di ematuria macroscopica) oppure avere un aspetto visibilmente torbido, con evidente presenza di materiale purulento nelle urine (in questo caso si verifica la condizione nota con il termine di piuria).\nQuando le urine contengono del \"pus\" (cio\u00e8 in caso di piuria) \u00e8 necessario avere presente che questo segno \u00e8 decisamente pi\u00f9 frequente in soggetti con sepsi dovuta a una grave infezione del tratto urinario. Molti autori si riferiscono a questa condizione parlando di urosepsi. Inoltre da un punto di vista pratico, la misura dell'entit\u00e0 della piuria \u00e8 il mezzo pi\u00f9 facilmente disponibile per stabilire la presenza di lesioni nell'organismo ospite, cio\u00e8 per differenziare la semplice colonizzazione (batteriuria) dall'infezione (una batteriuria cui si associa l'evidenza clinica, immunologica o istologica di lesioni nell'organismo ospite).\nBambini.\nNei bambini piccoli, l'unico sintomo di un'infezione delle vie urinarie (IVU) potrebbe essere la febbre. A causa della mancanza di sintomi pi\u00f9 evidenti, quando le femmine di et\u00e0 inferiore ai due anni oppure maschi non circoncisi di meno di un anno di et\u00e0 presentano febbre, molti medici consigliano una coltura delle urine. I neonati possono invece presentare altri sintomi sospetti, come la perdita d'appetito, il vomito, la tendenza a dormire pi\u00f9 del normale (letargia), oppure la comparsa di segni d'ittero. Nei bambini pi\u00f9 grandi un sintomo sospetto pu\u00f2 essere l'insorgenza improvvisa di incontinenza urinaria, cio\u00e8 di una perdita di controllo della vescica.\nAnziano.\nNell'anziano la sintomatologia \u00e8 spesso lieve e poco appariscente. La presentazione pu\u00f2 essere molto vaga e gli unici sintomi caratterizzati da incontinenza urinaria, alterazioni dello stato mentale, oppure un'inspiegabile stanchezza.\nAlcuni pazienti anziani si presentano invece per la prima volta al loro medico oppure a una struttura sanitaria gi\u00e0 in stato di sepsi, cio\u00e8 con un'infezione del sangue generalizzata e una risposta infiammatoria di tipo sistemico.\nUna corretta diagnosi pu\u00f2 essere resa estremamente difficile dal fatto che molti anziani sono gi\u00e0 affetti da una preesistente incontinenza (ad esempio per problemi alla prostata) e che un pi\u00f9 o meno marcato stato di decadimento cognitivo, talvolta una demenza franca, rende estremamente inaffidabile la raccolta della storia clinica.\nDiagnosi.\nNumerose societ\u00e0 scientifiche raccomandano di eseguire un'urinocoltura con antibiogramma (vale a dire un test \"in vitro\" attraverso il quale \u00e8 possibile stabilire la sensibilit\u00e0 di un batterio a un determinato antibiotico) in ogni paziente nel quale si sospetti un'infezione del tratto urinario. Nella pratica clinica, la diagnosi dei casi pi\u00f9 semplici pu\u00f2 essere fatta semplicemente basandosi sulla sola sintomatologia, senza ulteriore conferma di laboratorio e il clinico pu\u00f2 quindi procedere a prescrivere una terapia antibiotica empirica.\nIn casi dubbi pu\u00f2 risultare pi\u00f9 agevole ed efficace, in un'ottica di rapporto costi/benefici, ricorrere all'analisi delle urine, ricercando la presenza di nitriti urinari, globuli bianchi (leucociti), o esterasi leucocitaria (un enzima sintetizzato dai globuli bianchi, noto anche con il nome di elastasi granulocitaria, che degrada le proteine della matrice connettivale) per confermare la diagnosi.\nIl test dell'esterasi leucocitaria si basa su un semplice esame colorimetrico. La prova pu\u00f2 infatti essere effettuata, facilmente e rapidamente, utilizzando delle striscette reattive che, poste a contatto con l'urina, variano il proprio colore in presenza dell'enzima leucocitario. Esiste una scala di lettura basata sulla tonalit\u00e0 di colore assunta dalla striscia reattiva. La tonalit\u00e0 \u00e8 tanto pi\u00f9 scura quanto maggiore \u00e8 la concentrazione dell'enzima. \u00c8 anche possibile procedere a un esame microscopico delle urine, grazie al quale si determina la presenza e il numero di globuli rossi, globuli bianchi, o batteri. In presenza di una clinica indicativa se l'esame microscopico delle urine \u00e8 positivo, cio\u00e8 se conferma la presenza di piuria, ematuria o batteriuria, nella gran parte dei casi \u00e8 pi\u00f9 che sufficiente per permettere al clinico di procedere con la terapia empirica, omettendo di procedere all'urinocoltura e all'antibiogramma.\nL'urinocoltura diviene invece imperativa in tutti quei soggetti in cui la diagnosi resta dubbia, nonostante gli esami gi\u00e0 descritti. Minime quantit\u00e0 di batteri possono essere presenti in condizioni 'normali' nel tratto terminale dell'uretra maschile. Se la concentrazione dei batteri (espressa in UFC, acronimo per unit\u00e0 formanti colonie, per millilitro di urine) supera il valore di 100.000 (105) UCF per mL, l'esame \u00e8 considerato certamente positivo. Valori inferiori a 10.000 UCF (104) per mL fanno considerare l'esame negativo. Valori compresi tra 104 UCF e 105 UCF per mL debbono essere considerati dubbi. Nelle donne, anche in presenza di un primo esame positivo, \u00e8 bene procedere a un'ulteriore urinocoltura di conferma, data l'estrema facilit\u00e0 di contaminazione del campione.\nQueste colture permettono inoltre la valutazione del profilo di sensibilit\u00e0 batterica, \"in vitro\", a diversi tipi di antibiotici. L'esame, chiamato antibiogramma, risulta molto importante per indirizzare il clinico nella scelta del farmaco pi\u00f9 efficace. Si ricorda ancora una volta che la diagnosi nel paziente anziano pu\u00f2 risultare molto difficile in quanto la clinica non \u00e8 quasi mai dirimente e i test per le infezioni urinarie non sempre possono essere considerati attendibili, e talvolta portano a diagnosi errate.\nClassificazione.\nUn'infezione del tratto urinario pu\u00f2 coinvolgere il solo tratto urinario inferiore, nel qual caso viene anche chiamata infezione della vescica o cistite. Se l'infezione colpisce altri tratti specifici delle vie urinarie oppure organi in stretta relazione con esse, possiamo trovarci di fronte alle condizioni cliniche note con i termini di uretrite (cio\u00e8 un'infezione dell'uretra, ovvero della struttura anatomica che permette il passaggio dell'urina dalla vescica all'esterno), prostatite (un'infezione della prostata, cio\u00e8 di una ghiandola che fa parte dell'apparato riproduttivo maschile, ma \u00e8 in strettissima relazione con le vie urinarie, a causa del decorso al suo interno dell'uretra prostatica). Quando invece vi \u00e8 un coinvolgimento del tratto urinario superiore, e in particolare un'infezione focale, in genere coinvolgente uno o pi\u00f9 segmenti di rene, con un interessamento microascessuale, a chiazze, oppure a forma di cuneo, si parla di pielonefrite. \u00c8 anche possibile che nell'urina del paziente venga identificato un numero significativo di batteri, ma il paziente non presenti sintomi. Questa condizione \u00e8 nota come batteriuria asintomatica.\nNel caso di un'infezione del tratto urinario che veda coinvolto il parenchima renale, oppure in caso di comparsa di infezione in un soggetto di sesso maschile, oppure affetto da diabete mellito, o una donna in stato di gravidanza, o in un soggetto immunocompromesso (affetto da AIDS, una qualche forma tumorale maligna, trapiantato oppure in trattamento con farmaci immunosoppressori), l'infezione deve essere considerata complicata. Al contrario, un'infezione di un soggetto di sesso femminile, sano e in pre-menopausa, deve essere considerata un'infezione semplice o non complicata. Nei bambini un'infezione del tratto urinario che si associa a febbre deve essere ritenuta, fino a prova contraria, un'infezione del tratto urinario superiore, e perci\u00f2 complicata.\nIn et\u00e0 pediatrica.\nPer poter fare una diagnosi corretta di infezione delle vie urinarie nei bambini, \u00e8 necessario avere il riscontro di un'urinocoltura positiva. In questa fascia d'et\u00e0 la contaminazione del campione rappresenta una sfida e un problema reale, che richiede un comportamento e una valutazione diversa, a seconda del metodo di raccolta utilizzato.\nNel caso di una raccolta di un campione di urine dal flusso intermedio della minzione si fa riferimento a un \"\"cutoff\" di 105 CFU/mL. Nel caso invece di campioni ottenuti mediante prelievo da catetere vescicale il \"cutoff\" \u00e8 di 104 CFU/ml. Un \"cutoff\"\" ancora pi\u00f9 basso e pari a 102 CFU/mL viene utilizzato per un campione ottenuto tramite puntura vescicale sovrapubica, vale a dire un campione prelevato direttamente dalla vescica con un ago inserito per via percutanea al di sopra dell'osso pubico.\nSi ricorda che in medicina il \"cutoff\" \u00e8 un valore di soglia, in genere minimo, associato a un determinato esame o procedura, tale per cui risultati inferiori al valore di cut-off debbono essere ignorati. Da un punto di vista pratico significa che un'urinocoltura con presenza di 103 CFU/mL in un campione d'urine dal flusso intermedio equivale a un esame negativo, con germi verosimilmente derivanti da contaminazione.\nL'uso di \"sacche d'urina pediatrica\" (sacchetti in materiale plastico, generalmente dotati di un'area autoadesiva con una pellicola protettiva e anelli in gommapiuma o altro materiale da applicarsi sulle aree genitali e adattabili a neonati di entrambi i sessi) per la raccolta dei campioni, \u00e8 scoraggiato dall'Organizzazione Mondiale della Sanit\u00e0 e da numerose societ\u00e0 scientifiche, a causa del tasso elevato di contaminazione. In questi casi nei bambini non addestrati all'uso della toilette \u00e8 preferibile ricorrere alla cateterizzazione. Alcune societ\u00e0 scientifiche, come l'\"American Academy of Pediatrics\", raccomandano di completare lo studio dei piccoli pazienti (meno di due anni di et\u00e0) che non abbiano ricevuto giovamento da due o tre giorni di adeguata terapia antibiotica con un'ecotomografia renale e una cistouretrografia minzionale. La cistouretrografia minzionale \u00e8 un particolare tipo di esame radiologico che studia l'uretra e la vescica urinaria (precedentemente riempita con un mezzo di contrasto iodato) attraverso lo scatto di alcune radiografie mentre il paziente urina.\nTuttavia il riscontrare anomalie delle vie urinarie o altri reperti insoliti in questa fascia d'et\u00e0 sfortunatamente non permette al clinico di instaurare alcun trattamento realmente efficace. Per questo motivo altre societ\u00e0 scientifiche e organizzazioni, come per esempio il \"National Institute for Clinical Excellence\", raccomanda solo l'\"imaging\" di routine nei soggetti con meno di sei mesi d'et\u00e0 con anomalie gi\u00e0 note.\nDiagnosi differenziale.\nNelle donne con urinocolture negative, i responsabili di gran parte dei sintomi urinari possono essere processi infiammatorio a carico del collo dell'utero (cervicite) oppure l'infiammazione della vagina (vaginite). Nella gran parte dei casi gli agenti infettivi che possono essere la causa dell'infezione sono \"Chlamydia trachomatis\", \"Candida albicans\", \"Trichomonas vaginalis\" o \"Neisseria gonorrhoeae\". Talvolta gli stessi agenti sono responsabili della sintomatologia manifestata da giovani uomini affetti da uretriti.\nLa cistite interstiziale (una forma di dolore cronico nella vescica) deve essere considerata tra le diagnosi possibili in soggetti che soffrono di episodi multipli di sintomi di IVU, ma le cui urinocolture restano persistentemente negative e nei quali la sintomatologia non \u00e8 migliorata dal trattamento antibiotico. Sempre nel sesso femminile \u00e8 necessario pensare alle comuni infezioni genitali che sono in grado di provocare disuria, in particolare alle vulvovaginiti oppure a malattie trasmesse per via sessuale che interessano la cervice uterina o l'uretra. Oltre ai gi\u00e0 citati agenti eziologici questi processi possono essere sostenuti da miceti o agenti virali, in particolare \"herpes simplex virus\".\nNegli uomini la prostatite (il processo infiammatorio a carico della prostata) deve rientrare nella diagnosi differenziale.\nTrattamento.\nGli antibiotici sono il perno del trattamento. La fenazopiridina viene talvolta prescritta durante i primi giorni, oltre agli antibiotici, per alleviare il dolore urinario, il senso di bruciore e l'urgenza di mingere che spesso viene avvertita durante un'infezione della vescica. Tuttavia questo farmaco non \u00e8 raccomandato nel trattamento di routine, principalmente a causa dei problemi di sicurezza legati al suo utilizzo. In particolare vi \u00e8 un rischio elevato di metemoglobinemia (cio\u00e8 la presenza di metemoglobina nel sangue a concentrazioni superiori rispetto a quelli normali, circa l'1% dell'emoglobina totale). Per il controllo della febbre possono essere utilizzati il paracetamolo (acetaminofene) oppure ibuprofene.\nLe donne con episodi ricorrenti di infezioni non complicate delle vie urinarie possono beneficiare di un trattamento gestito autonomamente al verificarsi dei primi sintomi. La consultazione di un medico pu\u00f2 rendersi necessaria solo se il trattamento iniziale ha dato esito negativo.\nInfezioni non complicate.\nLe infezioni non complicate possono essere diagnosticate e trattate sulla base della sola sintomatologia. Gli antibiotici somministrabili per via orale, come il trimetoprim/sulfametossazolo (TMP/SMX), le cefalosporine, la nitrofurantoina, oppure un fluorochinolone sostanzialmente riducono il tempo di recupero e hanno un'efficacia equivalente. Un trattamento di tre giorni con trimetoprim, TMP/SMX, oppure un fluorochinolone di solito \u00e8 sufficiente. La nitrofurantoina pu\u00f2 richiedere un periodo di trattamento di 5-7 giorni.\nIn corso di trattamento, i sintomi dovrebbero migliorare entro 36 ore. Circa il 50% dei pazienti \u00e8 comunque in grado di riprendersi anche senza trattamento entro pochi giorni o settimane. Alcune societ\u00e0 scientifiche, come per esempio la \"Infectious Diseases Society of America\", non raccomandano i fluorochinoloni come primo trattamento per il timore di generare resistenza a questa classe di farmaci. Nonostante questa precauzione, a seguito dell'uso di questi farmaci si \u00e8 assistito a una certa resistenza. In alcuni paesi il trimetoprim da solo \u00e8 considerato equivalente al TMP/SMX. I bambini affetti da infezioni semplici delle vie urinarie spesso rispondono a un ciclo antibiotico di soli tre giorni.\nPielonefriti.\nLa pielonefrite deve essere trattata in modo pi\u00f9 aggressivo rispetto a un'infezione semplice della vescica e per un periodo di tempo pi\u00f9 lungo, utilizzando antibiotici per via orale o per via endovenosa. Un trattamento di una settimana con ciprofloxacina pu\u00f2 essere utilizzato in aree geografiche in cui il tasso di resistenza all'antibiotico \u00e8 inferiore al 10%.\nPrevenzione.\nI soggetti che possono ottenere beneficio da misure volte a prevenire le infezioni del tratto urinario sono, in particolare, le donne con frequenti episodi recidivanti di infezioni esogene oppure che si trovino in stato di gravidanza, gli uomini affetti da prostatite batterica cronica o che debbono essere sottoposti a interventi di chirurgia urologica, i pazienti ricoverati che necessitano di un breve periodo di cateterismo vescicale, i soggetti con vescica neurogena che ricorrono a cateterismo intermittente oppure portatori di catetere a permanenza. Tutta una serie di misure precedentemente proposte non sembrano in grado di ridurre o comunque influenzare la frequenza con cui si sviluppa un'infezione delle vie urinarie. Alcune tra queste misure sono: urinare subito dopo il rapporto sessuale, il tipo di biancheria intima usata, i metodi utilizzati per l'igiene personale dopo aver urinato o defecato, o la preferenza di un soggetto a lavarsi tramite una doccia e un bagno completo. Similmente non sembra influire in alcun modo l'abitudine di alcuni soggetti a trattenere lo stimolo della minzione, l'utilizzo di assorbenti o tamponi mestruali e le irrigazioni vaginali.\nAlcuni pazienti che presentano frequenti infezioni del tratto urinario utilizzano spermicida oppure un diaframma come metodo di contraccezione: costoro possono avere beneficio nel ricorrere a un metodo contraccettivo alternativo. Il ricorrere a preservativi non trattati con sostanze spermicide, oppure l'utilizzo della pillola anticoncezionale, non aumenta il rischio di infezione non complicata delle vie urinarie.\nFarmaci.\nI soggetti con tendenza alle infezioni ricorrenti, cio\u00e8 3 episodi in un anno oppure 2 o pi\u00f9 episodi nell'arco di 6 mesi, cos\u00ec come pazienti che manifestano episodi recidivanti entro 30 giorni dall'interruzione di un precedente trattamento, dovrebbero essere avviati a un trattamento antibiotico profilattico. La profilassi si basa sulla somministrazione di un antibiotico a basso dosaggio, alla sera e prima di mettersi a letto. Tra i farmaci utilizzati pi\u00f9 frequentemente per questo scopo vi sono, a titolo d'esempio, la nitrofurantoina al dosaggio di 50\u00a0mg, l'associazione trimetoprim/sulfametossazolo al dosaggio di 40\u00a0mg oppure una dose di 100\u00a0mg del solo trimetoprim, 500\u00a0mg di cinoxacina o altro chinolone, 250\u00a0mg di cefalexina.\nIn particolare le donne con tendenza a infezioni recidivanti e una stretta correlazione con il rapporto sessuale, possono beneficiare di un trattamento che prevede l'assunzione di uno dei farmaci citati il mattino successivo a un amplesso (trattamento postcoitale).\nL'esametilentetrammina, un antisettico delle vie urinarie prodotto tramite condensazione dell'ammoniaca e della formaldeide, \u00e8 un altro agente frequentemente usato a scopo profilattico. Assunta per via orale, si decompone a livello della vescica (dove l'acidit\u00e0 \u00e8 bassa) liberando formaldeide alla quale risultano sensibili gran parte dei batteri, senza che si evidenzi sviluppo di resistenza.\nNelle donne in post-menopausa, \u00e8 stato proposto l'uso di estrogeni per via topica vaginale al fine di ridurre le recidive.\nAl contrario di quanto avviene per le creme, l'uso di ovuli vaginali contenenti estrogeni non si \u00e8 dimostrato utile come il ricorso ad antibiotici a basso dosaggio.\nVaccino.\nA partire dall'anno 2001 \u00e8 iniziato un approccio alternativo al problema, con lo sviluppo di un certo numero di vaccini prodotti a partire da batteri inattivati o preparati che fanno uso di componenti strutturali di questi microrganismi patogeni. Un vaccino formato da componenti batterici estratti da 18 ceppi di \"Escherichia coli\" uropatogeni, si \u00e8 dimostrato in grado di stimolare il sistema immunitario del corpo attraverso diversi meccanismi. Questo vaccino viene commercializzato nella forma farmaceutica di capsule e viene somministrato per via orale. Questi preparati sembrano in grado di indurre la produzione del fattore di necrosi tumorale alfa (TNF-\u03b1), interferone gamma e interleuchine 1 e 6 da parte di monociti presenti nel sangue periferico. Inoltre stimolano i linfociti B alla produzione di anticorpi contro E. coli facilitando l'attivit\u00e0 fagocitaria dei macrofagi e delle cellule Natural Killer. I risultati sembrano supportare il ricorso a queste terapie alternative nelle infezioni ricorrenti in donne giovani e in quelle in post-menopausa. L'utilizzo nelle donne gravide, nell'et\u00e0 pediatrica e nei soggetti portatori di catetere vescicale necessita certamente di ulteriori valutazioni e studi.\nBambini.\n\u00c8 stato suggerito che i bambini con infezione delle vie urinarie e reflusso vescico-ureterale dovrebbero ricevere la profilassi antibiotica continua fino all'et\u00e0 di 6-8 anni o fino alla risoluzione del reflusso. La prevenzione di un possibile danno renale (pielonefrite) merita certamente una grande attenzione, ma va ricordato che infezioni ricorrenti del tratto urinario inferiore comportano un basso rischio di danno renale. Se un breve ciclo di antibioticoterapia eradica facilmente la maggior parte di tali infezioni, tuttavia non sortisce alcun effetto sui meccanismi alla base della suscettibilit\u00e0 alla recidiva. Per tale motivo la profilassi antibiotica a lungo termine \u00e8 indicata unicamente nei bambini ad alto rischio di danni renali. In questi piccoli pazienti la principale conseguenza di infezioni ricorrenti trascurate \u00e8 la comparsa di cicatrici e fibrosi renale che pu\u00f2 portare a ipertensione arteriosa e insufficienza renale. Fortunatamente le IVU ricorrenti sono una causa rara di problemi renali ulteriori se non ci sono anomalie sottostanti delle vie urinarie. Esse risultano la causa di meno di un terzo di punto percentuale (0,33%) della malattia renale cronica nell'adulto.\nIn ogni caso l'evidenza che un trattamento antibiotico preventivo sia davvero efficace nel diminuire le infezioni del tratto urinario in questa fascia d'et\u00e0 \u00e8 povera, e molti degli studi pubblicati risultavano mal progettati e con evidenti distorsioni atte a sovrastimare la reale efficacia della terapia.\nFarmaci alternativi.\nAlcune ricerche suggeriscono che il mirtillo (sia in succo che in capsule) possa diminuire l'incidenza delle infezioni sintomatiche del tratto urinario nelle donne soggette a episodi di IVU ricorrenti. L'efficacia negli altri gruppi di pazienti sembra meno evidente. Una revisione della Cochrane del 2012 basata su 24 ricerche disponibili in letteratura, per un totale di 4473 partecipanti, ha concluso che un benefico effetto del mirtillo, se esiste, \u00e8 esiguo, e pertanto il succo di mirtillo non pu\u00f2 pi\u00f9 essere raccomandato come trattamento preventivo. Un ulteriore problema \u00e8 rappresentato dalla tolleranza del trattamento a lungo termine in particolare per la comparsa di disturbi gastrointestinali che si verificano in pi\u00f9 del 30% dei soggetti in trattamento.\nUn modo alternativo per prevenire e limitare le infezioni ricorrenti del tratto urinario nelle donne consiste nel reintegro naturale della flora batterica vaginale. I probiotici sono stati utilizzati allo scopo di ripristinare l'ambiente naturale dei batteri saprofiti vaginali e rendere cos\u00ec pi\u00f9 improbabile un'infezione sostenuta da batteri patogeni.\nIn particolare \"Lactobacillus acidophilus\" sembra determinare benefiche reazioni antagoniste e cooperative che interferiscono con l'attivit\u00e0 di numerosi agenti patogeni, sia tramite un'azione di esclusione competitiva, sia tramite la produzione di sostanze inibenti, tra cui le batteriocine. Alcuni studi indicano che una terapia settimanale con lactobacilli per via intravaginale \u00e8 in grado di ridurre le recidive di infezioni non complicate delle basse vie urinarie nelle donne. L'impiego di ceppi resistenti al nonoxinolo-9, spermicida, troverebbe inoltre una particolare indicazione nelle donne con cistiti ricorrenti legate a questo agente contraccettivo.\nAncora nel 2012, nonostante i tassi di guarigione vantati da alcuni studi, i pochi dati disponibili sull'uso dei probiotici nelle infezioni delle vie urinarie precludono raccomandazioni definitive. Ulteriori ricerche e studi con popolazioni pi\u00f9 ampie, comprendenti diversi tipi di ceppi di lattobacilli, e la ricerca di dosaggi ottimali sono necessari per stabilire una gestione ottimale e il migliore veicolo di somministrazione.\nGravidanza.\nDurante la gravidanza, le infezioni delle vie urinarie possono destare maggior preoccupazione poich\u00e9 risulta maggiore il rischio di un coinvolgimento renale. Infatti, durante il periodo di gestazione, gli elevati livelli di progesterone aumentano la possibilit\u00e0 che ci sia una diminuzione del tono muscolare degli ureteri e della vescica, il che comporta una maggiore probabilit\u00e0 di reflusso verso i reni. Malgrado il fatto che le donne in gravidanza non presentino un aumento del rischio di batteriuria asintomatica, se \u00e8 presente batteriuria hanno una probabilit\u00e0 del 25-40% di andare incontro a un'infezione renale. Cos\u00ec, se il test delle urine mostra segni di un'infezione, anche in assenza di sintomi, viene raccomandato un trattamento. La cefalexina o la nitrofurantoina sono farmaci tipicamente utilizzati in questi casi, poich\u00e9 ritenuti sicuri in gravidanza. Un'infezione renale durante la gravidanza pu\u00f2 causare un parto prematuro o pre-eclampsia (uno stato di alta pressione sanguigna e disfunzioni renali durante la gestazione che pu\u00f2 portare a crisi epilettiche)."}
{"id": "4365155", "revid": "30610", "url": "https://it.wikipedia.org/wiki?curid=4365155", "title": "Fanny Horn", "text": "In seguito al matrimonio, nel 2015 ha aggiunto al proprio il cognome del marito e gareggia come Fanny Horn Birkeland.\nBiografia.\nIn Coppa del Mondo ha esordito il 2 dicembre 2009 a \u00d6stersund (62\u00aa), ha ottenuto il primo podio l'11 dicembre 2010 a Hochfilzen (3\u00aa) e la prima vittoria esattamente un anno dopo, nella medesima localit\u00e0.\nIn carriera ha preso parte a un'edizione dei Giochi olimpici invernali, (3\u00aa nella staffetta), e a cinque dei Campionati mondiali, vincendo tre medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nRL = staffetta\nMX = staffetta mista"}
{"id": "4365158", "revid": "125306603", "url": "https://it.wikipedia.org/wiki?curid=4365158", "title": "Nils Mani", "text": "Biografia.\nNils Mani, originario di Schwenden im Diemtigtal, ha fatto il suo esordio nel Circo bianco il 22 novembre 2007 partecipando a uno slalom speciale valido come gara FIS a Zinal, giungendo 25\u00ba, e ha debuttato in Coppa Europa il 10 marzo 2009 a Crans-Montana piazzandosi 63\u00ba in discesa libera. Convocato per i Mondiali juniores di Roccaraso 2012, Mani ha conquistato due medaglie: l'argento nel supergigante e il bronzo nella discesa libera.\nIl 15 dicembre 2012 ha partecipato alla sua prima gara di Coppa del Mondo, la discesa libera tenutasi sulla Saslong in Val Gardena, dove ha ottenuto il 40\u00ba posto. Il 10 gennaio 2013 si \u00e8 aggiudicato il suo primo podio in Coppa Europa chiudendo al 2\u00ba posto nella discesa libera disputata sul tracciato Lauberhorn a Wengen, alle spalle del compagno di squadra Ralph Weber. Nella stessa stagione ha partecipato alla rassegna iridata juniores di Qu\u00e9bec 2013 vincendo la medaglia d'oro nella discesa e quella d'argento nel supergigante.\nIl 22 dicembre 2013 ha ottenuto la sua prima vittoria in Coppa Europa, salendo sul gradino pi\u00f9 alto del podio nella discesa libera tenutasi a Madonna di Campiglio. Ai Mondiali di Sankt Moritz 2017, suo esordio iridato, si \u00e8 classificato 23\u00ba nella discesa libera. In Coppa Europa nella stagione 2018-2019 ha vinto la classifica di discesa libera.\nIl 26 gennaio 2022 ha annunciato il ritiro dallo sci alpino professionistico.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "4365162", "revid": "2110845", "url": "https://it.wikipedia.org/wiki?curid=4365162", "title": "Philippe Stern", "text": "Biografia.\nDal 1921 lavor\u00f2 al Museo Guimet, dove cre\u00f2 la sezione musicologica, e fu curatore capo dal 1954 al 1965, lasciandovi un'impronta importante. Insegn\u00f2 all'\u00c9cole du Louvre, dove ebbe come allievi molti studiosi della generazione successiva come Jean Boisselier e Mireille B\u00e9nisti.\nEsperto di storia dell'arte indiana e del Sud-est asiatico, si occup\u00f2 in particolare dell'arte khmer. Nel 1927 pubblic\u00f2 la sua tesi di dottorato \"Le B\u00e0yon d'Angkor et l'\u00e9volution de l'art Khmer\", in cui propose una cronologia dei monumenti khmer basata sull'incrocio tra una tipizzazione sequenziale, che prendeva in esame l'evoluzione delle forme e dei motivi ornamentali, e le date di fondazione basata sulle iscrizioni. Le sue tesi dettero un nuovo impulso alla ricerca, come riconosciuto dallo stesso Coed\u00e8s che pure ne corresse diversi errori, ad esempio nella cronologia del Bayon.\nNel 1936 esegu\u00ec una breve campagna di cinque settimane sul Phnom Kulen, dove identific\u00f2 nel \"Rong Chen\" il primo \"tempio-montagna\", proponendo l'identificazione del sito come la mitica \"Mahendrapura\" del fondatore dell'impero Khmer, Jayavarman II.\nNell'articolo \"Diversit\u00e9 et rythme des fondations royales khm\u00e8res\" pubblicato sul BEFEO nel 1951 individu\u00f2 nelle opere di diversi regnanti khmer, di epoche assai diverse, tre fasi comuni disposte in ordine cronologico:\nNel 1942, spostatosi nella zona libera in seguito all'invasione nazista, pubblic\u00f2 un'importante opera sull'arte Champa a Tolosa."}
{"id": "4365163", "revid": "287204", "url": "https://it.wikipedia.org/wiki?curid=4365163", "title": "South San Francisco", "text": "South San Francisco \u00e8 una citt\u00e0 (\"city\") degli Stati Uniti d'America, situata nella contea di San Mateo dello Stato della California. Nel censimento del 2010 contava 63.632 abitanti."}
{"id": "4365164", "revid": "287204", "url": "https://it.wikipedia.org/wiki?curid=4365164", "title": "East Palo Alto", "text": "East Palo Alto \u00e8 una citt\u00e0 (\"city\") degli Stati Uniti d'America, situata nella contea di San Mateo dello Stato della California."}
{"id": "4365165", "revid": "120731127", "url": "https://it.wikipedia.org/wiki?curid=4365165", "title": "Paganini (disambigua)", "text": ""}
{"id": "4365172", "revid": "121595945", "url": "https://it.wikipedia.org/wiki?curid=4365172", "title": "Atherton (California)", "text": "Atherton \u00e8 una citt\u00e0 (\"city\") degli Stati Uniti d'America, situata nella contea di San Mateo dello Stato della California. La sua popolazione era di 7 159 persone nel 2013. Nel 1990, Atherton \u00e8 diventata la citt\u00e0 con il pi\u00f9 elevato reddito pro capite tra le citt\u00e0 americane con una popolazione compresa tra 2 500 e 9 999 persone, ed \u00e8 regolarmente tra i ZIP Code pi\u00f9 costosi del Paese.\nStoria.\nNel 1866, Atherton era conosciuta come Fair Oaks, ed era una fermata sulla California Coast Line della Southern Pacific Railroad tra San Francisco e San Jose per la convenienza per i proprietari delle grandi case che vivevano a nord di Menlo Park. L'intera zona era chiamata Menlo Park. \u00c8 stata parte del Rancho de las Pulgas che ha coperto la maggior parte della zona, che adesso \u00e8 la parte sud della Contea di San Mateo. Ci sono stati diversi tentativi di incorporare Fair Oaks, uno nel 1874 e un altro nel 1911.\nNel 1923, Menlo Park voleva integrare le sue terre per includere le terre di Fair Oaks. Durante un incontro dei rappresentanti delle due comunit\u00e0, fu chiaro ai proprietari terrieri di Fair Oaks che, per mantenere la loro comunit\u00e0 come una zona strettamente residenziale, si sarebbero dovuti integrare separatamente. Entrambi i gruppi corsero a Sacramento, ma il comitato di Fair Oaks arriv\u00f2 per primo. In quel momento capirono che non potevano tenere il nome di Fair Oaks, dato che c'era gi\u00e0 un'altra citt\u00e0 vicino a Sacramento con lo stesso nome. Fu deciso di onorare Faxon Dean Atherton, che fu uno dei primi proprietari terrieri nella penisola a sud, e diedero il suo nome alla citt\u00e0. Atherton venne integrata il 12 settembre 1923. Nello stesso anni, venne fondato il Menlo Polo Club ad Atherton.\nFaxon D. Atherton, originario del Massachusetts, aveva passato diversi anni in Cile e alle Hawaii come venditore. Il suo amico e socio, Thomas Lark, gli scrisse \"C'\u00e8 un'istruzione disponibile per i tuoi figli e un decoro nel vivere su propriet\u00e0 terriere nella parte inferiore della penisola di San Francisco che \u00e8 conveniente e accessibile\". Atherton compr\u00f2 640 acri (2,6 km\u00b2) per 10 dollari ad acro (2470 $/km\u00b2) nel 1860. La sua casa, Valpara\u00edso Park, venne costruita diversi anni dopo. Era dal design semplice e ampio per la sua famiglia con sette figli.\nGrazie allo sviluppo della ferrovia, altri provenienti da San Francisco viaggiarono verso sud e costruirono delle residenze estive. Le strade sporche non erano percorribili in inverno, cos\u00ec le famiglie usavano tali abitazioni solo da maggio a settembre.\nThomas H. Selby compr\u00f2 420 acri (1,7 km\u00b2). Uomo d'affari di successo, fu sindaco di San Francisco. La sua residenza di campagna era chiamata \"Almendral\". John T. Doyle, un avvocato, costru\u00ec una casa a Middlefield Road, chiamata \"Ringwood\". James C. Flood compr\u00f2 pezzi di terreno e costru\u00ec una residenza stravagante, Linden Towers. Questo \u00e8 il quartiere oggi noto come Lindenwood. La residenza di Joseph A. Donohoe era Holmgrove ed \u00e8 adesso diventata la Menlo-Atherton High School. La casa di James Thomas Watkins era Fair Oaks.\nGeografia fisica.\nSecondo lo United States Census Bureau, la citt\u00e0 ha una superficie totale di 13 km\u00b2, dei quali 0,078 km\u00b2 occupati dall'acqua.\nAtherton si trova a 3,2 km in direzione sud-est rispetto a Redwood City, e 29 km a nord-ovest di San Jose. La citt\u00e0 viene considerata come facente parte della zona metropolitana di San Francisco.\nLa citt\u00e0 ha una stazione Caltrain attiva solo nei weekend."}
{"id": "4365173", "revid": "287204", "url": "https://it.wikipedia.org/wiki?curid=4365173", "title": "Brisbane (California)", "text": "Brisbane \u00e8 una citt\u00e0 (\"city\") degli Stati Uniti d'America, situata nella contea di San Mateo dello Stato della California."}
{"id": "4365178", "revid": "287204", "url": "https://it.wikipedia.org/wiki?curid=4365178", "title": "Colma (California)", "text": "Colma \u00e8 una citt\u00e0 (\"town\") degli Stati Uniti d'America, situata nella contea di San Mateo dello Stato della California.\nLa citt\u00e0 fu fondata come necropoli nel 1924. La maggior parte del territorio cittadino \u00e8 dedicato ai cimiteri e il numero dei morti sepolti supera in numero quella dei vivi con un rapporto di oltre 1000 a 1.\nStoria.\nLa comunit\u00e0 di Colma si form\u00f2 nel XIX secolo come un agglomerato di case e piccole imprese lungo El Camino Real e la ferrovia adiacente.\nMolte chiese furono fondate nei primi anni.\nTrasferimento dei cimiteri di San Francisco.\nColma \u00e8 diventato il sito per numerosi cimiteri dopo che la citt\u00e0 di San Francisco, nel 1900, ha messo fuori legge nuove sepolture entro limiti della citt\u00e0 e poi nel 1912 ha deciso di trasferire fuori citt\u00e0 tutti i cimiteri esistenti (anche se il processo effettivo di rimozione \u00e8 stato ritardato fino alla seconda guerra mondiale)\nOriginariamente, i residenti di Colma erano principalmente impiegati in occupazioni legate ai numerosi cimiteri della citt\u00e0. Dagli anni Ottanta, tuttavia, Colma \u00e8 diventata pi\u00f9 diversificata e varie di attivit\u00e0 commerciali e concessionarie automobilistiche hanno portato nuove entrate fiscali al governo cittadino.\nIl Cimitero degli Italiani.\nColma ospita, tra i suoi molti cimiteri, il Cimitero degli Italiani.\nFondato nel 1879 dalla Societ\u00e0 Italiana di Mutua Beneficenza, ospita le tombe dei molti italiani emigrati in California in cerca di fortuna."}
{"id": "4365181", "revid": "648716", "url": "https://it.wikipedia.org/wiki?curid=4365181", "title": "Foster City", "text": "Foster City \u00e8 una citt\u00e0 di fondazione degli Stati Uniti d'America, situata nella contea di San Mateo dello Stato della California. Dal 1\u00ba ottobre 2012 vi ha sede la Visa. \nSecondo il censimento degli Stati Uniti d'America del 2010, la citt\u00e0 ha una popolazione totale di 30\u00a0567 abitanti. A volte Foster City viene considerata all'interno della Silicon Valley per le sue industrie e la sua prossimit\u00e0 con le citt\u00e0 della Silicon Valley. Foster City \u00e8 una delle citt\u00e0 americane pi\u00f9 sicure con una media di un omicidio ogni dieci anni.\nStoria.\nFoster City \u00e8 stata fondata negli anni Sessanta riempiendo ingegneristicamente con dei rifiuti le paludi della Baia di San Francisco, nella parte est di San Mateo. La citt\u00e0 porta il nome di T. Jack Foster, un magnate immobiliare che possedeva la maggior parte delle terre che comprendevano la citt\u00e0 e che fu molto importante nel suo design iniziale. La compagnia successiva, guidata dai suoi successori, \u00e8 ancora attiva nel campo immobiliare nella Baia di San Francisco.\nLa rivista Forbes ha posizionato Foster City al decimo posto nella \"America's Top 25 Towns to Live Well\" del 2009. Anche la rivista Money ha pi\u00f9 volte riconosciuto Foster City come uno dei \"migliori luoghi per vivere\".\nGeografia.\nSecondo lo United States Census Bureau, la citt\u00e0 ha un'area totale di , dei quali \u00e8 terraferma e \u00e8 coperto dall'acqua. La superficie totale \u00e8 coperta per l'81,07% da acqua.\nClima.\nFoster City, come molte parti della penisola, ha un clima mediterraneo, con estati calde e asciutte, e inverni freddi e umidi. Il mese pi\u00f9 caldo \u00e8 luglio, con una temperatura media diurna di 27,11 \u00b0C e una temperatura media notturno di 12,78 \u00b0C, mentre il mese pi\u00f9 freddo dell'anno \u00e8 dicembre, con una temperatura media diurna di 13,89 \u00b0C e una temperatura media notturna di 3,67 \u00b0C.\nGoverno.\nNella legislatura statale della California, Foster City \u00e8 nel 13\u00ba distretto del Senato Statale della California, rappresentata dal democratico Kevin Mullin.\nAlla Camera dei rappresentanti, Foster City \u00e8 nel 14\u00ba distretto congressuale, rappresentata dalla democratica Jackie Speier.\nA dicembre 2017, il sindaco di Foster City \u00e8 Sam Hindi e il suo vice-sindaco \u00e8 Gary Pollard. Hindi \u00e8 il primo sindaco palestino-americano nella storia della California."}
{"id": "4365182", "revid": "599013", "url": "https://it.wikipedia.org/wiki?curid=4365182", "title": "Gregorio Ag\u00f3s", "text": "Carriera.\nCon l' ha disputato le Olimpiadi del 1936, classificandosi al 6\u00ba posto."}
{"id": "4365184", "revid": "1543377", "url": "https://it.wikipedia.org/wiki?curid=4365184", "title": "Vita Semerenko", "text": "\u00c8 sorella gemella di Valentyna, a sua volta biatleta di alto livello.\nBiografia.\nIn Coppa del Mondo ha esordito il 5 gennaio 2005 a Oberhof (11\u00aa), ha ottenuto il primo podio il 20 dicembre 2008 a Hochfilzen e la prima vittoria il 7 gennaio 2009 ancora a Oberhof.\nIn carriera ha preso parte a tre edizioni dei Giochi olimpici invernali, (22\u00aa nell'individuale, 34\u00aa nella sprint, 42\u00aa nell'inseguimento, 6\u00aa nella staffetta), (3\u00aa nella sprint, 29\u00aa nell'individuale, 10\u00aa nell'inseguimento, 16\u00aa nella partenza in linea, 1\u00aa nella staffetta) e (14\u00aa nella sprint, 18\u00aa nell'inseguimento, 63\u00aa nell'individuale, 24\u00aa nella partenza in linea), e a otto dei Campionati mondiali, vincendo sei medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4365190", "revid": "74801", "url": "https://it.wikipedia.org/wiki?curid=4365190", "title": "Millbrae", "text": "Millbrae \u00e8 una citt\u00e0 (\"city\") degli Stati Uniti d'America, situata nella contea di San Mateo dello Stato della California."}
{"id": "4365192", "revid": "287204", "url": "https://it.wikipedia.org/wiki?curid=4365192", "title": "Pacifica", "text": "Pacifica \u00e8 una citt\u00e0 (\"city\") degli Stati Uniti d'America, situata nella contea di San Mateo dello Stato della California."}
{"id": "4365193", "revid": "37401", "url": "https://it.wikipedia.org/wiki?curid=4365193", "title": "Puchi Carat", "text": ", noto in Giappone anche come , \u00e8 un videogioco arcade del 1997 sviluppato e pubblicato dalla Taito. \u00c8 stato successivamente convertito per PlayStation e Game Boy Color.\nLa originale arcade \u00e8 stata distribuita nelle compilation \"Taito Memories Joukan\" (uscita nel 2005 solo in Giappone per PlayStation 2) e \"Taito Legends 2\" (uscita nel 2006 per PlayStation 2, Xbox e PC), mentre quella PlayStation su PlayStation Network (nel 2008).\nInoltre la versione per PlayStation usc\u00ec in una doppia edizione, una regolare e una limitata, quest'ultima oltre al gioco includeva anche un paddle dedicato.\nTrama.\nLa storia di base in \"Puchi Carat\" si incentra in tutto il mondo di \"GemStone\", in cui scienza e magia convivono. Dodici pietre preziose vengono rubate, ognuna delle quali entra in possesso di una persona con grandi poteri magici. Ciascuno dei dodici personaggi ne ha una individuale, che segue la sua ricerca per raccoglierle tutte e realizzare i propri sogni personali.\nModalit\u00e0 di gioco.\nIl gameplay di \"Puchi Carat\" \u00e8 pressappoco lo stesso di \"Breakout\", per\u00f2 aggiunge alcuni elementi da \"Puzzle Bobble\".\nL'obiettivo generale di \u00e8 quello di distruggere dei blocchi simili a gemme utilizzando una sfera di energia. Esse \"scendono\" dalla parte superiore della zona di gioco una riga alla volta e sono collegate tra loro orizzontalmente o verticalmente. Colpire una gemma con la sfera la distrugger\u00e0, e se questa interrompe il collegamento alla parte superiore dell'area di altre gemme, queste si staccheranno, donando punti bonus. Distruggerne una di tipo speciale lampeggiante distrugger\u00e0 anche tutte quelle normali dello stesso colore. Ci sono anche dei blocchi metallici, che richiedono pi\u00f9 di un colpo per essere distrutti.\nIl giocatore controlla una barra sul fondo del campo di gioco, che pu\u00f2 spostarsi a destra e a sinistra per far rimbalzare la sfera verso l'alto. A differenza della maggior parte degli altri giochi in stile \"Breakout\", mancare la sfera non comporta la perdita di una vita, bens\u00ec aggiunge tre linee di gemme nella parte superiore di tale campo; altre linee si formeranno comunque col tempo. Se loro scendono tanto da raggiungere l'altezza della barra, si perder\u00e0 la partita finendo in game over.\nLa originale arcade dispone di tre selezionabili modalit\u00e0: una a giocatore singolo (\"\"Player\") in cui l'obiettivo \u00e8 eliminare un certo numero di linee di gemme, una modalit\u00e0 storia (\"Player vs Computer\") in cui il giocatore sfida ogni personaggio in un testa a testa battaglia (dove le gemme distrutte vengono aggiunte al campo di gioco avversario), e una a due giocatori (\"Player vs Player\") che segue le stesse regole di quella a storia. Tutte quante hanno tre livelli di difficolt\u00e0, ossia facile, medio e difficile. La versione per PlayStation offre pi\u00f9 livelli di difficolt\u00e0, background pi\u00f9 esteso ed approfondito per ogni personaggio e tre modalit\u00e0 aggiuntive, i quali sono: \"Trial\", dove si cercare di rompere il maggior numero possibile di linee a blocchi, \"Time Attack\" (simile alla precedente ma a tempo) e \"Rapid\", in cui bisogna continuare a giocare fino a quando non si perder\u00e0.\nVersioni.\nArcade.\nL'edizione arcade \u00e8 la prima pubblicata e presenta esclusivamente la modalit\u00e0 \"Story\"\". L'unico personaggio sbloccabile \u00e8 Patoraco (da \"Cleopatra Fortune\") che pu\u00f2 diventare disponibile solo tramite l'inserimento di trucco.\nUna differenza \u00e8 presente a seconda della regione di pubblicazione, anche se il titolo \u00e8 uscito esclusivamente in Giappone \u00e8 possibile cambiare la regione su USA o World (ovvero formato internazionale), \u00e8 riguarda la rimozione dei dialoghi tra i personaggi prima di ogni partita e svariati piccoli cambiamenti legati alla rimozione dei kanji e della sostituzione di alcune parole inglesi con altre che mantenessero lo stesso senso.\nPlayStation.\nQuella per PlayStation \u00e8 la seconda ad essere uscita e presenta due diverse caratteristiche: la prima \u00e8 la presenza dei personaggi in versione chibi nella modailt\u00e0 \"Rapid\" (che cambieranno ogni 50 linee distrutte), mentre la seconda riguarda l'aggiunta di un filmato in stile anime visibile dopo aver avviato invece la modalit\u00e0 \"\"Story\" (Arcade).\nPatoraco pu\u00f2 essere sbloccata in tre modi differenti: impostando il livello di gioco e della velocit\u00e0 della palla su \"Arcade\" completandone la modalit\u00e0 in meno di sette minuti utilizzando al massimo cinque continua, finendo un livello nella \"Trial\" a difficolt\u00e0 difficile oppure entrando ed uscendo dal men\u00f9 opzioni posto nella schermata del titolo per tredici volte consecutive (tuttavia quest'ultimo procedimento non permetter\u00e0 di salvare il personaggio sulla memory card a differenza dei precedenti due). Inoltre \u00e8 anche possibile incontrare la principessa egiziana nella modalit\u00e0 \"Story\" (selezionando Original) giocando per tre minuti consecutivi senza mai perdere un match, tuttavia una volta sconfitta non la si sbloccher\u00e0 e bisogner\u00e0 seguire uno dei metodi precedenti per renderla disponibile nella rosa dei personaggi.\nGame Boy Color.\nPer la portatile Game Boy Color \u00e8 la terza ad essere uscita. Il titolo presenta una grafica 2D pi\u00f9 semplicistica della controparte originale per via dell'hardware a 8-bit della stessa il che ha comportato anche a cambiamenti nei dialoghi precedenti alla partita nella modalit\u00e0 \"Story\". Altra peculiarit\u00e0 di tale edizione \u00e8 l'aggiunta di alcune carte collezionabili, ottenibili completando la storia con il rispettivo personaggio, ottenendo dei Perfect o un punteggio alto nelle fasi di gioco. Le sfide tra due giocatori sono possibili tramite il Game Link Cable.\nI personaggi sbloccabili sono tre ottenibili completando appunto la modalit\u00e0 \"Story\"\": Patoraco (finendolo con tutti e dodici i personaggi originali), Dearl (con Patoraco) ed infine KumiKumi (con Dearl).\nMedia.\nColonna sonora.\n\"Puchi Carat ORIGINAL SOUND TRACKS\".\nIl 25 giugno 1998 fu pubblicato un album contenente la soundtrack BGM del gioco, il quale si intitola .\nGuida ufficiale.\nAll'uscita originale in Giappone nelle sale giochi fu distribuita una guida ufficiale intitolata \"Puchi Carat Official Guide Book\" allegata al cabinato, la quale \u00e8 un libriccino di quindici pagine contenenti varie informazioni legate alla trama, sui vari retroscena dei personaggi, dei legami fra quest'ultimi e curiosit\u00e0 sulle gemme da loro in possesso."}
{"id": "4365195", "revid": "767487", "url": "https://it.wikipedia.org/wiki?curid=4365195", "title": "R\u016bdolfs Slavi\u0161ens", "text": "Carriera.\nClub.\nNel periodo in cui ha militato in nazionale ha giocato per l'RFK.\nNazionale.\nIl suo esordio avvenne il 29 giugno 1932 nella gara amichevole contro la Lituania.\nTotalizz\u00f2 36 presenze in nazionale, senza segnare reti, ma contribuendo alla vittoria di quattro Coppe del Baltico."}
{"id": "4365196", "revid": "952962", "url": "https://it.wikipedia.org/wiki?curid=4365196", "title": "Buyenzi", "text": "Buyenzi \u00e8 un comune del Burundi situato nella provincia di Bujumbura Mairie con 43.119 abitanti (stima 2004)"}
{"id": "4365205", "revid": "104458", "url": "https://it.wikipedia.org/wiki?curid=4365205", "title": "Valentyna Semerenko", "text": "\u00c8 sorella gemella di Vita, a sua volta biatleta di alto livello.\nBiografia.\nDopo aver praticato in giovent\u00f9 lo sci di fondo, partecipando anche a un'edizione dei Campionati mondiali juniores di sci nordico (Stryn 2004) senza ottenere risultati di rilievo, si \u00e8 dedicata al biathlon. In Coppa del Mondo ha esordito il 17 dicembre 2005 a Osrblie (47\u00aa) e ha ottenuto la prima vittoria, nonch\u00e9 primo podio, il 7 gennaio 2009 a Oberhof.\nIn carriera ha preso parte a quattro edizioni dei Giochi olimpici invernali, (46\u00aa nell'individuale), (13\u00aa nell'individuale, 23\u00aa nella sprint, 23\u00aa nell'inseguimento, 19\u00aa nella partenza in linea, 6\u00aa nella staffetta), (12\u00aa nella sprint, 19\u00aa nell'individuale, 5\u00aa nell'inseguimento, 12\u00aa nella partenza in linea, 1\u00aa nella staffetta) e (46\u00aa nella sprint, 25\u00aa nell'individuale, 19\u00aa nella partenza in linea), e a dieci dei Campionati mondiali, vincendo sei medaglie.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nRL = staffetta\nPU = inseguimento"}
{"id": "4365207", "revid": "599013", "url": "https://it.wikipedia.org/wiki?curid=4365207", "title": "Humberto Bernasconi", "text": "Carriera.\nCon l' ha disputato le Olimpiadi del 1936, classificandosi al 6\u00ba posto.\nHa inoltre vinto la medaglia d'oro al Campionato sudamericano di pallacanestro 1932, oltre all'argento nell'edizione 1939 e il bronzo nel 1935 e nel 1938."}
{"id": "4365209", "revid": "952962", "url": "https://it.wikipedia.org/wiki?curid=4365209", "title": "Bwiza", "text": "Bwiza \u00e8 un comune del Burundi situato nella provincia di Bujumbura Mairie con 41.528 abitanti (stima 2004)."}
{"id": "4365210", "revid": "952962", "url": "https://it.wikipedia.org/wiki?curid=4365210", "title": "Ngagara", "text": "Ngagara \u00e8 un comune del Burundi situato nella provincia di Bujumbura Mairie con 23.167 abitanti (stima 2004)"}
{"id": "4365212", "revid": "952962", "url": "https://it.wikipedia.org/wiki?curid=4365212", "title": "Nyakabiga", "text": "Nyakabiga \u00e8 un comune del Burundi situato nella provincia di Bujumbura Mairie con 24.967 abitanti (stima 2004)"}
{"id": "4365213", "revid": "952962", "url": "https://it.wikipedia.org/wiki?curid=4365213", "title": "Musaga", "text": "Musaga \u00e8 un comune del Burundi situato nella provincia di Bujumbura Mairie con 46.114 abitanti (stima 2004)"}
{"id": "4365214", "revid": "952962", "url": "https://it.wikipedia.org/wiki?curid=4365214", "title": "Rohero", "text": "Rohero \u00e8 un comune del Burundi situato nella provincia di Bujumbura Mairie con 35.157 abitanti (stima 2004)"}
{"id": "4365215", "revid": "767487", "url": "https://it.wikipedia.org/wiki?curid=4365215", "title": "Kinama", "text": "Kinama \u00e8 un comune del Burundi situato nella provincia di Bujumbura Mairie con 39.691 abitanti (stima 2004)"}
{"id": "4365216", "revid": "767487", "url": "https://it.wikipedia.org/wiki?curid=4365216", "title": "Kamenge", "text": "Kamenge \u00e8 un comune del Burundi situato nella provincia di Bujumbura Mairie con 65.241 abitanti (stima 2004)"}
{"id": "4365223", "revid": "179521", "url": "https://it.wikipedia.org/wiki?curid=4365223", "title": "Julija D\u017eyma", "text": "Biografia.\n, in Coppa del Mondo ha esordito il 4 gennaio 2012 a Oberhof (8\u00aa), ha ottenuto il primo podio il 9 dicembre successivo a Hochfilzen (2\u00aa) e la prima vittoria il 3 gennaio 2013 ancora a Oberhof.\nIn carriera ha preso parte a due edizioni dei Giochi olimpici invernali, (42\u00aa nella sprint, 7\u00aa nell'individuale, 22\u00aa nella partenza in linea, 1\u00aa nella staffetta) e (6\u00aa nell'individuale, 7\u00aa nella staffetta mista), e a otto dei Campionati mondiali, vincendo cinque medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale\nRL = staffetta"}
{"id": "4365224", "revid": "1554182", "url": "https://it.wikipedia.org/wiki?curid=4365224", "title": "Open Network Computing", "text": "L'Open Network Computing (ONC) \u00e8 un modello utilizzato per le chiamate a procedure remote.\nIl modello si basa sull'interazione remota tra client e server con il primo che effettua la chiamata di procedura remota che prende in ingresso oltre agli argomenti logici anche informazioni sul nome del nodo remoto, sull'identificativo della procedura (ogni procedura ha un suo identificativo univoco) e sulle specifiche di trasformazione degli argomenti (eXternal Data Representation).\n\u00c8 un modello non trasparente all'interno del quale a seguito della chiamata di procedura remota, attraverso la quale avviene la richiesta, nel processo server avviene la chiamata al servizio che produrr\u00e0 la risposta che verr\u00e0 in seguito inoltrata dal server stesso al client, che sar\u00e0 bloccato in attesa della risposta."}
{"id": "4365225", "revid": "125605171", "url": "https://it.wikipedia.org/wiki?curid=4365225", "title": "Information literacy", "text": "L'Information Literacy viene definita, dal National Forum on Information Literacy, come la capacit\u00e0 di identificare, individuare, valutare, organizzare, utilizzare e comunicare le informazioni. Rappresenta un requisito indispensabile per partecipare effettivamente alla societ\u00e0 dell'informazione.\nBisogna sottolineare l'importanza dell'Information Literacy legata alle biblioteche e alla rete, un canale sempre pi\u00f9 utilizzato in questi ultimi anni per la ricerca di informazioni.\nIl National Forum on Information Literacy \u00e8 stato creato nel 1989 come risposta alle raccomandazioni del Comitato di Presidenza dell'American Library Association sull'Information Literacy. Queste agenzie culturali, biblioteche ed imprese, dichiarano che nessun altro cambiamento nella societ\u00e0 americana ha offerto grandi sfide come la nascita dell'era dell'informazione. Oggi, il Forum Nazionale sull'Information Literacy \u00e8 costituito da 93 organizzazioni nazionali ed internazionali che lavorano insieme, a vari livelli, per introdurre questo concetto critico nel XXI secolo sullo sviluppo educativo e lavorativo per ogni tipo di societ\u00e0.\nStoria.\nL'espressione Information Literacy, ossia competenza informativa, compare per la prima volta su carta nel 1974, riportato da Paul G. Zurkowski, scritto per conto della Commissione Nazionale riguardo alle biblioteche e alle informazioni scientifiche.\nIl Comitato di Presidenza per Information Literacy \u00e8 stato costituito nel 1987 dal presidente della American Library Association, al momento Chisholm Margaret.\nIl comitato \u00e8 stato formato per tre scopi specifici:\nUn evento fondamentale per lo sviluppo del concetto di competenza informativa \u00e8 stata l'istituzione del Comitato di Presidenza della American Library Association sull'Information Literacy, la cui relazione finale del 10 gennaio del 1989 ha sottolineato l'importanza del concetto. La relazione ha definito la cultura dell'informazione come \"la capacit\u00e0 di riconoscere quando le informazioni sono necessarie e quando le persone riescono ad individuarle, valutarle e utilizzarle\". La commissione ha inoltre delineato sei raccomandazioni principali.\nNel marzo 1998 il Comitato di Presidenza per Information Literacy ha rivalutato la sua relazione finale e pubblicato un aggiornamento. Il rapporto aggiornato si conclude con un invito ad una nuova generazione di cittadini alfabetizzati, la quale sar\u00e0 veramente la risorsa pi\u00f9 preziosa d'America.\nNella versione della sua relazione finale nel 1989, il Comitato di associazione American Library delinea la missione ultima del Forum nazionale sulla Information Literacy: \"Come il nostro paese affronta la realt\u00e0 dell'era dell'informazione avr\u00e0 un impatto enorme sul nostro modo di vivere democratico e sulla capacit\u00e0 della nostra nazione di competere a livello internazionale. All'interno della societ\u00e0 dell'informazione americana, esiste anche la possibilit\u00e0 di affrontare molte ingiustizie sociali ed economiche di lunga data. Per trarre tali benefici, le persone - come individui e come nazione - devono saper leggere e scrivere informazioni. Per produrre tale cittadinanza, sar\u00e0 necessario che le scuole e le universit\u00e0 apprezzino e integrino il concetto di competenza informativa nei loro programmi di apprendimento e che svolgano un ruolo di leadership nel fornire ai singoli e alle istituzioni la possibilit\u00e0 di sfruttare le opportunit\u00e0 insite nella societ\u00e0 dell'informazione. In definitiva, le persone istruite sono quelle che hanno imparato a conoscere. Sanno come imparare perch\u00e9 sanno come la conoscenza \u00e8 organizzata, come trovare le informazioni e come utilizzare le informazioni in modo tale che gli altri possano imparare da loro. Si tratta di persone preparate per l'apprendimento permanente, perch\u00e9 possono sempre trovare le informazioni necessarie per qualsiasi attivit\u00e0 o decisione.\"\nNel 1989, l'A.L.A. istitu\u00ec il Forum nazionale sulla Information Literacy, una rete di volontari di organizzazioni impegnate a sensibilizzare l'opinione pubblica sull'importanza della competenza informativa.\nDal 1989, il Forum nazionale sull'Information Literacy si \u00e8 evoluto costantemente sotto la guida del suo primo presidente, Patricia Senn Breivik. Oggi il Forum rappresenta oltre 90 organizzazioni nazionali e internazionali, tutti dedicati a integrare la filosofia della cultura dell'informazione attraverso paesaggi nazionali e internazionali.\nAnche se l'intento iniziale del Forum \u00e8 stato quello di sensibilizzare l'opinione pubblica e di sostegno a livello nazionale, nel corso degli ultimi anni, il Forum nazionale per l'alfabetizzazione informatica ha fatto passi significativi a livello internazionale per promuovere l'importanza di integrare i concetti di informazione e le competenze di alfabetizzazione in ambito educativo, governativo e nei programmi di sviluppo della forza lavoro.\nNel 2003, il Forum Nazionale sull'Information Literacy, insieme con l'UNESCO e la National Commission on Libraries and Information Science, ha sponsorizzato una conferenza internazionale a Praga con i rappresentanti di alcuni dei 23 paesi per discutere l'importanza in un contesto globale. La dichiarazione risultante ha descritto la cultura dell'informazione come una \u201cchiave di sviluppo sociale, culturale ed economico delle nazioni e delle comunit\u00e0, delle istituzioni e degli individui nel ventunesimo secolo\u201d e ha dichiarato la sua acquisizione come \u201cparte del diritto umano fondamentale della formazione permanente\u201d.\nNegli Stati Uniti, tuttavia, l'alfabetizzazione delle informazioni sullo sviluppo di abilit\u00e0 \u00e8 stata l'eccezione e non la regola, in particolare per quanto riguarda l'integrazione di pratiche informative di alfabetizzazione all'interno delle infrastrutture dell'istruzione e dello sviluppo della forza lavoro. Nel mese di ottobre del 2006, il primo vertice nazionale in materia di Information Literacy ha riunito pi\u00f9 di 100 rappresentanti d'istruzione, affari, e governi per affrontare il problema del deficit di alfabetizzazione in America, considerata come nazione attualmente in competizione in un mercato globale. Questa collaborazione di successo \u00e8 stato sponsorizzato dal Forum nazionale sulla Information Literacy, Comitato per lo Sviluppo Economico, Educational Testing Service, l'Istituto per una forza lavoro competitiva, e la National Education Association (NEA). Il vertice si \u00e8 tenuto presso la sede NEA a Washington, DC.\nUno dei maggiori risultati del vertice \u00e8 stata la creazione di una politica di alfabetizzazione in grado di fornire una leadership nella creazione di standard nazionali per l'alfabetizzazione informatica degli Stati Uniti.\nCome indicato nella pagina web principale del Forum, viene riconosciuto che il raggiungimento della cultura dell'informazione \u00e8 stato molto pi\u00f9 facile per coloro che hanno denaro e altri vantaggi. Per coloro che sono poveri, anziani, disabili, che vivono in zone rurali, \u00e8 stato molto pi\u00f9 difficile superare il divario digitale. Un certo numero di membri del Forum affrontano le sfide specifiche per soggetti svantaggiati. Ad esempio, il partenariato dei Bambini sostiene i quasi 70 milioni di bambini e giovani del paese, molti dei quali sono svantaggiati. Il Partenariato dei bambini attualmente gestisce tre programmi, due dei quali riguardano specificamente le esigenze delle persone con basso reddito.\nIn ultima analisi, il Forum nazionale sulla Information Literacy continuer\u00e0 a lavorare a stretto contatto con il mondo dell'istruzione e degli affari negli Stati Uniti e promuover\u00e0 lo sviluppo della competenza informativa per ogni tipo di occasione.\nLa letteratura angloamericana ha impiegato il termine information literacy in modo non sporadico a partire dal 1989, ma mai come di recente il numero di contributi su questo tema ha raggiunto cifre tanto significative: in dieci anni, dal 1989 al 1999, la banca dati LISA (Library and Information Science Abstracts) segnala 299 contributi che contengono il descrittore \u201cinformation literacy\u201d. In soli due anni, dal 2000 al 2002, i contributi sono stati 277.\nLa competenza informativa \u00e8 giunta alla coscienza nazionale negli Stati Uniti con la proclamazione del presidente Barack Obama che designa l'ottobre del 2009 come National Awareness Month Information Literacy. La vera alfabetizzazione del ventunesimo secolo passa quindi attraverso la capacit\u00e0 di essere \u201cinformation literate\u201d, ossia \u201calfabetizzati\u201d nella ricerca di informazioni.\nInformation Literacy: USA e Italia a confronto.\nL'information Literacy (Competenza Informativa) nata oltre oceano per mano di Paul G. Zurkowski, \u00e8 stata notevolmente sviluppata negli USA. Il lasso di tempo molto consistente (1974, primo uso della parola, ad oggi) ha permesso alle varie conferenze e forum, di trovare una standardizzazione per il livello di competenza nel continente americano studiando a fondo il processo che si nasconde dietro al livello di conoscenza necessario per un corretto svolgersi della ricerca.\nNel 2000 \u201cthe Association of College and Research Libraries\u201d (ACRL), ha rilasciato un testo riguardante le competenze informative per l'educazione superiore, riassumendole in indicatori per il riconoscimento delle suddette, e deliberando cinque standard:\nNel 2007, l'AASL (American Association of School Librarians) oltre a ristrutturare gli standard dati nel 1998 (a cui aveva collaborato l'Association for Educational Communications and Technology) ha riconosciuto l'esistenza di pi\u00f9 indirizzi possibili, nel parlare di Information Literacy: competenze informative della stessa informazione, riguardanti l'ambito tecnologico, visivo, testuale e digitale.\nNegli USA seguendo queste evoluzioni sempre pi\u00f9 frequenti, \u00e8 possibile notare come si sia sviluppata l'intera intesa e cultura sulle competenze informative: visitando la pagina in lingua inglese.\nL'Italia, sull'impronta americana, ha cominciato a muovere i primi passi nel campo bibliotecario, sempre pi\u00f9 corsi formativi vengono svolti da vari enti presso le stesse biblioteche in quanto centro di sapere organizzato. Le informazioni devono esser cercate secondo criteri e metodi stabiliti in base alle proprie esigenze, soprattutto se l'utente sviluppa interesse nel cercare informazioni in grandi biblioteche. Come si pu\u00f2 immaginare, se si ha un'idea vaga del proprio obiettivo, e non si ha una \u201cliteracy competence\u201d abbastanza sviluppata, senza l'aiuto degli assistenti, l'informazione non andrebbe reperita.\nGrazie al CNR (Consiglio Nazionale delle Ricerche) nel 2001 \u00e8 stato avviata, proprio dall'Italia, l'European Network on Information Literacy (EnIL), presente tra i fondatori dell'International Alliance for Information Literacy, sede di dibattito e aggregazione dell'EU25 con un obiettivo preciso: sviluppare un sistema di valutazione e certificazione delle competenze informative della popolazione studentesca universitaria in Europa (vedi ad esempio EiDL e l'EcDL). Dall'anno della fondazione ad oggi al Network e all'Alliance si sono aggiunti diversi stati dell'UE.\nAnche se l'Italia rimane comunque tra gli stati fondatori, l'accesso a questa competenza informativa a livello tecnico viene emanata solo tramite corsi di formazione e non sviluppata all'interno del sistema educativo italiano, che dovrebbe secondo il parere dello stesso CNR, essere modificato per far s\u00ec che esso possa induttivamente agire nell'educazione dalle scuole primarie agli studi universitari.\nMetodi.\nMetodo S.E.W.C.O.M..\nIl metodo SEWCOM (Seach the Web with Concept Maps) \u00e8 un metodo recente, proposto da Corrado Petrucco, docente presso l'Universit\u00e0 di Padova, che permette di creare mappe concettuali attraverso l'interazione con i motori di ricerca al fine di migliorare la ricerca dei dati in Internet.\nLe mappe concettuali sono ormai considerate un efficace strumento metacognitivo, e il loro utilizzo migliora di molto l'accuratezza dei risultati e soprattutto stimola la capacit\u00e0 di organizzare in modo coerente il materiale recuperato.\nIl metodo SEWCOM cerca di integrare due processi che caratterizzano la ricerca dell'informazione:\nQuesto metodo si compone di 4 fasi:\nGli schemi delle quattro fasi del metodo SEWCOM si possono trovare nel sito: http://www.edscuola.it/archivio/software/sewcom.html\nBIG6TM.\nIl Big6TM \u00e8 un modello per la risoluzione dei problemi nella ricerca delle informazioni. Esso integra la ricerca delle informazioni e l'abilit\u00e0 d'uso di mezzi tecnologici in un processo sistematico per trovare, usare, applicare e valutare informazioni per uno specifico bisogno e obiettivo.\nQuesto modello \u00e8 stato sviluppato da Mike Eisenberg\ne Robert E. Berkowitz\ned \u00e8 l'approccio pi\u00f9 utilizzato e conosciuto per insegnare informazioni e competenze tecnologiche in migliaia di scuole (K-12), istituti d'istruzione superiore, programmi di formazione aziendale e degli adulti. Per approfondire visitare il sito: The Big6\nModello del Big6TM:\nModello del Big6TM: http://nmasse.com/courses/ref/big6/big6.htm\nModello di Davidson e Stenberg: problem solving e pensiero analogico.\nIn contesti di apprendimento degli adulti, il procedimento di Internet Information Literacy (IIL) comprende non solo la raccolta di fonti per il suo immediato utilizzo, ma richiede anche di comprendere la condizione problematica utilizzando le Risorse Educative Aperte che incorporano il pensiero analogico nel problem solving professionale.\nLa ricerca e la formazione delle strategie creative, quali il pensiero analogico in particolare, possono avere ampio terreno nel campo della didattica delle scienze.\nDurante un processo di Problem solving il reperimento delle informazioni e la valutazione del contenuto trovato pu\u00f2 coinvolgere il ragionamento analogico in maniera profonda, e quindi promuovere soluzioni creative.\nInfatti l'utilizzo del pensiero analogico \u00e8 importante nella promozione della creativit\u00e0 e durante il processo di Problem Solving.\nSecondo il modello di Davidson e Sternberg prodotto nel 2003, il processo di Problem Solving prevede una serie di fasi: il riconoscimento e l'identificazione del problema, la definizione e la rappresentazione del problema mentalmente, lo sviluppo di una strategia, l'organizzazione della conoscenza, la disponibilit\u00e0 di risorse fisiche e mentali per risolvere il problema, il controllo dei progressi compiuti ed infine la valutazione della soluzione in termini di precisione e di sostenibilit\u00e0.Le fasi del processo non necessariamente si svolgono con questo ordine. Il modello per\u00f2, identifica gli elementi fondamentali e presenta un modo che pu\u00f2 essere facilmente applicato a diverse situazioni. Dall'esperienza dell'insegnamento agli adulti dell'Internet Information Literacy, si rileva che tale ciclo pu\u00f2 essere particolarmente utile nelle fasi di riconoscimento, identificazione, definizione, rappresentazione e di sviluppo di una strategia di problem solving (Davidson e Sternberg).\nSperimentazioni in Italia.\nNella realt\u00e0 italiana, e in particolare nel mondo universitario, alcune biblioteche propongono: momenti di formazione con l'impiego degli strumenti di ricerca, cartacei o elettronici e l'alfabetizzazione informativa comincia a essere percepita da parte degli studenti e dei docenti come una competenza rilevante rispetto alla necessit\u00e0 sia di redigere lavori di ricerca, tesi di laurea e rapporti, sia per la futura vita professionale. \u00c8 fondamentale che anche le biblioteche pubbliche investano in questi programmi di formazione. Essendo strutture attive e inserite nel territorio, di cui conoscono le peculiarit\u00e0 e i bisogni informativi. La documentazione, in un quadro di formazione permanente dei cittadini, dovrebbe diventare nodo per lo sviluppo di programmi di information literacy destinati ai propri utenti e personalizzata in base alle esigenze del territorio, secondo quell'approccio proattivo raccomandato per le biblioteche e i servizi di informazione dal recente Manifesto su Internet dell'IFLA.\nPerch\u00e9 si crei un ambiente formativo \u00e8 necessario che l'information literate sia competenza in primis di tutti i bibliotecari, non solo quelli addetti ai servizi di consulenza, ma anche quelli che trovandosi al front office rappresentano il vero primo punto di contatto con l'utenza, che spesso non percepisce affatto la differenza di ruoli e mansioni.\nL'impiego di tecnologie e-learning nell'ambito della formazione ha ormai una tradizione significativa: il mondo delle aziende ha sperimentato da pi\u00f9 di un decennio i vantaggi dell'apprendimento a distanza per la formazione del personale o tecniche miste di formazione (blended learning); da anni la formazione a distanza \u00e8 oggetto di studi e ormai di molte applicazioni.\nLa maggior parte dei contributi fino ad ora pubblicati sull'information literacy si riferisce a esperienze che sono maturate nel mondo delle biblioteche accademiche e scolastiche, per quanto siano in crescita le testimonianze che coinvolgono le biblioteche di pubblica lettura e il mondo del lavoro e delle organizzazioni."}
{"id": "4365229", "revid": "173617", "url": "https://it.wikipedia.org/wiki?curid=4365229", "title": "Gneo Cornelio Scipione Ispallo", "text": "Biografia.\nEra figlio di Gneo Cornelio Scipione Calvo e cugino dell'Africano.\nIspallo fu pretore nel 179 a.C. e fu eletto console nel 176 a.C. con Quinto Petilio Spurino. Durante l'anno del suo consolato fu colpito da paralisi e mor\u00ec a Cuma. Al suo posto subentr\u00f2 Gaio Valerio Levino, come console suffetto."}
{"id": "4365230", "revid": "46291", "url": "https://it.wikipedia.org/wiki?curid=4365230", "title": "Graptophyllum", "text": "Graptophyllum \u00e8 un genere di piante della famiglia Acanthaceae.\nTassonomia.\nComprende le seguenti specie:"}
{"id": "4365232", "revid": "1573940", "url": "https://it.wikipedia.org/wiki?curid=4365232", "title": "Leptomyrmex darlingtoni", "text": "Leptomyrmex darlingtoni \u00e8 una formica della sottofamiglia Dolichoderinae, endemica dell'Australia.\nDescrizione.\nSono formiche di piccole dimensioni, con capo allungato e dotato di antenne lunghe e sottili. Il pronoto \u00e8 sottile e allungato, le zampe molto lunghe e sottili. Il capo \u00e8 invariabilmente di colore rossastro mentre il resto del corpo ha colorazione variabile dal rosso al nero.\nDistribuzione e habitat.\nLa specie \u00e8 diffusa nelle foreste pluviali del Queensland, da 30 a 400 m di altitudine."}
{"id": "4365233", "revid": "179980", "url": "https://it.wikipedia.org/wiki?curid=4365233", "title": "Jos\u00e9 Maglio", "text": ""}
{"id": "4365243", "revid": "952962", "url": "https://it.wikipedia.org/wiki?curid=4365243", "title": "Cibitoke (Bujumbura)", "text": "Cibitoke \u00e8 un comune del Burundi situato nella provincia di Bujumbura Mairie con 55.168 abitanti (stima 2004)"}
{"id": "4365244", "revid": "149485", "url": "https://it.wikipedia.org/wiki?curid=4365244", "title": "Gabriela Soukalov\u00e1", "text": "In seguito al matrimonio, dal 2016 ha assunto il cognome del marito e si \u00e8 iscritta alle liste IBU come Gabriela Koukalov\u00e1.\nBiografia.\n\u00c8 la figlia dell'ex fondista Gabriela Svobodov\u00e1, vincitrice di una medaglia d'argento nella staffetta 4x5 km ai Giochi olimpici invernali di , la quale \u00e8 stata anche sua allenatrice.\nNell'estate del 2014, ha iniziato a frequentare il giocatore di badminton ceco Petr Koukal. I due si sono sposati il 13 maggio 2016 a Panensk\u00fd T\u00fdnec ed hanno divorziato a nel 2020.\nNell'aprile 2018 ha pubblicato la sua autobiografia Jin\u00e1, in cui ha rivelato di aver lungamente sofferto di disturbi alimentari.\nCarriera.\nIn Coppa del Mondo ha esordito l'11 dicembre 2009 a Hochfilzen (99\u00aa), ha ottenuto il primo podio il 15 dicembre 2011 nella medesima localit\u00e0 (2\u00aa) e la prima vittoria il 13 dicembre 2012 a Pokljuka. Nel 2014 ha conquistato la Coppa del Mondo di individuale e nel 2016 ha vinto la Coppa del Mondo generale e tre di specialit\u00e0: sprint, inseguimento e partenza in linea.\nIn carriera ha preso parte a due edizioni dei Giochi olimpici invernali, (60\u00aa nell'individuale, 16\u00aa nella staffetta) e (29\u00aa nella sprint, 4\u00aa nell'individuale, 4\u00aa nell'inseguimento, 2\u00aa nella partenza in linea, 4\u00aa nella staffetta, 2\u00aa nella staffetta mista), e a cinque dei Campionati mondiali, vincendo sei medaglie.\nNel 2019, dopo pi\u00f9 di un anno di inattivit\u00e0 ed aver rinunciato ai Giochi olimpici invernali di per problemi fisici, ha annunciato il suo ritiro dalle competizioni ufficiali.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nMS = partenza in linea\nIN = individuale\nRL = staffetta\nMX = staffetta mista"}
{"id": "4365247", "revid": "599013", "url": "https://it.wikipedia.org/wiki?curid=4365247", "title": "Juan Antonio Collazo", "text": "Carriera.\nDa giocatore vest\u00ec la maglia del Club Atl\u00e9tico Atenas di Montevideo, arrivando a giocare anche in Nazionale; si ritir\u00f2 dalla pallacanestro giocata nel 1928, e inizi\u00f2 subito ad allenare. Alla guida dell' ha vinto la medaglia d'oro al Campionato sudamericano di pallacanestro 1930.\nAll'attivit\u00e0 sportiva affianc\u00f2 quella di pianista. Juan Antonio Collazo fu uno dei massimi pianisti e compositori uruguaiani di tango argentino: faceva parte della cosiddetta \"Troupe Ateniense\", una compagnia teatrale molto famosa in Sudamerica che diede notoriet\u00e0 a molti ballerini e interpreti di tango di fama mondiale."}
{"id": "4365252", "revid": "729019", "url": "https://it.wikipedia.org/wiki?curid=4365252", "title": "Pancrase", "text": "Pancrase \u00e8 un'organizzazione giapponese di arti marziali miste con base a K\u014dt\u014d, T\u014dky\u014d.\nStoria.\nPancrase viene ricordata come una delle prime organizzazioni di arti marziali miste della storia.\nVenne fondata nel 1993 dai wrestler Masakatsu Funaki, Minoru Suzuki e Takaku Fuke i quali, assieme al collega Ken Shamrock, abbandonarono la promozione di puroresu Pro Wrestling Fujiwara Gumi perch\u00e9 fortemente orientata allo spettacolo pi\u00f9 che alla lotta vera e propria, focalizzandosi per lo pi\u00f9 sui gimmick e pilotando il risultato dei match.\nIl regolamento iniziale della Pancrase attingeva in parte dal wrestling, e i pugni ravvicinati al volto erano vietati mentre era possibile colpire l'avversario alla testa con il palmo della mano, come anche era possibile uscire da un tentativo di sottomissione da parte dell'avversario afferrando le corde del ring, anche se un lottatore poteva effettuare tale tecnica per un massimo di 3 o 5 volte.\nCon il passare degli anni il regolamento venne modificato e reso pi\u00f9 simile a quello di promozioni di arti marziali miste degli anni 2000 come la Pride.\nDal 2008 la promozione ha subito parecchi cambiamenti a livello societario e vari cambi di propriet\u00e0 allo scopo di evolvere la federazione e tenerla al passo con i tempi e lo sviluppo delle MMA: un passo decisivo \u00e8 stato l'introduzione della gabbia al posto del ring.\nTra il 2007 ed il 2010 la Pancrase avvi\u00f2 una sussidiaria in Corea del Sud, la \"Pancrase Korea\".\nNel 2015 la promozione ha venduto la propria libreria multimediale di eventi ed incontri all'UFC che la rende pubblica per mezzo della propria piattaforma a pagamento \"UFC Fight Pass\".\nRegole.\nIl regolamento della Pancrase attivo dalla nascita della promozione fino a met\u00e0 degli anni 2000 prevedeva elementi classici negli sport da combattimento (negate le dita negli occhi, i morsi, ecc.) oltre ad alcune regole particolari dell'organizzazione:\nAlcune regole vennero cambiate ad hoc per determinati tornei o fasi della promozione: nel torneo del 1994 nel primo turno gli incontri furono di 10 minuti, mentre i successivi incontri durarono al massimo 20 minuti, e i lottatori partivano con 3 punti; tra il 1995 ed il 1996 venne vietata la tecnica di sottomissione \"heel hook\", in quanto caus\u00f2 numerosi infortuni.\nLa promozione utilizz\u00f2 il classico ring da pugilato fino a marzo 2014: l'evento \"Pancrase 257\" fu l'ultimo nel quale venne adottato il ring e attualmente l'organizzazione utilizza una gabbia.\nClassi di peso.\nCon il tempo la Pancrase modific\u00f2 alcuni nomi delle divisioni e i loro limiti di peso, adattandosi a quelli descritti dalla commissione atletica del Nevada; venne abolita la divisione dei pesi supermassimi.\nMaschi\nFemmine"}
{"id": "4365255", "revid": "731511", "url": "https://it.wikipedia.org/wiki?curid=4365255", "title": "Nadzeja Skardzina", "text": "Biografia.\nIn Coppa del Mondo ha esordito il 4 dicembre 2008 a \u00d6stersund (16\u00aa), ha ottenuto il primo podio il 6 gennaio 2011 a Oberhof (3\u00aa) e la prima vittoria il 29 novembre 2017 a \u00d6stersund.\nIn carriera ha preso parte a tre edizioni dei Giochi olimpici invernali, (28\u00aa nella sprint, 28\u00aa nell'individuale, 26\u00aa nell'inseguimento, 22\u00aa nella partenza in linea, 7\u00aa nella staffetta), (17\u00aa nella sprint, 3\u00aa nell'individuale, 13\u00aa nell'inseguimento, 15\u00aa nella partenza in linea, 5\u00aa nella staffetta) e (36\u00aa nella sprint, 14\u00aa nell'inseguimento, 10\u00aa nell'individuale, 7\u00aa nella partenza in linea, 5\u00aa nella staffetta mista e 1\u00aa nella staffetta), e a sette dei Campionati mondiali, vincendo una medaglia.\nNella stagione 2017-2018 si \u00e8 aggiudicata la Coppa del Mondo di individuale.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale"}
{"id": "4365258", "revid": "767487", "url": "https://it.wikipedia.org/wiki?curid=4365258", "title": "Florian Graf", "text": "Biografia.\nIn Coppa del Mondo ha esordito il 18 dicembre 2010 a Pokljuka (84\u00b0) e ha ottenuto il primo podio il 22 gennaio 2012 ad Anterselva (2\u00b0).\nIn carriera ha preso parte a due edizioni dei Campionati mondiali (34\u00b0 nella sprint a Ruhpolding 2012)."}
{"id": "4365262", "revid": "210951", "url": "https://it.wikipedia.org/wiki?curid=4365262", "title": "Battaglia dello Shienar", "text": ""}
{"id": "4365264", "revid": "2142023", "url": "https://it.wikipedia.org/wiki?curid=4365264", "title": "Lucrezia Marinelli", "text": "Biografia.\nOltre a scrivere opere liriche in chiave mitologica, eroica (\"Colomba sacra\", \"L'Enrico, overo Bisanzio acquistato\") ed agiografica (\"Vita di Maria Vergine Imperatrice dell'universo\") ha preso anche parte nel dibattito europeo sulla posizione della donna, \"la querelle des femmes\", che ha coinvolto i maggiori intellettuali europei dal tardo medioevo fino al Settecento. In risposta all'opera misogina dello scrittore Giuseppe Passi, \"Dei donneschi difetti\" pubblicata nel 1599, scrisse \"La nobilt\u00e0 et l'eccellenza delle donne co'difetti et mancamenti de gli uomini\". Il testo fu scritto in prosa e diviso in due parti consacrate rispettivamente all'elogio delle donne e alla critica dei difetti degli uomini. L'opera fu pubblicata a Venezia nel 1600 presso Giovanni Battista Ciotti ed ebbe ancora due edizioni: nel 1601 e 1621."}
{"id": "4365265", "revid": "179521", "url": "https://it.wikipedia.org/wiki?curid=4365265", "title": "Olimpia delle Tofane", "text": "La Olimpia delle Tofane (anche conosciuta come Stratofana Olimpica) \u00e8 una pista da sci alpino che si trova sul Gruppo delle Tofane, a Cortina d'Ampezzo, in provincia di Belluno.\nNel 1956 sulla Olimpia delle Tofane si \u00e8 disputata la prova maschile valida per i Giochi olimpici invernali di . Dal 1993 ospita gare annuali di Coppa del Mondo di sci alpino femminili.\nStoria.\nLa Olimpia delle Tofane nel 1956 si \u00e8 imposta all'attenzione delle cronache per la vittoria dell'oro olimpico ottenuta dal fuoriclasse austriaco Toni Sailer, il quale ha preceduto nell'ordine Raymond Fellay e Andreas Molterer.\nDal 1969 ed \u00e8 stata inserita saltuariamente tra le competizioni della Coppa del Mondo, sia al maschile che al femminile. Dal 1993 \u00e8 diventata un appuntamento fisso per il settore femminile; si tengono prove sia di discesa libera che supergigante. Sono state effettuate anche alcune gare di slalom gigante. L'atleta pi\u00f9 vittoriosa \u00e8 la statunitense Lindsey Vonn con dodici successi complessivi.\nLa pista di discesa parte dal Rifugio Pomedes alle pendici delle Tofane. Presso il Rifugio Duca d'Aosta invece prendono il via le gare di super-g\nPodi.\nSi riportano i podi relativi alle massime competizioni internazionali disputati sull'Olimpia delle Tofane."}
{"id": "4365275", "revid": "164044", "url": "https://it.wikipedia.org/wiki?curid=4365275", "title": "Str\u00f8mmen Idrettsforening 2012", "text": "Questa voce raccoglie le informazioni riguardanti lo Str\u00f8mmen Idrettsforening nelle competizioni ufficiali della stagione 2012.\nStagione.\nLo Str\u00f8mmen chiuse il campionato all'11\u00ba posto in classifica, conquistando cos\u00ec la salvezza. L'avventura nella Coppa di Norvegia 2012 termin\u00f2 al secondo turno, con l'eliminazione per mano del Raufoss. I calciatori pi\u00f9 utilizzati in stagione furono Simen M\u00f8ller e Kristoffer Tokstad, con 31 presenze ciascuno. Tokstad fu anche il miglior marcatore, con 9 reti.\nMaglie e sponsor.\nLo sponsor tecnico per la stagione 2012 fu Adidas, mentre lo sponsor ufficiale fu Str\u00f8mmen Sparebank. La divisa casalinga era composta da una maglietta grigia con inserti e strisce rosse, pantaloncini e calzettoni rossi. Quella da trasferta era invece costituita da un completo totalmente rosso."}
{"id": "4365284", "revid": "179521", "url": "https://it.wikipedia.org/wiki?curid=4365284", "title": "Ana\u00efs Bescond", "text": "Biografia.\nIn Coppa del Mondo ha esordito il 17 dicembre 2009 a Pokljuka (29\u00aa), ha ottenuto il primo podio il 6 gennaio 2011 a Oberhof (2\u00aa) e la prima vittoria il 21 gennaio 2012 ad Anterselva.\nIn carriera ha preso parte a due edizioni dei Giochi olimpici invernali, (5\u00aa nella sprint, 5\u00aa nell'individuale, 12\u00aa nell'inseguimento, 10\u00aa nella partenza in linea, non conclude la staffetta, 6\u00aa nella staffetta mista) e (19\u00aa nella sprint, 3\u00aa nell'inseguimento, 31\u00aa nell'individuale, 17\u00aa nella partenza in linea, 1\u00aa nella staffetta mista e 3\u00aa nella staffetta), e a cinque dei Campionati mondiali, vincendo sette medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = Sprint\nRL = Staffetta\nMX = Staffetta mista\nSMX = staffetta singola mista"}
{"id": "4365286", "revid": "952962", "url": "https://it.wikipedia.org/wiki?curid=4365286", "title": "Burambi", "text": "Burambi \u00e8 un comune del Burundi situato nella provincia di Rumonge con 57.167 abitanti (censimento 2008).\nSuddivisione amministrativa.\nIl comune \u00e8 suddiviso in 21 colline."}
{"id": "4365291", "revid": "79520", "url": "https://it.wikipedia.org/wiki?curid=4365291", "title": "Lucrezia Marinella", "text": ""}
{"id": "4365297", "revid": "287204", "url": "https://it.wikipedia.org/wiki?curid=4365297", "title": "Merton Hanks", "text": "Carriera professionistica.\nA causa di una cattiva prestazione nelle corsa delle 40 yard nell'NFL Scouting Combine, Hanks fu scelto solamente nel quinto giro del Draft 1991 dai San Francisco 49ers. Malgrado ci\u00f2, Hanks fu convocato per 4 Pro Bowl e inserito tre volte nella formazione ideale della stagione All-Pro. Divenne famoso per i suoi intercetti e i suoi ritorni, oltre che per la sua singolare \"danza del pollo\" con cui esultava, la quale fu in seguito emulata dalla stella del basket Shaquille O'Neal. Fu membro della formazione dei Niners del 1994 che vinse il Super Bowl XXIX contro i San Diego Chargers. Hanks termin\u00f2 la sua carriera coi Seattle Seahawks, ritirandosi nel 1999."}
{"id": "4365308", "revid": "76963", "url": "https://it.wikipedia.org/wiki?curid=4365308", "title": "Nathaniel Gleed", "text": "Biografia e Carriera.\nNathaniel \u00e8 nato a Havering, Inghilterra. Ha un fratello pi\u00f9 grande di nome Tim nato il 6 gennaio 1991. Ha iniziato a recitare all'et\u00e0 di 3 anni. All'et\u00e0 di 4-6 anni ha interpretato il ruolo di Liam Butcher nella soap opera \"EastEnders\" dal 2002 al 2004, sostituito poi, nel 2008, dall'attore James Forde. \u00c8 anche apparso nella serie televisiva \"Green Wing\", in \"Bedtime\" e \"Man/Woman\". Ha interpretato il ruolo principale di Lucas nel cortometraggio \"Rotten Apple\", che ha vinto il Prix Up al Berlin Festival 2007.\nHa ottenuto un riconoscimento per il ruolo di Tommy in \"Tommy Zoom\".\nInoltre ha interpretato il ruolo di Freddy nel film \"Shifty\", e James, da protagonista, nel cortometraggio \"Slapper\" - il debutto alla regia di Chiwetel Ejiofor con Iain Glen e Bill Nigh, mostrato per la prima volta all'Edinburgh Film Festival nel mese giugno 2008.\nNel 2007 ha interpretato il giovane James May nel documentario \"James May: My Sisters' Top Toys\". Nathaniel interpreta il ruolo del giovane Archie nel film \"Demons Never Die\", ha interpretato anche Williams Sykes nel cortometraggio \"Migwitch\" scritto e diretto da Sam Supple.\n\u00c8 un appassionato golfista."}
{"id": "4365313", "revid": "585241", "url": "https://it.wikipedia.org/wiki?curid=4365313", "title": "Kossi Komla Ebri", "text": ""}
{"id": "4365315", "revid": "108309409", "url": "https://it.wikipedia.org/wiki?curid=4365315", "title": "Olocausto (sacrificio)", "text": "L'olocausto \u00e8 una cerimonia religiosa di sacrificio animale praticata nell'antichit\u00e0 specialmente dai greci e dagli ebrei, durante la quale la bestia veniva bruciata interamente.\nEtimologia.\nLa parola \"olocausto\" deriva dal greco \"olokautosis\" (, da \"intero\" e \"bruciato\"), presente nella Septuaginta, successivamente tradotto col termine latino \"holocaustum\", nella Vulgata.\nRituale greco.\nL\"'holokautein\" () era uno dei due rituali principali, nel quale la vittima veniva completamente distrutta e bruciata, al contrario del \"thyesthai\" (), il quale veniva celebrato come sacrificio commensale, per condividere un pasto con il Dio e con i compagni di fede. In quest'ultimo caso, le parti commestibili degli animali sacrificati venivano arrostite e distribuite per la celebrazione, mentre le parti non commestibili venivano bruciate sull'altare, per entrare nella grazia del Dio. Il celebrante, per non entrare in contatto col destinatario del sacrificio, non prendeva parte alla consumazione della vittima. Anche se non erano obbligati a farlo, i greci preferivano sacrificare un animale domestico, in quanto questi ultimi erano considerati pi\u00f9 vicini alla santit\u00e0 della vita, oltre alla loro nota utilit\u00e0 (latte, uova, aratura, ecc.), al contrario della selvaggina, pesce e frutti di mare, che costituivano una parte molto pi\u00f9 grande della loro dieta di allora di quanto non sia oggi (il pesce era il prodotto alimentare pi\u00f9 venduto nei grandi mercati greci antichi) e, dunque, non avrebbero costituito un degno sacrificio.\nUno dei primi olocausti di cui si ha notizia \u00e8 quello di Senofonte, che sacrific\u00f2 dei maiali per Zeus Meilichios.\nRituale ebraico.\nNel \"Levitico\" (1,3) sta scritto:\"Se la tua offerta \u00e8 un olocausto di bestiame grosso, egli offrir\u00e0 un maschio senza difetto; l'offrir\u00e0 all'ingresso della tenda del convegno, perch\u00e9 sia accetto al Signore in suo favore\".\nQuando la Bibbia ebraica veniva tradotta in greco, come la Septuaginta, i traduttori usavano il termine greco per tradurre l'\"offerta bruciata\" dall'ebraico antico. L'olocausto (in ebraico \u05e2\u05dc\u05d4, `olah, dal verbo \"far ascendere\") \u00e8 un tipo di sacrificio biblico, nel particolare, un sacrificio animale, il cui intero corpo viene completamente consumato dal fuoco. Secondo la tradizione giudaica, questo rituale fu istituito da Mos\u00e8. Esso prevedeva che dalla combustione non dovesse rimanere carne da mangiare. Era visto come la pi\u00f9 retta forma di sacrificio ed era l'unico che il giudaismo permettesse di praticare nei templi israeliti e non.\nL'animale da sacrificare veniva scelto fra le primizie, ossia ci\u00f2 che di meglio si aveva da offrire (spesso gli agnelli, o comunque i neonati del bestiame), e doveva essere perfettamente sano e senza macchie. Posto sul lato a nord dell'altare, veniva sgozzato e ucciso dall'offerente o dal sacerdote. Il sangue veniva raccolto dai celebranti e sparso attorno all'altare (gesto dal quale deriva l'espressione \"spargimento di sangue\"). A meno che non fosse un uccello, il corpo dell'animale veniva scuoiato e la sua pelle veniva consegnata al sacerdote.\nPer antonomasia, il termine \"olocausto\" pu\u00f2 riferirsi al genocidio perpetrato dalla Germania nazista nei confronti degli ebrei d'Europa."}
{"id": "4365316", "revid": "474175", "url": "https://it.wikipedia.org/wiki?curid=4365316", "title": "Storia del colera nel XIX secolo", "text": "Anche definito \u201cmorbo asiatico\u201d a motivo della sua provenienza, il colera \u00e8 causato da un bacillo (\"Vibrio cholerae\"), che si introduceva nell'organismo moltiplicandosi nell'apparato digerente.\nNel corso dell'Ottocento, a causa di movimenti militari e commerciali dell'Inghilterra nel continente indiano, e delle macchine a vapore che resero sempre pi\u00f9 numerosi i viaggi, il colera cominci\u00f2 a diffondersi su quasi tutto il globo. L'Ottocento, infatti, rappresent\u00f2 per l'Europa il secolo dello sviluppo industriale, che caus\u00f2 anche l'aumento demografico e l'accrescimento delle maggiori citt\u00e0 che videro moltiplicare al loro interno rifiuti e germi, condizioni favorevoli per lo sviluppo di tale epidemia. Il colera dilag\u00f2 in diverse citt\u00e0 europee generando sette pandemie nel corso del XIX secolo. Sei di queste giunsero anche in Italia: 1835-1837, 1849, 1854-1855, 1865-1867, 1884-1886 e 1893. \nLa rivoluzione batteriologica di fine Ottocento porter\u00e0 alla scoperta degli agenti eziologici di quasi tutte le malattie epidemiche, ma alla prima comparsa del colera in Europa erano del tutto sconosciute le cause di questa malattia. Le manifestazioni coleriche iniziavano con forte diarrea accompagnata da dolori addominali, le scariche si presentavano poltacee e miste a bile, per poi diventare liquide e incolori. Contemporaneamente si presentava anche il vomito e cessava l'emissione d'urina. Il corpo si disidratava e per il malato cominciava il tormento della sete. Il volto si presentava pallido e molto sudato, gli occhi incavati nelle orbite. Quando il malato provava un'intensa sensazione di freddo, nota come fase algida, la morte sopraggiungeva nel giro di poche ore.\nCause del contagio.\nNel 1817 il colera inizi\u00f2 a propagarsi dal Bengala, dove scorre il Gange, verso l'Europa, la penisola scandinava, l'Africa e le due Americhe senza distinzioni tra Paesi modernizzati o in via di modernizzazione, mondi agricoli e preindustriali. Il colera \u00e8 definito malattia della \u201crivoluzione commerciale\u201d, non a caso la diffusione inizi\u00f2 proprio a seguito della prima rivoluzione industriale che aveva favorito lo sviluppo della navigazione a vapore, una rete ferroviaria sempre pi\u00f9 fitta, un maggior numero di mezzi di trasporto sia marittimi sia terrestri favorendo la circolazione di uomini, di idee, di mentalit\u00e0 ma anche di malattie. A seguito della rivoluzione commerciale e industriale non solo le persone e le merci riuscirono a diminuire la durata dei viaggi ma anche i microorganismi viaggiavano a velocit\u00e0 superiore rispetto a qualsiasi epoca del passato.\nLe cause del contagio vanno attribuite anche alle vicende coloniali dell'India: col Charter Act del 1813 il Regno Unito aveva inaugurato i provvedimenti che aprivano la strada alla politica di esautoramento della Compagnia delle Indie, dando il via a un impegno diretto nell'espansione coloniale in India. Gli effetti furono la privatizzazione di terre, lo sconvolgimento delle forme produttive tradizionali, il tracollo dell'economia di villaggio che andavano a sommarsi agli effetti della carestia del 1816-17, che aveva interessato anche l'Europa. Tutti questi cambiamenti contribuirono al peggioramento delle condizioni igieniche e, probabilmente, alla diminuzione delle difese immunitarie delle popolazioni locali che fino a quel momento avevano convissuto con il vibrione colerico e con altri agenti eziologici ma che da quel momento furono infettate. Gli storici della medicina, infatti, concepiscono le grandi epidemie come fenomeni che vengono a innestarsi sullo stato morboso di una popolazione.\nDiffusione del colera.\nNel maggio del 1817 il colera inizi\u00f2 a serpeggiare in un vasto territorio a nord-est di Calcutta attaccando, a novembre, le truppe dell'esercito inglese provocando migliaia di morti. I sopravvissuti infetti furono vettori del morbo portandolo dal Bengala lungo le frontiere settentrionali. L'epidemia si estese in ogni direzione per tutto il 1818. A gennaio del 1819 giunse a Delhi, Lahore, in Birmania, in Thailandia e in Malaysia. Attravers\u00f2 lo stretto passaggio tra l'oceano Indiano e l'oceano Pacifico colpendo le isole di Sumatra, Giava, Borneo, le Celebes, le Filippine, la Cocincina e la Cambogia. Intanto una nave proveniente da Calcutta aveva portato l'epidemia nell'isola di Mauritius e quindi sui litorali dell'Africa orientale. Nello stesso periodo arriva anche in Cina. Nel luglio del 1821 pass\u00f2 nel Mar Arabico con una spedizione inglese inviata per soffocare la tratta degli schiavi, precisamente a Mascate, importante snodo del traffico marittimo sulle coste d'Arabia, dove l'elevato numero di morti rese impossibile il seppellimento nei cimiteri perci\u00f2 migliaia di cadaveri furono affondati in alto mare. Nel mese di agosto dello stesso anno approd\u00f2 in altre citt\u00e0 delle coste arabe e del Golfo Persico. Dai porti persiani, punti nevralgici degli scambi commerciali tra la Persia e le Indie inglesi, l'epidemia serpeggi\u00f2 nella primavera del 1822 verso il Tigri e l'Eufrate fino a Baghdad. Nel 1823 arriv\u00f2 in Siria, in Anatolia, a Tripoli e verso il Libano. L'infezione si blocc\u00f2 sulle coste del Mar Caspio nel settembre del 1823 a causa delle rigidissime temperature facendo alimentare la speranza che il morbo asiatico, giunto dai caldi Paesi orientali, sarebbe stato incompatibile con le temperature occidentali.\nIn Europa, per\u00f2, rispetto al resto del mondo, si contavano molte pi\u00f9 citt\u00e0 e la distanza tra una citt\u00e0 e l'altra era minore, cos\u00ec come tra la popolazione rurale e la citt\u00e0. Nel 1829 il colera giunse a Orenburg, citt\u00e0 della Russia situata al limite orientale della parte europea, dove rimase per circa due anni malgrado le temperature scendessero a 18-20 gradi sotto lo zero. Nell'ottobre del 1830 fu denunciata la presenza dell'epidemia anche a Mosca. A luglio del 1830 era a Cracovia, in Germania e a Vienna, capitale dell'Impero austro-ungarico nelle cui campagne si contarono 250.000 morti. A met\u00e0 di giugno del 1831 un nuovo focolaio epidemico fece la sua comparsa in altre citt\u00e0 della Russia, il popolo timoroso di un avvelenamento dei pozzi o dei cibi distribuiti, si ribell\u00f2: furono distrutti numerosi ospedali e molti medici vennero uccisi. Nel 1832 una nave salpata dal Mar Baltico fece approdare il colera sulla costa orientale dell'Inghilterra da li arriv\u00f2 nelle maggiori citt\u00e0: Sunderland, Newcastle, Edimburgo, Dublino, Glasgow e Londra che era la pi\u00f9 grande metropoli al mondo.\nNel mese di marzo del 1832 fu la volta di Parigi, le paure e il terrore che avevano accompagnato le pestilenze e l'impotenza della medicina di fronte al colera esasper\u00f2 gli animi, furono saccheggiate farmacie, aggrediti medici e messi a soqquadro ospedali. Parigi divenne fonte di propagazione per tutta la Francia: di 86 dipartimenti soltanto 35 si salvarono, quasi tutti nelle zone montuose. Il mese successivo fu dichiarata la presenza del morbo anche in Belgio, nei Paesi Bassi e in Prussia renana. Nel 1834 una nave con a bordo soldati inglesi infetti sbarc\u00f2 nella foce del Douro, da qui estendendosi verso sud il colera arriv\u00f2 a Oporto, a Coimbra e a Lisbona. Prosegu\u00ec in tutta la Spagna, la Catalogna e la Provenza. Alla fine del 1834 si insinu\u00f2 nelle Fiandre, nella Germania settentrionale, ad Amburgo, in Norvegia e in Svezia. Nel luglio del 1835 furono colpite Marsiglia, Nizza, Villafranca. Da Nizza nel 1837 il colera invase tutti gli stati italiani dal Regno Lombardo-Veneto al Regno delle due Sicilie. Sei furono le epidemie che scoppiarono in Italia: 1835-37, 1849, 1854-55, 1865-67, 1884-86, 1893. L'epidemia che scoppi\u00f2 tra gli anni 1884-86 flagell\u00f2 soprattutto la citt\u00e0 di Napoli.\nIl contagio in Italia.\nNegli anni trenta dell'Ottocento, quando il colera inizi\u00f2 ad aggirarsi per l'Europa, le autorit\u00e0 sanitarie e i governi degli Stati italiani cominciarono a tutelarsi. Gli Stati impegnati nei traffici commerciali con altre nazioni, come ad esempio il Regno di Sardegna e il Regno delle Due Sicilie, istituirono cordoni sanitari marittimi e definirono i giorni di quarantena per le imbarcazioni provenienti da zone infette e sospette. Altri governi, come quello toscano, inviarono alcuni medici nei Paesi europei colpiti dall'epidemia per studiare il decorso della malattia e le misure da essi adottate. I provvedimenti presi erano i buona sostanza quelli gi\u00e0 sperimentati ai tempi della peste. Quando l'epidemia scoppi\u00f2 in Francia, il ducato di Parma ordin\u00f2 di disinfettare tutte le lettere e i pacchi che provenivano da essa. Carlo Alberto ordin\u00f2 alle truppe di stendere un cordone sanitario terrestre da Sanremo a Ventimiglia e da Cuneo a Nizza. Furono adottate leggi che punivano con la morte tutti coloro che violavano i cordoni marittimi e terrestri e che aggiravano le disposizioni sanitarie. Nel luglio del 1835 quando il colera era ormai al confine quasi tutti gli Stati, soprattutto quelli al nord, riorganizzarono il sistema di lazzaretti consapevoli che le misure adottate non sarebbero riuscite a risparmiare l'Italia dal colera. Solo Genova, Livorno e Venezia esitarono a prendere provvedimenti poich\u00e9 il blocco dei commerci marittimi avrebbe gravato sulla loro economia. Appoggiarono perci\u00f2 teorie anticontagioniste che accusavano l'aria malsana, la sporcizia e la cattiva alimentazione piuttosto che il contatto.\nLa frammentazione politico-istituzionale italiana complic\u00f2 la formazione dei cordoni sanitari; questi, inoltre, misero in difficolt\u00e0 le esangui casse di qualche Stato e le piccole economie familiari. I cordoni portarono in rovina tutte quelle famiglie che si reggevano su lavori agricoli stagionali che comportavano lunghi spostamenti, o sui commerci di derrate trasportate dalle aree di produzione ai mercati di consumo e alle fiere. Per superare i cordoni marittimi le navi dovevano arrestarsi a distanza di sicurezza dal litorale, il responsabile dell'imbarcazione con una scialuppa si avvicinava alla costa per esibire la patente sanitaria al ministro della sanit\u00e0 e per giurare solennemente che nessuno a bordo fosse infetto. La patente veniva prelevata con una pinza e se ne verificava il contenuto: se il bastimento era ritenuto infetto o sospetto non veniva ammesso l'approdo pena la morte. Le lettere e i documenti venivano affumicati con un \u201csuffumigio\u201d, un fumo contenente zolfo, e poi immersi nell'aceto.\nIl 27 luglio 1835 il cordone fu rotto da qualche contrabbandiere e l'epidemia cominci\u00f2 a diffondersi da Nizza verso Torino e Cuneo. Il 2 agosto il colera scoppi\u00f2 a Genova. Da Genova si diffuse lungo il litorale tirrenico toccando Livorno. Alcuni livornesi scapparono a Pisa che fu contagiata e contemporaneamente furono infettate anche Firenze e Lucca. A settembre una barca di un mercante genovese percorse il Po per raggiungere Adria e Chioggia. Il colera invase cos\u00ec anche nel Regno Lombardo-Veneto che non aveva steso alcun cordone, nonostante le proteste popolari. A ottobre arriv\u00f2 a Venezia, a novembre a Trieste. Da Trieste si estese in Dalmazia e da Venezia verso Padova, Verona e Vicenza. A novembre arriv\u00f2 a Bergamo e da qui nella primavera del 1836 si diffuse a Como, a Brescia, a Cremona, a Pavia e a Milano. Tra giugno e luglio il contagio raggiunse anche il territorio dell'odierno Trentino-Alto Adige. A luglio raggiunse Parma e di nuovo il litorale ligure compresa Genova. Quell'estate furono invase anche Livorno, le Marche pontificie, Modena, Ancona, Trani e Bari. Il colera arriv\u00f2 a Napoli e subito lo stato pontificio, nel 1837, e la Sicilia si cordonarono. A fine anno sembrava essere archiviato in molte zone di Italia e perci\u00f2 molti Stati eliminaro i cordoni. Nella primavera del 1837 il contagio scoppi\u00f2 di nuovo a Napoli, in Calabria, a Malta e in Sicilia. Da Cefal\u00f9 e Trapani si spinse verso l'interno toccando Catania, Palermo e Siracusa. Anche il litorale ligure, Marsiglia, il ducato di Benevento e lo Stato Pontificio furono nuovamente infettati. I governi furono costretti a emanare disposizioni sanitarie e a imporre nuove misure quarantenarie. Durante l'estate il contagio arriv\u00f2 a Roma. La prima ondata epidemica di colera termin\u00f2 verso la fine del 1837 con gli ultimi casi a Catania, Palermo e in qualche paese calabrese. Aveva risparmiato solo l'isola d'Elba e la Sardegna mentre le citt\u00e0 colpite riuscirono ad abbattere l'epidemia in 70-100 giorni.\nSituazione medico-sociale in Europa.\nLe esplosioni epidemiche di colera furono molto violente a causa della mancata igiene privata e pubblica, delle debolezze dell'organizzazione sanitaria, della povert\u00e0, e dell'arretratezza medica. Nemmeno i cordoni sanitari e le quarantene istituite gi\u00e0 per fronteggiare le pestilenze, o le magistrature di sanit\u00e0 che avevano il compito di assicurare la prevenzione sanitaria e l'igiene pubblica riuscirono a contrastarle. Le zone pi\u00f9 colpite dalle epidemie subirono un forte calo dei traffici portuali e dei movimenti commerciali a causa delle quarantene a cui erano sottoposti i vagoni e le navi mercantili che trasportavano merci provenienti dalle citt\u00e0 infette, il conseguente rincaro delle poche merci a disposizione aggrav\u00f2 ancora di pi\u00f9 la situazione. Gli interventi medici erano impotenti se non addirittura controproducenti, si passava dalla prescrizione dell'oppio e dell'ossido di zinco al sottoporre i malati al salasso con le sanguisughe. Questa grande sfiducia nei medici e nella medicina ufficiale non fece altro che alimentare le sommosse popolari, le superstizioni, la paura di essere avvelenati, la caccia agli untori e il prevalere delle forme di religiosit\u00e0 popolare con processioni e voti. Il colera era una malattia che colpiva indistintamente tutte le classi sociali ma quelle pi\u00f9 agiate godevano di uno stato di salute e di nutrimento migliore rispetto a quelle meno abbienti che oltre a essere meno curate e nutrite vivevano anche in quartieri angusti e malsani.\nL'inchiesta parlamentare fatta in Italia sulle condizioni igienico-sanitarie dei comuni del Regno tra 1885-86 rivel\u00f2 che su un totale di 8 258 comuni pi\u00f9 di 6 400 erano privi di rete fognaria, solo 3 335 erano forniti di latrine e in 797 gli escrementi venivano depositati negli spazi pubblici, nelle strade e nei cortili. Molti comuni non disponevano di acqua potabile e in molti casi questa giungeva agli abitanti attraverso condotti a cielo aperto. Negli anni precedenti all'inchiesta la situazione era sicuramente peggiore.\nLa situazione italiana rappresenta solo un esempio per capire come si viveva in tutta Europa. Non solo l'acqua di superficie era inquinata ma anche quella di falda era soggetta a infiltrazioni, i condotti non venivano costruiti con materiali impermeabili, si crepavano e venivano contaminati da rifiuti di ogni genere. Molte grandi citt\u00e0 possedevano una rete fognaria a canalizzazione mista, cio\u00e8 destinata alla raccolta sia di acque bianche sia di acque nere.\nLegato al problema dell'acqua c'era quello dello smaltimento dei rifiuti. Alcune grandi citt\u00e0 davano in appalto il servizio di nettezza urbana ma nei paesi e nelle periferie si agglomerava tutto per strada. Le citt\u00e0 ottocentesche si presentavano invase da rifiuti di ogni genere: dagli scarti di lavorazioni della concia delle pelli a quelli della macellazione, da quelli dei mercati giornalieri al letame degli animali. Le case dei poveri erano sovraffollate, prive di latrine e lavatoi e al loro interno venivano allevati anche gli animali. Vi era, inoltre, la consuetudine di seppellire i morti nelle chiese e nei conventi che erano abitualmente frequentati dai fedeli.\nIl dibattito medico-scientifico.\nImpotenti nel curare, i medici del tempo si impegnarono a capire le modalit\u00e0 di diffusione e l'agente causale del colera. Ci sono pervenuti molti opuscoli nei quali l'agente eziologico viene indicato con diversi nomi a seconda della teoria che si sosteneva: germe morboso o germe cholerico, atomo o elemento miasmatico, miasma mobile, principio volatile, effluvjo colerico, seminio morbifero, fomite choleroso. I medici si dividevano tra miasmatici e contagionisti. I primi ritenevano che a causare il contagio fosse l'aria corrotta, i miasmi nauseabondi generati dalla decomposizione di materiale organico. I contagionisti, invece, sostenevano che le malattie epidemiche come il colera si trasmettessero mediante un contatto tra uomo-sano e uomo-malato. Tra loro c'era chi credeva che il contagio avvenisse a causa delle vesti luride in particolare quelle dei poveri, chi invece affermava che bastava toccare qualcosa che era stato in contatto con il malato per contagiarsi. Per alcuni era la costituzione del corpo a causare il contagio per cui i malnutriti avevano una maggiore predisposizione. Altri invece ritenevano che l'epidemia si diffondesse maggiormente dove vi erano le stesse caratteristiche ambientali e meteorologiche del luogo dove aveva avuto origine, l'India, questa teoria per\u00f2 non considerava l'itinerario che essa aveva percorso nei vent'anni di viaggio e i diversi climi che aveva superato. Entrambe le teorie, per\u00f2, riuscirono a loro modo ad apportare cambiamenti negli stili di vita e nelle abitudini dei Paesi. La teoria dei miasmatici contribu\u00ec a evitare accumuli di immondizia nelle citt\u00e0 e ad allontanare e migliorare la sepoltura dei cadaveri. Le tesi contagioniste riuscirono invece, a convincere i malati all'isolamento nei lazzaretti, a istituire cordoni sanitari e a imporre la quarantena delle merci.\nLe epidemie di colera in Europa e in Italia.\nEpidemia del 1848-49.\nCirca dopo 10 anni dalla prima ondata epidemica una nuova incursione interess\u00f2 l'Europa. I primi Paesi a essere colpiti dal colera furono la Russia e la Polonia, poi si diffuse lungo tutto il Danubio. I vettori dell'epidemia furono i soldati degli eserciti austriaci e russi impegnati nei moti del 1848 che vivevano ammassati in alloggiamenti scadenti e in condizioni igienico-sanitarie precarie. All'inizio del 1848 il contagio arriv\u00f2 in tutto l'Impero austriaco compresa Vienna. Nell'autunno di quell'anno una nave infetta part\u00ec da Amburgo per giungere in Inghilterra, con essa il contagio si diffuse in buona parte del Regno. Nel marzo del 1849 il contagio arriv\u00f2 a Parigi e poi nel resto della Francia. Nell'estate di quell'anno arriv\u00f2 in Italia. Tutte le nazioni colpite riuscirono ad aggirare l'epidemia nel giro di pochi mesi.\nIndubbiamente il contagio seguiva lo stesso itinerario delle truppe, fattore che avvalor\u00f2 le tesi contagioniste. In Italia le prime zone a essere colpite furono la Lombardia austriaca, il Veneto, l'Istria e qualche localit\u00e0 dell'Emilia ovvero quei territori dove si stava svolgendo la prima guerra di indipendenza. Presto furono invase Treviso, Padova, Vicenza, Verona, Udine, Rovigo, Venezia e Trieste.\nLe misure adottate in Europa, come in Italia, furono le stesse messe in pratica durante la prima incursione di colera. Lo stesso sistema di cordoni e quarantene, le stesse disposizioni medico-sanitarie con la riorganizzazione di lazzaretti e la rimozione di rifiuti dalle strade. Il clima insurrezionale, lo sviluppo dell'economia, l'intensificarsi dei traffici influenzati dalla rivoluzione dei trasporti resero, per\u00f2, molto difficile l'imposizione delle misure adottate.\nEpidemia del 1854-55.\nA vent'anni dalla prima epidemia di colera le condizioni igienico-sanitarie delle citt\u00e0 non erano migliorate, alcune citt\u00e0, soprattutto quelle portuali e industriali, erano ancora pi\u00f9 a rischio. I traffici commerciali erano in netto aumento e il progresso industriale autorizz\u00f2 la crescita demografica delle grandi citt\u00e0. Negli anni quaranta in Inghilterra sir Edwin Chadwick aveva capitanato un movimento sanitario che port\u00f2 alla compilazione del \u201c\"Report on the Sanitary Conditions of the Labouring Population\"\u201d il quale avvi\u00f2 un vasto programma di igiene pubblica. Gli Stati europei furono convocati alla prima conferenza sanitaria internazionale che si tenne a Parigi nel 1851. Erano presenti l'Inghilterra, la Francia, l'Austria, il Portogallo, la Spagna, la Russia, la Grecia, la Turchia, il Regno di Sardegna, il Regno delle Due Sicilie, il granducato di Toscana e lo Stato pontificio. Furono esposti i provvedimenti a cui dovevano attenersi tutti gli Stati: l'approvvigionamento idrico e lo smaltimento delle acque nere, un sistema di fognature in ceramica che doveva trasportare i rifiuti di scarico lontano dalle abitazioni e la realizzazione di pompe che portassero l'acqua nelle case. Per i riformatori francesi e inglesi questi provvedimenti erano necessari per evitare le quarantene che violavano la libert\u00e0 dei commerci.\nNel 1854 una nave salpata dall'India condusse il colera in Inghilterra, scoppi\u00f2 cos\u00ec la terza epidemia. Da Londra il contagio arriv\u00f2 a Parigi e a Marsiglia. La leggerezza delle autorit\u00e0 sanitarie locali permise lo sbarco anche di navi che avevano a bordo uomini infetti. L'epidemia arriv\u00f2 al sud della Francia e perci\u00f2 in Italia. Le autorit\u00e0 genovesi non si preoccuparono di avvisare tempestivamente la presenza del colera agli altri Stati italiani e il contagio si estese in tutta la costa ligure e tirrenica fino a Napoli e Palermo. Anche la Sardegna fu invasa: Sassari, sede di importanti uffici amministrativi e giudiziari e dotata di un'antica universit\u00e0 vide morire 5 000 dei suoi 23 000 abitanti. Nel 1855 l'epidemia arriv\u00f2 in tutto il Paese, dal Piemonte sabaudo al granducato di Toscana, al ducato di Modena, allo Stato pontificio, al Lombardo-Veneto austriaco, all'isola d'Elba e all'isola del Giglio. La strada seguita dal morbo fu la stessa delle altre pandemie. A dicembre del 1854 l'epidemia sembrava finire quando un'alluvione fece straripare l'Arno contribuendo a una nuova diffusione del colera. Firenze, e buona parte dell'Italia centro-settentrionale furono di nuovo colpite. Nel 1856 il terzo focolaio epidemico si spense completamente dopo essersi diffuso in 4 468 comuni italiani contro i 2 998 della prima epidemia e i 364 della seconda. I morti furono 284 514, 146 383 nel primo contagio e 13 359 nel secondo. Don Bosco in quell'estate radun\u00f2 44 giovani per soccorrere gli ammalati, tra cui il suo allievo san Domenico Savio. Quest'ultimo, distintosi tra i volontari, contrasse in seguito la tubercolosi, e mor\u00ec il 9 marzo 1857, nemmeno un mese prima di compiere 15 anni.\nEpidemia del 1865-67.\nAnnunciato dai consolati dei vari Paesi il colera nel 1865 era ad Alessandria d'Egitto probabilmente portato dai pellegrini provenienti dalla Mecca. Attravers\u00f2 la Persia e i porti del Mar Caspio, pass\u00f2 per il canale di Suez e arriv\u00f2 nel Mediterraneo. Nell'estate del 1865 la Francia, l'Italia del Sud, Genova, Marsiglia e Tolone furono invase dalla quarta epidemia di colera. In questo biennio l'epidemia rilev\u00f2 delle caratteristiche importanti, si era diffusa in molte meno zone rispetto alle epidemie precedenti, soprattutto in Italia fu circoscritta alle zone portuali e nell'Italia meridionale. Alcune grandi citt\u00e0, infatti, si erano impegnate a mettere in atto le clausole fissate nella conferenza sanitaria dimostrando un risanamento delle citt\u00e0 in fatto di igiene pubblica e privata che fece diminuire i casi affetti. Ci\u00f2 che rimase immutata era la mancanza di presidi terapeutici, ci\u00f2 \u00e8 confermato dal fatto che su i casi affetti pi\u00f9 del 60 per cento diventavano letali. Le cure erano sempre le stesse, anche se la pratica del salasso fu bandita restava l'uso dell'oppio, dei fiori di zinco, di astringenti, di clisteri, di bagni caldi, l'uso di bibite alcoliche come rum e vin brul\u00e9 soprattutto nello stadio algido.\nLe ricerche scientifiche di met\u00e0 Ottocento.\nAncora prima che si arrivasse a isolare il vibrione del colera si giunse a molti risultati sulla base di osservazioni empiriche da parte dei medici nelle varie ondate epidemiche. I congressi scientifici, le pubblicazioni mediche, le riviste sanitarie misero in luce il ruolo dei portatori asintomatici, il fatto che le comunit\u00e0 religiose di clausura, prive di ogni contatto con l'esterno, erano rimaste immuni dal contagio, la frequenza di malati tra lavandaie e vuotatori di latrine mettendo in evidenza il pericolo rappresentato da vesti ed escrementi dei colerosi. Molte osservazioni riguardarono l'acqua e la sua possibilit\u00e0 di diffondere il contagio. Francesco Scalzi, igienista romano, osserv\u00f2 che durante l'epidemia del 1867 le zone pi\u00f9 vicine al Tevere ebbero un tasso di mortalit\u00e0 maggiore rispetto ai quartieri pi\u00f9 lontani. Tale correlazione fu osservata anche da John Snow.\nJohn Snow.\nJohn Snow (1813-1858) \u00e8 stato un medico britannico che con dedizione si interess\u00f2 alle cause di contagio del colera. In contrasto con le tesi miasmatiche di Max Joseph von Pettenkofer, Snow riteneva che non fosse l'aria a trasmettere la malattia piuttosto l'acqua. Durante l'epidemia del 1854 analizz\u00f2 i dati dei decessi che si erano verificati nel quartiere di Soho a Londra. Ipotizz\u00f2 che l'acqua erogata dalla frequentatissima fontanella di Broad Street fosse la causa dell'epidemia. Il suo metodo fu infallibile: su una mappa del quartiere di Soho indic\u00f2 tutte le case in cui si erano registrati morti di colera tra agosto e settembre del 1854, pochi erano quelli lontani dalla pompa e intervistando le famiglie dei morti scopr\u00ec che anche loro si approvvigionavano a Broad Street. Snow fece bloccare il funzionamento della pompa riuscendo a frenare la diffusione della malattia. Non arrivando a dimostrare la presenza di un agente inquinante dell'acqua la pompa presto fu riattivata.\nLe conoscenze epidemiologiche di Snow permisero ai suoi sostenitori di dare maggiore importanza alle condizioni igieniche individuali e all'alimentazione preferendo cibi cotti e acqua mescolata al vino.\nFilippo Pacini.\nFilippo Pacini (1812-1883) \u00e8 stato un medico toscano che, contemporaneamente agli studi di Snow, osserv\u00f2 al microscopio le feci dei malati e dei morti di colera. Riusc\u00ec a individuare al loro interno un microorganismo a forma di \u201cS\u201d che defin\u00ec \u201cvibrione\u201d. Egli riteneva che le lesioni intestinali tipiche del colera fossero causate da questo microorganismo ma le sue idee non furono accettate dalla comunit\u00e0 scientifica del tempo.\nRobert Koch.\nRobert Koch (1843-1910) \u00e8 stato un medico, batteriologo e microbiologo che riusc\u00ec a definire gli agenti causali di numerose malattie epidemiche come la tubercolosi, l'antrace e il colera. Egli isolava i batteri dagli animali malati e poi riproduceva la malattia infettando quelli sani. Riusc\u00ec cos\u00ec a dimostrare la loro contagiosit\u00e0.\nEpidemia del 1884 e del 1893.\nLe scoperte in ambito scientifico avevano fornito una maggiore consapevolezza del rapporto causa-effetto tra condizioni abitative e malattia ma i provvedimenti presi dai territori europei erano ancora pochi per debellare del tutto il contagio. Soprattutto l'Italia post-unitaria impegnata a risolvere problemi come la realizzazione della rete ferroviaria, la lotta all'analfabetismo e il riordino amministrativo sottovalut\u00f2 la prevenzione sanitaria che avrebbe potuto bandire il colera dalla Nazione. Le due epidemie di fine secolo furono circoscritte a poche zone d'Europa e contarono molti meno morti. \n&lt;br&gt;Importata nel 1884 da alcuni operai a Marsiglia e Tolone arriv\u00f2 presto in Italia dove le zone pi\u00f9 colpite furono la Sicilia e Napoli. Quest'ultima aveva registrato un'impennata demografica che aveva aggravato le condizioni di vita del popolo. Il censimento fatto in quel decennio cont\u00f2 454 084 abitanti mentre i vani registrati erano 242 285 dislocati nei quartieri storici di piazza Mercato, Pendino, Vicaria e Stella. Il 91 per cento della popolazione si addensava quindi nel centro di Napoli. Le condizioni igieniche dei cosiddetti \u201cbassi\u201d erano molto precarie. Durante l'epidemia del 1884-87 le province italiane che furono colpite erano 44, solo in tre di queste si tratt\u00f2 di un'epidemia: Cuneo con 1 655 morti, Genova con 1 438 morti e Napoli che invece ne cont\u00f2 7 994.\nIl 15 gennaio 1885 fu emanata la cosiddetta \u201clegge per Napoli\u201d che segnava un punto di svolta nella politica governativa dell'Italia unita. Essa infatti con la destinazione di cospicui finanziamenti imponeva norme igienico-sanitarie pubbliche e private che le municipalit\u00e0 dovevano far osservare a tutti i cittadini. Prioritario era un sistema fognario, l'edificazione di nuovi quartieri, la costruzione di nuove strade e piazze e risanare i luridi \u201cbassi\u201d e i tuguri. Il caso di Napoli fu un riferimento per molti altri centri che, all'indomani della pubblicazione della legge, ebbero la possibilit\u00e0 di avvalersi degli stessi benefici. Le citt\u00e0 che ne usufruirono furono Genova, La Spezia, Torino, Caltanissetta, Trapani, Milano, Catania e un'altra sessantina di comuni.\nMentre venivano attuate le norme varate dalla \u201clegge per il risanamento della citt\u00e0 di Napoli\u201d un ultimo focolaio epidemico si accese in Italia. Nel 1893 pochissimi centri urbani furono colpiti. Genova, per esempio, registr\u00f2 414 morti. A Roma, a Torino e a Milano l'epidemia comparve ma non si diffuse mentre Napoli e Palermo videro un notevole calo di decessi rispetto alle precedenti epidemie."}
{"id": "4365319", "revid": "1318658", "url": "https://it.wikipedia.org/wiki?curid=4365319", "title": "Locomotiva USATC S100", "text": "Le locomotive USATC S100 sono locomotive a vapore, di rodiggio 0-3-0, progettate per le esigenze belliche di manovra dei treni nelle zone di operazione dell'Europa, del Nord Africa e del Medio Oriente nel corso della seconda guerra mondiale. Molte di esse al termine del conflitto vennero cedute alle ferrovie di Austria, Gran Bretagna, Francia, Grecia, Italia, Jugoslavia, Palestina, Iraq, Iran, Israele e Cina.\nStoria.\nLe locotender S100 furono progettate dal colonnello statunitense Howard G. Hill.\nNel 1942 l'United States Army Transportation Corps ne ordin\u00f2 382 unit\u00e0 alla Davenport Locomotive Works dello Iowa, alla H. K. Porter Incorporated, di Pittsburgh, in Pennsylvania e alla Vulcan Iron Works di Wilkes-Barre. Nel corso del 1943 avvenne il loro trasferimento via mare in Gran Bretagna e il loro stoccaggio in attesa di utilizzazione. Successivamente allo sbarco in Normandia furono trasferite in Europa continentale secondo le esigenze belliche e dislocate nelle varie zone di operazione.\nAl termine del conflitto 77 unit\u00e0 vennero cedute alla SNCF che le classific\u00f2 come \"SNCF 030TU\". Le ferrovie Jugoslovenske \u017eeleznice classificarono le unit\u00e0 acquisite come \"J\u017d 62\" fino agli anni cinquanta e in seguito come J\u017d 129. Le ferrovie della Grecia ne acquisirono 20 unit\u00e0 classificandole SEK \u0394\u03b1. Le ferrovie dell'Austria (\u00d6sterreichische Bundesbahnen) incorporarono 10 unit\u00e0 nel gruppo \u00d6BB 989. Le Ferrovie dello Stato Italiane acquisirono quattro macchine inquadrandole nel gruppo 831.\nIn Inghilterra la Southern Railway acquist\u00f2 15 S100 designandole come locomotive \"SR USA Class\". Ulteriori unit\u00e0 S100 vennero acquisite per usi industriali da molte imprese pubbliche e private. \nNel 1946 le ferrovie dell'Egitto ne acquisirono otto unit\u00e0 numerate 1151\u20131158. Il War Department inglese ne assegn\u00f2 sei unit\u00e0 per l'uso nelle ferrovie della Palestina di cui due, dal 1948, entrarono a far parte del parco ferroviario di Israele.\nLe ferrovie dell'Iraq ne acquisirono cinque, tutte di costruzione Davenport, e le classificarono SA 1211-1215. Due di esse erano ancora in servizio nel marzo del 1967: la 1211 a Basrah e la 1214 a Baghdad ovest.\nLe locomotive S100 trovarono impiego perfino in Cina dove 20 macchine circolarono sui binari delle ferrovie statali come gruppo XK2. \nNel dopoguerra alcune ferrovie europee produssero macchine il cui progetto si ispirava a quello delle S100; tra esse la Jugoslavia e la Polonia.\nCaratteristiche.\nLe locomotive vennero progettate in modo da essere di facile manutenzione e pertanto adottarono una configurazione classica a 3 assi motori accoppiati. Il motore fu a 2 cilindri a semplice espansione con distribuzione esterna e azionamento di tipo Walschaerts. Venne prevista la doppia alimentazione del forno, sia a carbone che a olio combustibile."}
{"id": "4365333", "revid": "438678", "url": "https://it.wikipedia.org/wiki?curid=4365333", "title": "Deep throating", "text": ""}
{"id": "4365336", "revid": "413187", "url": "https://it.wikipedia.org/wiki?curid=4365336", "title": "Baklawa", "text": ""}
{"id": "4365337", "revid": "93556", "url": "https://it.wikipedia.org/wiki?curid=4365337", "title": "Filandro", "text": "Origine e diffusione.\nNome di tradizione classica, \u00e8 portato nella mitologia da un figlio di Apollo e Acacallide. Deriva dal greco \u03a6\u03b9\u03bb\u03b1\u03bd\u03b4\u03c1\u03bf\u03c2 (\"Philandros\"), composto da \u03c6\u03b9\u03bb\u03bf\u03c2 (\"philos\", \"amico\") e \u03b1\u03bd\u03b4\u03c1\u03bf\u03c2 (\"andros\", \"uomo\"), quindi \"amico dell'uomo\", \"che ama la gente\". Entrambi gli elementi che compongono il nome sono comunissimi nell'onomastica greca: il primo si ritrova anche in Filomena, Filippo, Panfilo, Teofilo e Filoteo, il secondo in Andrea, Alessandro, Cassandra, Lisandro, Leandro, Evandro e Menandro.\nEra in uso anche in inglese, nella forma \"Philander\"; tuttavia, nel XVIII secolo, a causa del suo significato (forse anche malinterpretato come \"amatore\"), divenne un nome tipico degli amanti in romanzi e poesie; di l\u00ec a poco cominci\u00f2 ad essere usato sia come soprannome, col significato di \"amante\", \"dongiovanni\", che come verbo col significato di \"correre dietro alle donne\", \"cercare di sedurre molte donne\", e cadde quindi nel dimenticatoio. Una sorte simile capit\u00f2 sia ai nomi Dick e Fanny (che giunsero ad indicare i genitali maschili e quelli femminili) che al nome Gay (quando il termine \"gay\" cominci\u00f2 ad essere associato all'omosessualit\u00e0).\nOnomastico.\nSi tratta di un nome adespota, cio\u00e8 che non \u00e8 portato da alcun santo: l'onomastico si festeggia quindi il 1\u00ba novembre, giorno di Ognissanti."}
{"id": "4365338", "revid": "47767", "url": "https://it.wikipedia.org/wiki?curid=4365338", "title": "Philander", "text": ""}
{"id": "4365339", "revid": "47767", "url": "https://it.wikipedia.org/wiki?curid=4365339", "title": "Philandros", "text": ""}
{"id": "4365346", "revid": "287204", "url": "https://it.wikipedia.org/wiki?curid=4365346", "title": "Sophie Boilley", "text": "Biografia.\nIn Coppa del Mondo ha esordito il 18 dicembre 2008 a Hochfilzen (58\u00aa), ha ottenuto il primo podio il 5 febbraio 2011 a Presque Isle (2\u00aa) e la prima vittoria il 21 gennaio 2012 ad Anterselva.\nIn carriera ha preso parte a tre edizioni dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta\nMX = staffetta mista"}
{"id": "4365347", "revid": "767487", "url": "https://it.wikipedia.org/wiki?curid=4365347", "title": "Emma (cantante 1974)", "text": "La cantante \u00e8 nota soprattutto per aver rappresentato il Regno Unito all'Eurovision Song Contest 1990, dove ha presentato \"Give a Little Love Back to the World\", classificandosi sesta. Viene ricordata anche come la cantante pi\u00f9 giovane che ha rappresentato il Regno Unito all'Eurovision Song Contest, infatti aveva solo 15 anni."}
{"id": "4365348", "revid": "767487", "url": "https://it.wikipedia.org/wiki?curid=4365348", "title": "Cuproauride", "text": "La cuproauride \u00e8 un minerale la cui validit\u00e0 come specie non \u00e8 ancora stata accertata dall'IMA, potrebbe essere identica all'auricupride. Un ritrovamento descritto nel 2009 potrebbe permettere di accertare la validit\u00e0 della specie."}
{"id": "4365349", "revid": "729019", "url": "https://it.wikipedia.org/wiki?curid=4365349", "title": "Give a Little Love Back to the World", "text": "Give a Little Love Back to the World \u00e8 il singolo con cui Emma rappresent\u00f2 il Regno Unito all'Eurovision Song Contest 1990 dove si classific\u00f2 sesta.\nIl brano entr\u00f2 in classifica anche in alcune classifiche come l'Official Singles Chart."}
{"id": "4365354", "revid": "1442080", "url": "https://it.wikipedia.org/wiki?curid=4365354", "title": "Sunset Moulding Yuba City Racquet Club Challenger 2007 - Singolare", "text": "Il singolare del torneo di tennis Sunset Moulding Yuba City Racquet Club Challenger 2007, facente parte dell'ATP Challenger Series, ha avuto come vincitore Kevin Kim che ha battuto in finale Bobby Reynolds 6-4, 0-6, 6-3."}
{"id": "4365355", "revid": "1442080", "url": "https://it.wikipedia.org/wiki?curid=4365355", "title": "Sunset Moulding Yuba City Racquet Club Challenger 2007 - Doppio", "text": "Il doppio del torneo di tennis Sunset Moulding Yuba City Racquet Club Challenger 2007, facente parte dell'ATP Challenger Series, ha avuto come vincitori Harel Levy e Sam Warburg che hanno battuto in finale Eric Nunez e Jean-Julien Rojer 6-4, 6-4."}
{"id": "4365357", "revid": "1442080", "url": "https://it.wikipedia.org/wiki?curid=4365357", "title": "President's Cup 2007 - Singolare", "text": "Il singolare del torneo di tennis President's Cup 2007, facente parte della categoria ATP Challenger Tour, ha avuto come vincitore Mikhail Ledovskikh che ha battuto in finale Bj\u00f6rn Phau 7-62, 6-3."}
{"id": "4365359", "revid": "1442080", "url": "https://it.wikipedia.org/wiki?curid=4365359", "title": "President's Cup 2007 - Doppio", "text": "Il doppio del torneo di tennis President's Cup 2007, facente parte della categoria ATP Challenger Tour, ha avuto come vincitori Daniel Brands e Adam Feeney che hanno battuto in finale Kamil Capkovic e Ivan Dodig 6-2, 6-4."}
{"id": "4365361", "revid": "339392", "url": "https://it.wikipedia.org/wiki?curid=4365361", "title": "Emma Louise Booth", "text": ""}
{"id": "4365362", "revid": "1442080", "url": "https://it.wikipedia.org/wiki?curid=4365362", "title": "Polska Energia Open 2007 - Singolare", "text": "Il singolare del torneo di tennis Polska Energia Open 2007, facente parte dell'ATP Challenger Series, ha avuto come vincitore Peter Luczak che ha battuto in finale Simone Vagnozzi 6-3, 6-3."}
{"id": "4365363", "revid": "287204", "url": "https://it.wikipedia.org/wiki?curid=4365363", "title": "Tina Bachmann", "text": "Biografia.\nIn Coppa del Mondo ha esordito il 21 marzo 2009 a Trondheim (27\u00aa) e ha ottenuto la prima vittoria, nonch\u00e9 primo podio, il 27 marzo successivo a Chanty-Mansijsk.\nIn carriera ha preso parte a due edizioni dei Campionati mondiali, vincendo due medaglie.\nNel 2011 ha preso parte anche a una prova valida per la Coppa del Mondo di sci di fondo di quella stagione, la 2,5\u00a0km a tecnica libera di Oberhof del Tour de Ski (42\u00aa).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint"}
{"id": "4365364", "revid": "1442080", "url": "https://it.wikipedia.org/wiki?curid=4365364", "title": "Polska Energia Open 2007 - Doppio", "text": "Il doppio del torneo di tennis Polska Energia Open 2007, facente parte dell'ATP Challenger Series, ha avuto come vincitori Hugo Armando e Brian Dabul che hanno battuto in finale Tomasz Bednarek e Micha\u0142 Przysi\u0119\u017cny 6-4, 1-6, [10-5]."}
{"id": "4365367", "revid": "92723", "url": "https://it.wikipedia.org/wiki?curid=4365367", "title": "Kosice Open 2007 - Singolare", "text": "Il singolare del torneo di tennis Kosice Open 2007, facente parte dell'ATP Challenger Series, ha avuto come vincitore J\u00e9r\u00e9my Chardy che ha battuto in finale Denis Gremelmayr 4-6, 7-65, 6-4."}
{"id": "4365369", "revid": "92723", "url": "https://it.wikipedia.org/wiki?curid=4365369", "title": "Kosice Open 2007 - Doppio", "text": "Il doppio del torneo di tennis Kosice Open 2007, facente parte dell'ATP Challenger Series, ha avuto come vincitori Filip Pol\u00e1\u0161ek e Luk\u00e1\u0161 Rosol che hanno battuto in finale Leonardo Azzaro e Flavio Cipolla 6-1, 7-65."}
{"id": "4365370", "revid": "1442080", "url": "https://it.wikipedia.org/wiki?curid=4365370", "title": "Challenger Lugano 2007 - Singolare", "text": "Il singolare del torneo di tennis Challenger Lugano 2007, facente parte dell'ATP Challenger Series, ha avuto come vincitore Werner Eschauer che ha battuto in finale Ji\u0159\u00ed Van\u011bk 6-4, 4-6, 7-62."}
{"id": "4365371", "revid": "1442080", "url": "https://it.wikipedia.org/wiki?curid=4365371", "title": "Challenger Lugano 2007 - Doppio", "text": "Il doppio del torneo di tennis Challenger Lugano 2007, facente parte dell'ATP Challenger Series, ha avuto come vincitori Sanchai Ratiwatana e Sonchat Ratiwatana che hanno battuto in finale Jean-Claude Scherrer e Lovro Zovko 6-4, 6-4."}
{"id": "4365373", "revid": "37401", "url": "https://it.wikipedia.org/wiki?curid=4365373", "title": "Kalkhu", "text": ""}
{"id": "4365374", "revid": "1543377", "url": "https://it.wikipedia.org/wiki?curid=4365374", "title": "James Forde", "text": "Biografia e Carriera.\nJames \u00e8 nato a Westminster, Londra. \u00c8 conosciuto per aver il ruolo di Liam Butcher, il figlio di Ricky Butcher e Bianca Jackson nella soap opera \"EastEnders\", la sua prima apparizione \u00e8 stata il 1\u00ba aprile 2008 all'et\u00e0 di 11 anni, tuttora interpreta il ruolo. \u00c8 il sesto attore che interpreta il ruolo sin dall'inizio della serie nel 1985, il suo predecessore \u00e8 stato l'attore Nathaniel Gleed.\nJames \u00e8 anche apparso in diversi spettacoli teatrali, uno dei ruoli pi\u00f9 importanti \u00e8 stato quello dello spaventapasseri nel \"The Wonderful Wizard of Oz\". James \u00e8 un grande appassionato di musica e i suoi artisti preferiti sono Dizzee Rascal e Eminem.\nJames ama lo sport, \u00e8 un appassionato golfista e segue il \"Chelsea Football Club\". Una volta ha fatto una Teleferica (gioco) nello stadio Stamford Bridge per raccogliere fondi per il \"Cystic Fibrosis Trust\", un'associazione Inglese fondata nel 1964 dedicata a tutti gli aspetti della Fibrosi cistica. I suoi occhi sembrano nocciola da lontano, ma in realt\u00e0 soffre di Eterocromia con un occhio marrone e un occhio verde.\nHa un profilo Twitter."}
{"id": "4365375", "revid": "88740", "url": "https://it.wikipedia.org/wiki?curid=4365375", "title": "Emma Booth", "text": ""}
{"id": "4365384", "revid": "409613", "url": "https://it.wikipedia.org/wiki?curid=4365384", "title": "Funtori di Sheffer", "text": "I funtori di Sheffer, sono due connettivi logici molto potenti, poich\u00e9 ciascuno da solo costituisce una base di connettivi. Essi sono stati ideati da Henry Sheffer.\nEssi sono generalmente indicati, soprattutto in informatica con NAND, chiamato anche operatore di Sheffer o \"negazione alternativa\", equivalente alla \"negazione di \"and\"\", e con NOR, \"negazione di \"or\"\"."}
{"id": "4365390", "revid": "599013", "url": "https://it.wikipedia.org/wiki?curid=4365390", "title": "William Floyd", "text": "Carriera professionistica.\nFloyd fu scelto come 28\u00ba assoluto nel Draft 1994 dai San Francisco 49ers, l'ultimo fullback della storia ad essere stato scelto nel primo giro. William contribu\u00ec alla vittoria di San Francisco nel Super Bowl XXIX durante il suo anno da rookie. Nel divisional round dei playoff contro i Chicago Bears auell'anno, egli divenne il primo e unico rookie a segnare tre touchdown in una gara di playoff. Un altro touchdown lo segn\u00f2 nella finale della NFC, coi 49ers che vinsero 38-28 sui Dallas Cowboys dopo due frustranti sconfitte contro Dallas nelle due precedenti finali della NFC. Nel Super Bowl XXIX, Floyd corse 32 yard, ricevette 4 passaggi per 26 yard e segn\u00f2 un touchdown nella vittoria di San Francisco 49-26.\nLa stagione di Floyd nel 1996 fu accorciata quando si ruppe tre legamenti del ginocchio destro rimanendo in lista infortunati per il resto dell'anno. Al momento dell'infortunio stava guidando la NFL con 47 ricezioni.\nLa sua carriera termin\u00f2 coi Carolina Panthers dal 1998 al 2000. Nelle sue stagioni nella NFL, Floyd corse 1.141 yard, ricevette 191 passaggi per 1.427 yard, ritorn\u00f2 1 kickoff per 22 yard e segn\u00f2 25 touchdown (20 su corsa e 5 su ricezione)."}
{"id": "4365392", "revid": "767487", "url": "https://it.wikipedia.org/wiki?curid=4365392", "title": "Coppa Italia Dilettanti 1995-1996", "text": "La Coppa Italia Dilettanti 1995-1996 \u00e8 stata la 30\u00aa edizione di questa competizione calcistica italiana. \u00c8 stata disputata con la formula dell'eliminazione diretta ed \u00e8 stata vinta dal .\nDopo l'entrata in vigore della Legge n. 91 del 23 marzo 1981 che ha abolito il calcio semiprofessionistico, le squadre del Campionato Nazionale Dilettanti (5\u00ba livello nazionale, primo dilettantistico) partecipano a questa coppa, assieme a quelle di Eccellenza (1\u00ba livello regionale, 6\u00ba nazionale). Il torneo viene diviso in due \"binari\" per le due categorie con assegnazione delle rispettive Coppe Italia. Le due vincitrici si affrontano poi per l'assegnazione della Coppa Italia Dilettanti.\nL'edizione, come detto sopra, \u00e8 stata vinta dal , che super\u00f2 in finale la ; le finaliste sconfitte delle due coppe furono (C.N.D.) e (Eccellenza).\nFormula.\nLe squadre delle due categorie (Campionato Nazionale Dilettanti 1995-1996 ed Eccellenza 1995-1996) disputano due coppe diverse con assegnazione delle rispettive Coppe Italia di settore. Le due vincenti si affrontano poi nella finale per la Coppa Italia Dilettanti.\nPartecipanti.\nAlla finale giungono le vincitrici della fase C.N.D. e della fase Eccellenza.\nIl cammino delle finaliste.\n Fase C.N.D.\n PRIMO TURNO:\n - 1-2 0-1\n TRENTADUESIMI:\n - 2-0 0-0\n SEDICESIMI:\n - 0-4 0-3\n OTTAVI:\n - 1-0 1-1\n QUARTI:\n - 6-1 ?\n SEMIFINALI:\n - 3-1 0-1\n FINALE:\n - 0-0 0-4\n Fase regionale Toscana\n TRENTADUESIMI:\n -Antella 0-0 1-1 \n SEDICESIMI:\n - 3-0 2-1\n OTTAVI:\n -Terranuovese 0-0 1-1 \n QUARTI:\n - 2-1 1-0\n SEMIFINALI:\n -Al. Volterra 2-0 2-0\n FINALE\n - 2-0 1-0\n Fase nazionale\n OTTAVI:\n - 0-2 1-2\n QUARTI:\n -San Sisto 1-0 0-0\n SEMIFINALI:\n - 1-4 0-0\n FINALE\n - 1-0 0-0"}
{"id": "4365393", "revid": "409613", "url": "https://it.wikipedia.org/wiki?curid=4365393", "title": "Base di connettivi", "text": "Con base di connettivi s'intende un sottoinsieme di connettivi logici coi quali \u00e8 possibile dare la definizione logica di tutti gli altri connettivi. Questa propriet\u00e0 viene chiamata anche completezza funzionale.\nFormano una base di connettivi, ad esempio, negazione, congiunzione e disgiunzione, oppure negazione e condizionale materiale.\n \u00e8 pertanto utilizzata per il sistema ipotetico-deduttivo dato dagli assiomi di Hilbert.\nTra le basi di connettivi pi\u00f9 potenti (in quanto contengono un solo connettivo) vi sono i funtori di Sheffer."}
{"id": "4365396", "revid": "1543377", "url": "https://it.wikipedia.org/wiki?curid=4365396", "title": "Ann Kristin Flatland", "text": "Biografia.\nIn Coppa del Mondo esord\u00ec il 4 dicembre 2003 a Kontiolahti (56\u00aa), ottenne il primo podio il 10 dicembre 2006 a Hochfilzen (3\u00aa) e la prima vittoria il 2 marzo 2008 a Pyeongchang.\nIn carriera prese parte a due edizioni dei Giochi olimpici invernali, (14\u00aa nell'individuale, 10\u00aa nella sprint, 8\u00aa nell'inseguimento, 11\u00aa nella partenza in linea, 4\u00aa nella staffetta) e (24\u00aa nella sprint, 56\u00aa nell'individuale, 9\u00aa nell'inseguimento, 24\u00aa nella partenza in linea, 3\u00aa nella staffetta), e a sette dei Campionati mondiali, vincendo quattro medaglie.\nAnnunci\u00f2 il ritiro al termine della stagione 2014.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nRL = staffetta\nMX = staffetta mista"}
{"id": "4365397", "revid": "1451528", "url": "https://it.wikipedia.org/wiki?curid=4365397", "title": "Schistosoma", "text": "Schistosoma (Weinland, 1858) \u00e8 un genere di platelminti della classe dei trematodi. Include numerose specie di parassiti, responsabili di parassitosi umane e animali. Nell'uomo sono l'agente eziologico della schistosomiasi.\nL'adulto vive nei vasi sanguigni dei mammiferi, dove si riproduce sessualmente. Possono essere riconosciuti due sessi distinti che presentano dimorfismo sessuale, caso singolare tra i platelminti, i quali sono di norma ermafroditi. Le uova fuoriescono dall'organismo ospite tramite l'urina. Allo stadio larvale, detto miracidio, il parassita infetta un ospite intermedio rappresentato da un gasteropode acquatico. Al termine di una fase di riproduzione asessuata, le larve effettuano la metamorfosi ad un secondo stadio larvale, detto cercaria, ed emergono dall'ospite, uccidendolo. La cercaria vive allo stato libero nell'acqua ed \u00e8 in grado di penetrare la cute sana dei mammiferi. Una volta trovato l'ospite definitivo il parassita passa alla forma adulta e ricomincia il ciclo."}
{"id": "4365404", "revid": "508036", "url": "https://it.wikipedia.org/wiki?curid=4365404", "title": "Qualificazioni alla Coppa del Mondo di rugby 2015 - Europa", "text": "Le qualificazioni europee alla Coppa del Mondo di rugby 2015 si tennero tra il 2012 e il 2014 e riguardarono 31 squadre nazionali europee che dovettero esprimere 2 qualificate direttamente alla Coppa e destinarne una ai ripescaggi intercontinentali.\nAlla furono ammesse di diritto le dodici migliori squadre dell'edizione del 2011 (ovvero le prime tre classificate di ognuno dei quattro gironi della fase iniziale del torneo); per quanto riguarda le squadre europee tutto il Sei Nazioni era automaticamente ammesso; le qualificazioni riguardarono quindi tutte le altre squadre che non prendevano parte a tale torneo, e si basarono sui risultati del campionato europeo 2012-14; in particolare, le prime due squadre della classifica generale di prima divisione furono ammesse direttamente alla competizione mentre la terza classificata dovette affrontare, nell'ultimo turno di qualificazione, la squadra che emerse da una serie di spareggi successivi tra le varie Nazionali vincitrici del girone d'andata delle divisioni dalla 2.D alla 2.A e dell'intero torneo della divisione 1.B al fine di assicurarsi un posto nei ripescaggi intercontinentali.\nVincitrice della classifica aggregata di prima divisione fu la e, dietro di essa, la alla sua ottava partecipazione consecutiva alla Coppa.\nLa , terza classificata, dovette invece affrontare nell'ultimo turno la , emersa dalla serie di eliminatorie (che videro impegnate, in ordine di successiva eliminazione, , , e ), e la sconfisse ad Amburgo per 31-20 nel confronto in gara unica che decise il nome della squadra europea da inviare ai ripescaggi interzona.\nCriteri di qualificazione.\nPer quanto riguarda le divisioni dalla 2.D alla 2.A fu presa in considerazione la classifica al termine del girone d'andata, che si tenne nella stagione 2012-13; per quanto riguarda la divisione 1.B e la 1.A fu presa in considerazione la classifica aggregata biennale 2012-14.\nTutte le squadre vincitrici nei turni a eliminazione accedettero al turno successivo, quelle perdenti furono eliminate.\nQuinto turno.\n e si qualificarono direttamente come prima e seconda della classifica aggregata della divisione 1.A 2012-14.\nLa , terza di tale classifica, spareggi\u00f2 contro la in gara unica che si tenne ad Amburgo; l'incontro, che vide dapprima i tedeschi in svantaggio per 3-10 all'intervallo per poi rimontare nella ripresa fino al 20-17, fu deciso negli ultimi quattro minuti da due mete dei russi, che ribaltarono il punteggio (76' e 80') e si aggiudicarono l'incontro per 31-20, cos\u00ec guadagnando il diritto di rappresentare l'Europa agli spareggi di ripescaggio interzona per l'ultimo posto utile alla Coppa.\nQuadro generale delle qualificazioni.\nIn grassetto le squadre qualificate al turno successivo"}
{"id": "4365406", "revid": "118834", "url": "https://it.wikipedia.org/wiki?curid=4365406", "title": "Grande Attore", "text": ""}
{"id": "4365407", "revid": "784126", "url": "https://it.wikipedia.org/wiki?curid=4365407", "title": "Veronika V\u00edtkov\u00e1", "text": "Biografia.\nAttiva principalmente nel biathlon, in Coppa del Mondo ha esordito il 17 dicembre 2006 a Hochfilzen (10\u00aa), ha ottenuto il primo podio il 15 dicembre 2011 nella medesima localit\u00e0 (2\u00aa) e la prima vittoria il 24 novembre 2013 a \u00d6stersund.\nIn carriera ha preso parte a tre edizioni dei Giochi olimpici invernali, (24\u00aa nella sprint, 68\u00aa nell'individuale, 37\u00aa nell'inseguimento, 16\u00aa nella staffetta), (16\u00aa nella sprint, 6\u00aa nell'individuale, 21\u00aa nell'inseguimento, 8\u00aa nella partenza in linea, 4\u00aa nella staffetta, 2\u00aa nella staffetta mista) e (3\u00aa nella sprint, 7\u00aa nell'inseguimento, 18\u00aa nell'individuale, 14\u00aa nella partenza in linea, 8\u00aa nella staffetta mista), e a sei dei Campionati mondiali, vincendo due medaglie.\nSaltuariamente prende parte anche ad alcune gare minori di sci di fondo; nel 2012 ha vinto la 30\u00a0km a tecnica libera della Gran fondo Val Casies.\nDopo aver scoperto di essere incinta ha annunciato il ritiro al termine della stagione 2019-2020.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nSP = sprint\nRL = staffetta\nMX = staffetta mista"}
{"id": "4365414", "revid": "599013", "url": "https://it.wikipedia.org/wiki?curid=4365414", "title": "Giorgio Zanniboni", "text": "Biografia.\nEsponente del Partito Comunista Italiano, \u00e8 stato segretario della sezione forlivese del partito dal 1970 al 1976.\nFu uno dei fautori della costruzione della diga di Ridracoli."}
{"id": "4365422", "revid": "1442080", "url": "https://it.wikipedia.org/wiki?curid=4365422", "title": "Almaty Cup 2007 - Singolare", "text": "Il singolare del torneo di tennis Almaty Cup 2007, facente parte dell'ATP Challenger Series, ha avuto come vincitore Simon Greul che ha battuto in finale Daniel Brands 6-4, 6-2."}
{"id": "4365423", "revid": "1442080", "url": "https://it.wikipedia.org/wiki?curid=4365423", "title": "Almaty Cup 2007 - Doppio", "text": "Il doppio del torneo di tennis Almaty Cup 2007, facente parte dell'ATP Challenger Series, ha avuto come vincitori Kamil Capkovic e Ivan Dodig che hanno battuto in finale Aleksej Kedrjuk e Aleksandr Kudrjavcev 6-4, 3-6, [10-7]."}
{"id": "4365424", "revid": "1442080", "url": "https://it.wikipedia.org/wiki?curid=4365424", "title": "Nord LB Open 2007 - Singolare", "text": "Il singolare del torneo di tennis Nord LB Open 2007, facente parte dell'ATP Challenger Series, ha avuto come vincitore \u00d3scar Hern\u00e1ndez che ha battuto in finale Florian Mayer 6-2, 1-6, 6-1."}
{"id": "4365426", "revid": "1442080", "url": "https://it.wikipedia.org/wiki?curid=4365426", "title": "Nord LB Open 2007 - Doppio", "text": "Il doppio del torneo di tennis Nord LB Open 2007, facente parte dell'ATP Challenger Series, ha avuto come vincitori Tomas Behrend e Christopher Kas che hanno battuto in finale \u00d3scar Hern\u00e1ndez e Carlos Poch-Gradin 6-0, 6-2."}
{"id": "4365428", "revid": "1522738", "url": "https://it.wikipedia.org/wiki?curid=4365428", "title": "Shara (La Ruota del Tempo)", "text": ""}
{"id": "4365429", "revid": "1442080", "url": "https://it.wikipedia.org/wiki?curid=4365429", "title": "Zenith Tennis Cup 2007 - Singolare", "text": "Il singolare del torneo di tennis Zenith Tennis Cup 2007, facente parte dell'ATP Challenger Series, ha avuto come vincitore Santiago Ventura che ha battuto in finale Victor H\u0103nescu 6-3, 7-5."}
{"id": "4365430", "revid": "1185701", "url": "https://it.wikipedia.org/wiki?curid=4365430", "title": "Zenith Tennis Cup 2007 - Doppio", "text": "Il doppio del torneo di tennis Zenith Tennis Cup 2007, facente parte dell'ATP Challenger Series, ha avuto come vincitori Fabio Colangelo e Mart\u00edn Vilarrubi che hanno battuto in finale Alessandro Da Col e Manuel Jorquera 62-7, 7-68, [10-8]."}
{"id": "4365433", "revid": "765341", "url": "https://it.wikipedia.org/wiki?curid=4365433", "title": "Shara (divinit\u00e0)", "text": "Shara nella mitologia sumera era il maggiore dio della citt\u00e0 di Umma, fratello di Nidaba, il \"principe dei cieli\", il \"caro figlio di Inanna\". \nIl dio vienne raffigurato tramite un ideogramma che sembra raffigurare un fiore che sboccia in una cornice, a questo ideogramma viene anche attribuito il significato \"essere giallo-verde\", \"verdeggiante\", considerati questi significati il Dio Shara, in aggiunta alla sua funzione di protettore della citt\u00e0 e dio guerriero, viene considerato come dio della vegetazione. \nI re di Umma, nelle loro iscrizioni, si vantano di aver \"fatto risplendere\" il dio Shara."}
{"id": "4365443", "revid": "339392", "url": "https://it.wikipedia.org/wiki?curid=4365443", "title": "Hitomi (Inuyasha)", "text": ""}
{"id": "4365444", "revid": "466539", "url": "https://it.wikipedia.org/wiki?curid=4365444", "title": "ATP Challenger Tour 2013", "text": "L'ATP Challenger Tour \u00e8 una serie di tornei internazionali maschili studiati per consentire a giocatori di seconda fascia di acquisire un ranking sufficiente per accedere ai tabelloni principali."}
{"id": "4365446", "revid": "2519", "url": "https://it.wikipedia.org/wiki?curid=4365446", "title": "Provincia di Pichincha", "text": ""}
{"id": "4365448", "revid": "919135", "url": "https://it.wikipedia.org/wiki?curid=4365448", "title": "Potenza logica", "text": "In logica matematica, con potenza s'intende la capacit\u00e0 che ha un sistema formale, o un assioma, o un linguaggio formale di poter esprimere parte della matematica esistente al suo interno.\nAd esempio, ZFC \u00e8 il sistema assiomatico attualmente pi\u00f9 potente, poich\u00e9 permette di sviluppare matematicamente, dai suoi assiomi, tutta la matematica (uno dei motivi per cui la teoria degli insiemi \u00e8 anteposta ad ogni argomento in ogni manuale di matematica), fatta eccezione della teoria delle categorie, la quale ha pretese fondazionali al pari di ZFC.\nUn sistema \"pi\u00f9 potente\" di ZFC potrebbe essere TG, essendo, al suo interno, grazie principalmente all'assioma di Tarski, in grado di dedurre alcuni assiomi di ZFC.\nAncora pi\u00f9 potente di TG potrebbe, allora, essere NF, la quale assume solamente due assiomi.\nIn realt\u00e0, su queste teorie assiomatiche non si sa ancora molto; e non si sa se siano davvero capaci di esprimere tutta la matematica; motivo per cui, per i fondamenti della matematica, si fa ancora riferimento a ZFC.\nIn filosofia della matematica, la potenza \u00e8 strettamente connessa con l'idea di Riduzionismo, ovvero, nelle parole di G.Lolli: \"l'uso di una teoria per definire al suo interno tutte le nozioni e i tipi di enti matematici\".\nA titolo di esempio, il logicismo di Frege o di Russell \u00e8 una forma di \"riduzionismo\"."}
{"id": "4365452", "revid": "2127564", "url": "https://it.wikipedia.org/wiki?curid=4365452", "title": "Giulio Contarini", "text": "Biografia.\nNacque probabilmente nel 1519, figlio naturale di Federico Contarini del ramo residente alla Madonna dell'Orto. \nDopo la morte del nonno Alvise, le sorti della famiglia erano passate al padre che fu cos\u00ec al fianco dello zio Gasparo Contarini mentre questi percorreva una brillante carriera ecclesiastica; \u00e8 morto nel 1535, proprio mentre accompagnava il fratello a Roma per ricevere il cardinalato. Questo episodio fu di certo alla base delle attenzioni che Gasparo ebbe per il nipote, favorendone l'inserimento tra gli alti prelati visto che il suo stato di bastardo gli precludeva la vita politica in patria.\nL'11 settembre 1542 fu eletto vescovo di Belluno.\nNel 1568 fond\u00f2 a Belluno il seminario vescovile.\nMor\u00ec il 9 agosto 1575."}
{"id": "4365454", "revid": "1543377", "url": "https://it.wikipedia.org/wiki?curid=4365454", "title": "Aberto de S\u00e3o Paulo 2013", "text": "L'Aberto de S\u00e3o Paulo 2013 \u00e8 stato un torneo professionistico di tennis maschile giocato sul cemento. \u00c8 stata la 13\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2013. Si \u00e8 giocato a San Paolo in Brasile dal 31 dicembre 2012 al 6 gennaio 2013.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nPartecipanti doppio.\nAltri partecipanti.\nCoppie che hanno ricevuto una wild card:"}
{"id": "4365455", "revid": "136801", "url": "https://it.wikipedia.org/wiki?curid=4365455", "title": "Aberto de S\u00e3o Paulo", "text": ""}
{"id": "4365460", "revid": "486946", "url": "https://it.wikipedia.org/wiki?curid=4365460", "title": "Sharani", "text": ""}
{"id": "4365461", "revid": "767487", "url": "https://it.wikipedia.org/wiki?curid=4365461", "title": "MC Solaar (album)", "text": "MC Solaar \u00e8 il quarto album di MC Solaar uscito nel 1998."}
{"id": "4365462", "revid": "767487", "url": "https://it.wikipedia.org/wiki?curid=4365462", "title": "Internationaux de Nouvelle-Cal\u00e9donie 2013", "text": "L'Internationaux de Nouvelle-Cal\u00e9donie 2013 \u00e8 stato un torneo professionistico di tennis maschile giocato sul cemento. \u00c8 stata la 10\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2013. Si \u00e8 giocato a Noum\u00e9a in Nuova Caledonia dal 31 dicembre 2012 al 6 gennaio 2013.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nPartecipanti doppio.\nAltri partecipanti.\nCoppie che hanno ricevuto una wild card:"}
{"id": "4365470", "revid": "228587", "url": "https://it.wikipedia.org/wiki?curid=4365470", "title": "50 sfumature di nero", "text": ""}
{"id": "4365471", "revid": "486946", "url": "https://it.wikipedia.org/wiki?curid=4365471", "title": "50 sfumature di rosso", "text": ""}
{"id": "4365472", "revid": "767487", "url": "https://it.wikipedia.org/wiki?curid=4365472", "title": "Le tour de la question", "text": "Le tour de la question \u00e8 un album live di MC Solaar pubblicato nel 1998.\nTracce.\nCD 1 :\nCD 2 :"}
{"id": "4365486", "revid": "767487", "url": "https://it.wikipedia.org/wiki?curid=4365486", "title": "Leandro G\u00f3mez Harley", "text": "Era soprannominato \"Caballero del Deporte\".\nCarriera.\nPallacanestro.\nFu uno dei pi\u00f9 affermati giocatori nei primi anni della storia della pallacanestro uruguaiana. Con l'Uni\u00f3n Atl\u00e9tica di Montevideo vinse da capitano il campionato nel 1925. Cinque anni pi\u00f9 tardi con la maglia dell', e sempre da capitano, ha vinto la medaglia d'oro al Campionato sudamericano di pallacanestro 1930; successo che biss\u00f2 nell'edizione del 1932. Nell'edizione 1935 vinse la medaglia di bronzo.\nSempre nel 1935 vinse ancora il titolo uruguaiano con il Club Nacional de Football, e l'anno seguente prese parte alle Olimpiadi del 1936, classificandosi al 6\u00ba posto.\nAtletica leggera.\nLeandro G\u00f3mez Harley fu un eccellente atleta: il 19 maggio 1922 vinse il campionato uruguaiano nei 110 metri ostacoli con il tempo di 15\"80, stabilendo il record nazionale e il record sudamericano dell'epoca."}
{"id": "4365487", "revid": "767487", "url": "https://it.wikipedia.org/wiki?curid=4365487", "title": "Cinqui\u00e8me as", "text": "Cinqui\u00e8me as \u00e8 il quinto album in studio di MC Solaar uscito nel 2001."}
{"id": "4365491", "revid": "716642", "url": "https://it.wikipedia.org/wiki?curid=4365491", "title": "Jamie MacDonald", "text": "Carriera.\nHa giocato nella prima divisione scozzese."}
{"id": "4365494", "revid": "767487", "url": "https://it.wikipedia.org/wiki?curid=4365494", "title": "Mach 6", "text": "Mach 6 \u00e8 il sesto album del rapper francese MC Solaar, \u00e8 uscito nel 2003."}
{"id": "4365497", "revid": "72396", "url": "https://it.wikipedia.org/wiki?curid=4365497", "title": "Serie C (pallavolo femminile)", "text": " \nLa serie C \u00e8 un campionato italiano di pallavolo femminile a carattere regionale. \u00c8 organizzato dai Comitati Regionali della Fipav. Ogni Comitato Regionale stabilisce i calendari dei gironi di propria competenza e i criteri per la promozione anche attraverso play-off. I Comitati Regionali stabiliscono inoltre le retrocessioni in serie D.\nOrganizzazione.\n\u00c8 articolato su gironi composti da squadre di una stessa regione ad eccezione delle squadre della Valle d'Aosta inserite nei gironi del Piemonte e di quelle del Molise inserite nel girone dell'Abruzzo.\nLe promozioni alla Serie B2 sono 32, cos\u00ec stabilite: "}
{"id": "4365500", "revid": "767487", "url": "https://it.wikipedia.org/wiki?curid=4365500", "title": "Tonino Fradelloni", "text": "Carriera.\nTerzo di quattro fratelli calciatori, veste per dieci anni la maglia del Cagliari, prendendo parte al primo campionato nazionale nella stagione 1928-1929 e mettendo a segno la prima rete nella gara di esordio.\nCon i sardi conquista la Serie B al termine del campionato di Prima Divisione 1930-1931 e debutta tra i cadetti nella stagione 1931-1932; conta in totale 70 presenze e 12 reti in quattro campionati di Serie B."}
{"id": "4365506", "revid": "767487", "url": "https://it.wikipedia.org/wiki?curid=4365506", "title": "Chapitre 7", "text": "Chapitre 7 \u00e8 il settimo album di MC Solaar."}
{"id": "4365509", "revid": "767487", "url": "https://it.wikipedia.org/wiki?curid=4365509", "title": "Mariano Sabatini (calciatore)", "text": "Carriera.\nDebutta in Serie B con lo Spezia nella stagione 1932-1933; conta in totale 72 presenze e 20 reti in tre campionati cadetti."}
{"id": "4365510", "revid": "1305772", "url": "https://it.wikipedia.org/wiki?curid=4365510", "title": "The Needle and the Damage Done", "text": "The Needle and the Damage Done \u00e8 un brano musicale scritto ed interpretato dal musicista canadese Neil Young, ed incluso nel suo acclamato album \"Harvest\" del 1972. Successivamente il brano venne pubblicato su singolo come B-side di \"Old Man\" e del successivo singolo \"War Song\" in collaborazione con Stephen Stills. Un'altra versione acustica della canzone estratta dall'album \"Unplugged\" del 1993 \u00e8 stata pubblicata anch'essa su singolo.\nIl brano.\nLa canzone descrive lo sprofondare nel tunnel della droga di alcuni musicisti amici di Young sotto forma di triste ballata acustica. Nello specifico la traccia fu scritta riguardo alla dipendenza da eroina del chitarrista dei Crazy Horse Danny Whitten, che lo avrebbe portato alla morte poco tempo dopo, e anticipa i temi dell'album \"Tonight's the Night\" del 1975 (ma registrato nel '73), dedicato proprio alla memoria di Whitten e del roadie dei CSN&amp;Y Bruce Berry, morto di overdose d'eroina. Nel brano i versi che fanno direttamente riferimento a Whitten sono: \"\u00abI hit the city and I lost my band / I watched the needle take another man / Gone, gone, the damage done\u00bb\" (\"Sono andato in citt\u00e0 e ho perso la mia band / Ho visto l'ago prendersi un altro uomo / andato, perso, il danno \u00e8 fatto\").\nPubblicazione.\n\"The Needle and the Damage Done\" apparve per la prima volta nell'album \"Harvest\" del 1972. La canzone venne registrata dal vivo nel corso di un'esibizione all'UCLA Royce Hall di Los Angeles nel 1971 e in questa veste fu pubblicata sull'album, senza approntarne una versione in studio. Una delle primissime canzoni a trattare il tema dell'effetto distruttivo dell'eroina sulle persone in una canzone di musica leggera, \u00e8 divenuta una delle composizioni pi\u00f9 celebri di Young, ed \u00e8 stata successivamente inclusa nelle raccolte \"Decade\" e \"Greatest Hits\", nonch\u00e9 nell'album acustico dal vivo \"Unplugged\". Nelle note interne della compilation \"Decade\", Young scrisse circa la canzone: \"Non sono un predicatore, ma le droghe uccidono un sacco di grandi uomini\".\n\"Live at Massey Hall 1971\".\nUna registrazione di un'altra esecuzione dal vivo della canzone risalente al 1971, \u00e8 stata inclusa nell'album del 2007 \"Live at Massey Hall 1971\". L'incisione cattura l'introduzione parlata al brano da parte di Young:"}
