{"id": "4356892", "revid": "1431409", "url": "https://it.wikipedia.org/wiki?curid=4356892", "title": "Ruben Kristiansen", "text": "Caratteristiche tecniche.\nKristiansen \u00e8 un terzino mancino, dotato di grande forza fisica e di un buon passo.\nCarriera.\nClub.\nNordreisa e Skjerv\u00f8y.\nKristiansen \u00e8 passato dal Nordreisa allo Skjerv\u00f8y prima dell'inizio del campionato 2007. Il giocatore vi ha militato per i successivi tre anni, tutti passati nella 3. divisjon.\nTromsdalen.\nSi \u00e8 trasferito al Tromsdalen prima che cominciasse il campionato 2010. Ha esordito nella 1. divisjon in data 11 aprile 2010, subentrando a Vegard Lysvoll nella vittoria per 2-0 sul L\u00f8v-Ham. Il 6 giugno successivo \u00e8 arrivata la prima rete, nella vittoria per 5-3 sul Mj\u00f8ndalen. A fine anno, il Tromsdalen \u00e8 retrocesso nella 2. divisjon, ma Kristiansen vi \u00e8 rimasto in forza per un'altra stagione, che \u00e8 culminata con una promozione. Il difensore \u00e8 risultato essere uno degli elementi chiave di quella squadra. A partire dal mese di novembre 2011 ha iniziato a giocare nel Nordpolen, compagine di futsal, durante le soste invernali dei campionati norvegese.\nTroms\u00f8.\nNel 2012, \u00e8 stato ingaggiato dal Troms\u00f8. Ha debuttato nell'Eliteserien il 22 aprile, sostituendo Hans \u00c5ge Yndestad nella sconfitta per 3-0 sul Rosenborg. Il 19 luglio ha giocato il primo incontro in Europa League, scendendo in campo in luogo di Steffen Nystr\u00f8m nel pareggio a reti inviolate contro l'Olimpia Lubiana. Il 12 agosto 2012, ha realizzato la prima rete nella massima divisione norvegese: \u00e8 stato autore di un gol nella vittoria per 4-0 sullo Str\u00f8msgodset. Il 1\u00ba luglio 2013 ha rinnovato il contratto che lo legava al Troms\u00f8 per altri tre anni e mezzo. Alla fine del campionato 2013, la sua squadra \u00e8 retrocessa nella 1. divisjon.\nV\u00e5lerenga.\nIl 31 marzo 2014, ha firmato ufficialmente un contratto triennale con il V\u00e5lerenga. Ha debuttato il 6 aprile successivo, schierato titolare nella vittoria per 3-1 sul Bod\u00f8/Glimt. \u00c8 rimasto in forza al V\u00e5lerenga per circa una stagione e mezzo, totalizzando complessivamente 45 presenze tra campionato e coppa nazionale, senza realizzare alcuna marcatura.\nBrann.\nIl 10 agosto 2015, Kristiansen \u00e8 stato ufficialmente ingaggiato dal Brann, firmando un contratto valido per i successivi tre anni e mezzo. Ha scelto di indossare la maglia numero 21. Il 21 ottobre 2015, in virt\u00f9 della vittoria del Sogndal sul Kristiansund nel recupero della 27\u00aa giornata di campionato, il Brann ha matematicamente conquistato la promozione in Eliteserien con due giornate d'anticipo sulla fine della stagione.\nIl 12 dicembre 2018 ha prolungato il contratto che lo legava al Brann per altre due stagioni.\nNazionale.\n\u00c8 stato convocato dal commissario tecnico Egil Olsen in vista degli impegni amichevoli della contro e . L'8 gennaio ha effettuato il suo esordio, subentrando a Lars-Christopher Vilsvik nella vittoria per 0-1 contro la Nazionale sudafricana.\nStatistiche.\nPresenze e reti nei club.\n\"Statistiche aggiornate al 12 gennaio 2021.\""}
{"id": "4356901", "revid": "767487", "url": "https://it.wikipedia.org/wiki?curid=4356901", "title": "Kuroko", "text": "I sono dei macchinisti teatrali previsti nelle opere tradizionali del teatro giapponese che, durante il loro lavoro, indossano particolari abiti neri che li ricoprono integralmente.\nFunzioni.\nNel kabuki i \"kuroko\" eseguono molte delle funzioni svolte dai tecnici che normalmente operano dietro le quinte della scena. Tra i loro compiti ci sono quelli relativi a:\nI \"kuroko\" sono spesso utilizzati anche per rappresentare animali o altri ruoli che non richiedono di essere interpretati da un attore ma possono essere resi tenendo o spostando un oggetto. Uno dei loro compiti \u00e8 quello di rappresentare i fuochi fatui, elemento presente in numerose scene delle opere giapponesi.\nTenuta di scena.\nI \"kuroko\" indossano una sorta di tuta nera dotata di maschera che li ricopre integralmente dalla testa ai piedi. Il loro abbigliamento li rende invisibili al pubblico, sottolineando il fatto che non sono protagonisti degli eventi rappresentati sul palcoscenico.\nLa pratica di vestirsi in nero (rendendosi invisibili) \u00e8 di fondamentale importanza per il \"bunraku\", dove i personaggi sono rappresentati da grandi marionette manovrate a vista. I \"kuroko\" possono indossare una tuta bianca o blu per mimetizzarsi meglio se il fondale rappresenta una tempesta di neve o il mare. In questo caso i \"kuroko\" vengono indicati con il nome di o .\nLa convenzione di vestirsi di nero fu estesa agli attori del kabuki raffiguranti dei ninja furtivi. Lo storico inglese Stephen Turnbull ha ipotizzato che lo stereotipo del ninja vestito completamente in nero derivi proprio dai kabuki. In realt\u00e0 i veri ninja \u2014 vissuti molto prima dell'avvento del teatro kabuki \u2014 per esigenze di lavoro possono in alcuni casi aver indossato una tuta completamente nera; questa per\u00f2 non era la loro divisa abituale.\nNel teatro N\u014d sono presenti i \"k\u014dken\", assistenti vestiti di nero che non indossano la maschera, che svolgono le stesse funzioni assegnate ai \"kuroko\".\nI \"kuroko\" nella cultura di massa.\nLa figura del \"kuroko\" viene citata in numerose opere moderne. Questi sono alcuni esempi di film, videogiochi, serie televisive e anime in cui sono presenti dei \"kuroko\" o personaggi a loro ispirati:"}
{"id": "4356904", "revid": "64947715", "url": "https://it.wikipedia.org/wiki?curid=4356904", "title": "Giganti di Palmi", "text": ""}
{"id": "4356915", "revid": "106456", "url": "https://it.wikipedia.org/wiki?curid=4356915", "title": "Eudocia di Heliopolis", "text": "Biografia.\nResidente a Heliopolis (Baalbek), in Fenicia, secondo la tradizione Eudocia era originaria della Samaria, ma il suo soprannome, \"la samaritana\", deriva probabilmente dalla sua carit\u00e0. Secondo la leggenda essa condusse dapprima una vita libertina e, essendo una giovane donna attraente, si accompagn\u00f2 con molti uomini con i quali commise peccato.In questo modo essa accumul\u00f2 una grande ricchezza, sino a che incontr\u00f2 finalmente il monaco cristiano Germano: ella gli chiese come avrebbe potuto salvarsi il giorno del giudizio, ed egli la invit\u00f2 a chiudersi in una stanza per una settimana digiunando e pregando. Eudocia segu\u00ec le sue istruzioni, e alla fine della settimana ebbe una visione dell'Arcangelo Michele il quale l'assicur\u00f2 che Cristo amava chiunque. Eudocia, indossato il cilicio, si present\u00f2 di fronte al vescovo di Heliopolis, Teodoto, il quale la battezz\u00f2. All'et\u00e0 di 30 anni, Eudocia commission\u00f2 la costruzione di un monastero vicino Baalbek, liber\u00f2 i suoi servi e dette tutti i suoi soldi ai poveri. Ella respinse tutti i suoi amanti, e quando uno di essi, di nome Philostratos, si ammal\u00f2 a causa della sua insistenza nel respingerlo, Eudocia preg\u00f2 per lui sino alla sua guarigione. Philostratos infine si convert\u00ec al Cristianesimo.\nDa allora ella si ritir\u00f2 in solitudine e visse una vita di penitenza. Durante una nuova persecuzione dei cristiani il Prefetto Vincentius convoc\u00f2 Eudocia, la quale a causa della sua santit\u00e0 era molto venerata. Dopo che ella rifiut\u00f2 di sacrificare agli dei, la fece decapitare. Il suo martirio viene datato al tempo dell'imperatore Traiano, il primo di marzo dell'anno 107 o 114.\nCulto.\nIl nome di Eudocia figura anche nel Martirologio Romano.\nLa sua Memoria liturgica cade il 1\u00ba marzo."}
{"id": "4356923", "revid": "62748", "url": "https://it.wikipedia.org/wiki?curid=4356923", "title": "Loarn mac Eirc", "text": ""}
{"id": "4356924", "revid": "1728", "url": "https://it.wikipedia.org/wiki?curid=4356924", "title": "Alessandro Ardente", "text": ""}
{"id": "4356932", "revid": "63756", "url": "https://it.wikipedia.org/wiki?curid=4356932", "title": "Alessandro Ardenti", "text": "Biografia.\nFu attivo nel XVI secolo a Torino, in Lombardia e a Lucca dove era ben noto per il suo stile ritrattistico. Ha dipinto una \"Conversione di San Paolo\" per la chiesa del Monte della Piet\u00e0 di Torino. Ha dipinto anche una \"Nativit\u00e0\" che si trova a Lucca nella chiesa di San Michele, una \"Assunzione della Vergine\" collocata nella chiesa di Santa Maria a Sesto di Moriano e un \"Sant'Antonio Abate\" (1565) per la chiesa dei Santi Paolino e Donato sempre a Lucca.\nSuo pure il dipinto \"Augusto e la Sibilla cumana\" che decora la tomba della poetassa Chiara Matraini, nella chiesa di Santa Maria Forisportam."}
{"id": "4356946", "revid": "767487", "url": "https://it.wikipedia.org/wiki?curid=4356946", "title": "I pistoleri maledetti", "text": "I pistoleri maledetti (\"Arizona Raiders\") \u00e8 un film del 1965 diretto da William Witney.\n\u00c8 un film western statunitense con Audie Murphy, Michael Dante e Ben Cooper. \"I pistoleri maledetti\" \u00e8 il remake de \"Il sergente Carver\" (\"The Texas Rangers\") del 1951.\nTrama.\nSiamo in Texas poco dopo la fine della guerra civile. Il colonnello Quantrill con la sua banda di bushwhackers responsabile, tra le altre cose, del massacro di Lawrence, si rifiuta di smobilitare e unisce le tattiche di guerriglia all'occupazione di villaggi indifesi, alla rapina e al terrorismo politico a sostegno della \"causa perduta del Sud\". I resti della banda del colonnello, ferito in una sparatoria, sono dispersi nei pressi di uno di questi villaggi dal capitano Andrews, incaricato dall'Esercito degli Stati Uniti di dare la caccia a Quantrill.\nDue dei membri, Billy Martin e Clint Stewart, vengono arrestati e sottoposti a processo. Poco prima della lettura della sentenza il capitano Andrews, testimone chiave dell'accusa, riceve una lettera da Danny, fratello di Stewart, nella quale si spiega che i due si erano uniti alla banda Quantrill solo a guerra finita e non erano presenti al massacro di Lawrence. Inoltre Stewart si \u00e8 unito alla banda per un comprensibile desiderio di vendetta nei confronti dei soldati nordisti che gli hanno bruciato la casa e assassinato la moglie. Per questo il giudice rivede la sentenza commutandola in 20 anni ai lavori forzati.\nNel frattempo Montana Smith, un carismatico sottoposto di Quantrill che ha sempre cercato di prendere il controllo della banda ed era per questo venuto a litigio con il colonnello e con lo stesso Stewart, viene raggiunto dal suo vecchio compagno Brady, il quale lo informa che il colonnello confederato \u00e8 morto in seguito alla ferita subita. I due rinnegati decidono quindi di radunare i sopravvissuti della banda scampati all'arresto e alla condanna e di darsi esclusivamente al crimine tra il Texas e l'Arizona, prediligendo quest'ultimo territorio, meno presidiato e privo di ranger capaci di braccare i criminali.\nPer rispondere alla minaccia della rinata banda Quantrill il capitano Andrews viene convocato dal governatore dell'Arizona per pianificare la risposta delle autorit\u00e0 alla banda. La caccia \u00e8 aperta: vengono coinvolti nel nuovo corpo dei rangers dell'Arizona dal capitano anche Martin e Stewart, gli unici in grado di pensare e agire come i loro vecchi compagni. A loro si unisce il fratello di Stewart, Danny, un ranger a sua volta noto con il nome di Bonner (confessa di aver cambiato nome per non essere associato al fratello membro della banda Quantrill e poter entrare nel corpo dei ranger).\nLa banda Quantrill intanto, sotto la guida di Montana Smith e di Brady, occupa un villaggio di indiani Yaqui a sud della cittadina di Pinar, dove la banda \u00e8 stata segnalata l'ultima volta. Il piano del capitano Andrews \u00e8 di infiltrare la banda con i due vecchi membri, dei quali le autorit\u00e0 hanno inscenato la fuga. Poco prima di ordinare la partenza per Pinar il capitano fa giurare Martin e Stewart come ranger dell'Arizona. A questo punto i due partono per il pueblo Yaqui per riunirsi ai loro vecchi compagni.\nLa banda nel frattempo sta seguendo una colonna di militari che trasporta oro di propriet\u00e0 della zecca di Washington, con l'obiettivo di studiarne le mosse e assalirla al momento opportuno per sottrarre l'oro \"nordista\" . Nel pueblo intanto Montana Smith ha assassinato il frate che stava evangelizzando gli Yaqui, ha preso in ostaggio la popolazione, rinchiudendola nella chiesa, e ha messo gli occhi su una delle giovani abitanti, Martina, che vuole vicina come cuoca per la banda e che tenta di far ubriacare di Peyote per poterne abusare sessualmente. Proprio durante un tentativo di stupro al quale Martina sta cercando di resistere sopraggiungono Martin e Stewart, i quali con l'aiuto della giovane riescono a eliminare Montana Smith, poco prima del rientro di Brady e del grosso della banda. Brady \u00e8 in fin dei conti soddisfatto che Stewart, da sempre ai ferri corti con Montana, gli abbia tolto dai piedi un potenziale avversario. Brady invita quindi i due a unirsi alla banda alla vigilia della grande rapina, ma Stewart sceglie di voltare le spalle sia a Brady che al capitano Andrews e di dirigersi in Messico, riuscendo a convincere Martin a seguirlo. Proprio mentre si stanno dirigendo verso il confine vengono raggiunti da Danny Bonner, che ha ricevuto l'incarico di sorvegliarli e, comprese le intenzioni del fratello, cerca di convincerlo a restare in nome del giuramento prestato ai ranger. In quel momento Matt e Duke, due membri della banda incaricati di seguire i due ranger sotto copertura, assistono allo scambio e sparano a Danny, uccidendolo. In punto di morte Danny riesce a convincere il fratello a restare. Spirato il giovane ranger, Martin e Stewart eliminano Duke; Matt viene sequestrato e torturato da un gruppo di Yaqui che agisce contro la banda Quantrill da quando hanno occupato il villaggio, e che ha ripreso, come spiega Martina, a utilizzare pratiche violente e \"barbare\" come la tortura. I due ranger infiltrati ripartono alla volta del pueblo per concludere la missione. Qui trovano la banda intenta ad assistere il morente Matt. Sottoposto a una terribile forma di tortura Yaqui (la \"tortura delle spine\") Matt non pu\u00f2 raccontare a Brady del doppio gioco di Martin e Stewart, e spira. Brady comunque comincia a sospettare dei due ex compagni. Durante la notte i due ranger decidono di tentare di avvertire il capitano Andrews: Martin parte col favore delle tenebre, ma \u00e8 seguito da quattro membri della banda. Brady sospetta infatti che i due redivivi ex compagni vogliano tradirlo. \u00c8 lo stesso Stewart a sparigliare, ingannando Brady: ammette di essersi arruolato nei ranger per poter uscire di galera e disconosce la fuga di Martin, che \u00e8 stato preso e pestato a sangue, quindi finito con un colpo di pistola alla schiena da Brady stesso.\nStewart riesce quindi ancora una volta a convincere la banda della sua volont\u00e0 di partecipare alla rapina e di non voler avere niente a che fare con i ranger. A questo punto partono tutti alla volta della colonna dell'esercito, lasciando sguarnito il villaggio. Martina e gli altri abitanti tenuti in ostaggio riescono a liberarsi con l'aiuto degli Yaqui venuti da fuori: nella notte Stewart e la ragazza hanno deciso di aiutare le autorit\u00e0 a sventare, in cambio dell'integrazione degli Yaqui, l'assalto alla colonna. Assalto che Brady ha scelto di condurre al momento dell'arrivo della colonna a Pinar, quando i soldati saranno meno attenti e sparsi per il paese. La sparatoria nelle vie del centro cittadino \u00e8 furibonda e lascia sul terreno diversi soldati. Stewart, nel parapiglia seguito alla sparatoria, fugge e torna a Pinar, dove si ricongiunge al capitano Andrews e ai soldati superstiti. Insieme partono tutti all'inseguimento della banda, diretta verso il Messico con l'oro. Lungo il percorso la banda \u00e8 assalita alle spalle dall'Esercito e di fronte dagli Yaqui che hanno sbarrato la strada, e ha la peggio. Brady riesce per\u00f2 a fuggire, ed \u00e8 inseguito da Stewart, con il quale ha uno scontro fisico fino all'arrivo di un gruppo di Yaqui. Gli indiani prendono Brady e spariscono, con la chiara intenzione di torturarlo a morte come punizione per aver taglieggiato il villaggio.\nA missione conclusa Stewart torna nel pueblo, dove rende omaggio alla tomba di Martin e si congeda da Martina, la quale, oltre a chiedere di intercedere per far arrivare un nuovo frate, annuncia il desiderio di farsi suora e di assistere il proprio villaggio nell'abbracciare il cristianesimo e la cultura occidentale le cui migliori virt\u00f9 sono rappresentate dai ranger.\nIn definitiva la storia \u00e8 una perfetta metafora del nuovo corso inaugurato con la sconfitta della Confederazione e l'estensione dell'autorit\u00e0 di Washington a tutto il territorio nazionale. Il pueblo Yaqui e gli ex confederati Martin e Stewart rappresentano due parti importanti della nuova nazione: gli uni, agricoltori pii e devoti grazie al contributo della Chiesa, attraverso l'integrazione religiosa e culturale (imparano lo spagnolo e l'inglese dal frate), gli altri lungo un cammino di espiazione e redenzione tra una giusta pena e l'inserimento nei ranghi dei ranger, sono conquistati alla causa della legge e dell'ordine e contribuiscono insieme all'Esercito a superare le divisioni della guerra civile e le perversioni della criminalit\u00e0, elementi fortemente intrecciati e incarnati nella banda Quantrill, che puntando all'oro attentano all'esistenza stessa degli Stati Uniti, salvaguardata dalle forze armate e dal corpo dei ranger.\nProduzione.\nIl film, diretto da William Witney su una sceneggiatura di Alex Gottlieb, Mary Willingham e Willard W. Willingham con il soggetto di Frank Gruber e Richard Schayer, fu prodotto da Grant Whytock per la Columbia Pictures Corporation tramite la Robert E. Kent Productions e girato a Cortaro, negli Apacheland Studios nel Gold Canyon e a Old Tucson, Tucson, in Arizona.\nDistribuzione.\nIl film fu distribuito con il titolo \"Arizona Raiders\" negli Stati Uniti dal 1\u00ba agosto 1965 al cinema dalla Columbia Pictures.\nPromozione.\nLa tagline \u00e8: \"Audie Murphy as a new kind of action-man... Raider-turned-Ranger!\"."}
{"id": "4356950", "revid": "287204", "url": "https://it.wikipedia.org/wiki?curid=4356950", "title": "Auk\u0161\u010diausioji lyga 1983", "text": "L'edizione 1983 dell'Auk\u0161\u010diausioji lyga fu la trentanovesima come campionato della Repubblica Socialista Sovietica Lituana; il campionato fu vinto dal Pa\u017eanga Vilnius, giunto al suo 3\u00ba titolo.\nFormula.\nFu confermata la formula a girone unico: le squadre rimasero 16, con le retrocesse \u0160irvinta Vilkavi\u0161kis e la Squadra giovanile della Lituania sostituite dalle neopromosse Nev\u0117\u017eis e Mokslas Vilnius.\nLe 16 formazioni si incontrarono in gironi di andata e ritorno per un totale di 30 incontri per squadra. Le squadre classificate agli ultimi due posti retrocessero."}
{"id": "4356951", "revid": "339392", "url": "https://it.wikipedia.org/wiki?curid=4356951", "title": "Tsubaki (Inuyasha)", "text": ""}
{"id": "4356953", "revid": "339392", "url": "https://it.wikipedia.org/wiki?curid=4356953", "title": "Principessa Abi", "text": ""}
{"id": "4356954", "revid": "339392", "url": "https://it.wikipedia.org/wiki?curid=4356954", "title": "Ryukotsusei", "text": ""}
{"id": "4356955", "revid": "339392", "url": "https://it.wikipedia.org/wiki?curid=4356955", "title": "Kaijinbo", "text": ""}
{"id": "4356957", "revid": "282579", "url": "https://it.wikipedia.org/wiki?curid=4356957", "title": "Gruppo Aerosiluranti Buscaglia Faggioni", "text": ""}
{"id": "4356960", "revid": "767487", "url": "https://it.wikipedia.org/wiki?curid=4356960", "title": "Pistole roventi", "text": "Pistole roventi (\"Gunpoint\") \u00e8 un film del 1966 diretto da Earl Bellamy.\n\u00c8 un film western statunitense con Audie Murphy, Joan Staley e Warren Stevens.\nTrama.\nColorado, 1880. In una piccola cittadina una banda di fuorilegge guidata da Drago rapina una banca e rapisce la cantante del saloon, Uvalde. Lo sceriffo, Chad Lucas, forma una squadra per la cattura del criminale che comprende il fidanzato di Uvalde, Nate Harlan, un ragazzino, e il vice di Lucas che \u00e8 segretamente in combutta con il fuorilegge. Durante l'inseguimento, Nate si rende conto che Chad e Uvalde sono stati amanti. Il gruppo battaglia con indiani e alcuni banditi prima di trovare Uvalde e sconfiggere la banda.\nProduzione.\nIl film, diretto da Earl Bellamy su una sceneggiatura di Mary Willingham e Willard W. Willingham, fu prodotto da Gordon Kay per la Universal Pictures e girato a St. George nello Utah. Il film fu l'ultimo dei sette western di Audie Murphy realizzati con il produttore Gordon Kay.\nDistribuzione.\nIl film fu distribuito con il titolo \"Gunpoint\" negli Stati Uniti dal 27 aprile 1966 al cinema dalla Universal Pictures.\nAlcune delle uscite internazionali sono state:\nCritica.\nSecondo il Morandini il film \u00e8 \"un western di serie B senza novit\u00e0 n\u00e9 sorprese\"."}
{"id": "4356961", "revid": "1573940", "url": "https://it.wikipedia.org/wiki?curid=4356961", "title": "Icterus icterus", "text": "Il trupiale del Venezuela (Icterus icterus ()) \u00e8 un uccello passeriforme della famiglia Icteridae.\n\u00c8 l'uccello nazionale del Venezuela. \nDistribuzione e habitat.\nSi trova in Colombia, Venezuela, Porto Rico, nelle isole caraibiche di Aruba, Cura\u00e7ao, Bonaire, Sint Eustatius, Saba, Sint Maarten, Trinidad e Tobago e nelle isole Vergini."}
{"id": "4356967", "revid": "339392", "url": "https://it.wikipedia.org/wiki?curid=4356967", "title": "At Gunpoint", "text": ""}
{"id": "4356973", "revid": "767487", "url": "https://it.wikipedia.org/wiki?curid=4356973", "title": "Em\u012bls Urb\u0101ns", "text": "Carriera da calciatore.\nClub.\nNegli anni in cui \u00e8 stato convocato in nazionale ha militato con l'RFK e il R\u012bga Vanderer.\nNazionale.\nL'esordio in nazionale \u00e8 avvenuto il 29 maggio 1927 nell'amichevole contro la Svezia. Segn\u00f2 la sua prima rete nella gara successiva, un'amichevole contro l'Estonia.\nHa in tutto disputato 9 incontri in nazionale, mettendo a segno 3 reti."}
{"id": "4356976", "revid": "250099", "url": "https://it.wikipedia.org/wiki?curid=4356976", "title": "Pokemon X", "text": ""}
{"id": "4356977", "revid": "250099", "url": "https://it.wikipedia.org/wiki?curid=4356977", "title": "Pokemon Y", "text": ""}
{"id": "4356978", "revid": "287204", "url": "https://it.wikipedia.org/wiki?curid=4356978", "title": "Pokemon X e Y", "text": ""}
{"id": "4356979", "revid": "110157", "url": "https://it.wikipedia.org/wiki?curid=4356979", "title": "Springfield College", "text": "Lo Springfield College \u00e8 un college privato statunitense, con sede a Springfield, in Massachusetts.\nStoria.\nFondato nel 1885 come dipartimento YMCA della School for Christian Workers, nel 1890 divenne indipendente e assunse la denominazione International Young Men's Christian Association Training School. Nel 1912 divenne International YMCA College e nel 1954 assunse l'attuale nome. Il college nacque inizialmente con l'obiettivo di formare gli studenti alla professione di dirigente degli YMCA.\nLo Springfield College \u00e8 noto per essere stato il luogo dove James Naismith, all'epoca insegnante del dipartimento di educazione fisica guidato da Luther Gulick, invent\u00f2 la pallacanestro nel 1891."}
{"id": "4356981", "revid": "124464116", "url": "https://it.wikipedia.org/wiki?curid=4356981", "title": "Kocheril Raman Narayanan", "text": ""}
{"id": "4356982", "revid": "82000", "url": "https://it.wikipedia.org/wiki?curid=4356982", "title": "K. R. Narayanan", "text": ""}
{"id": "4356983", "revid": "228587", "url": "https://it.wikipedia.org/wiki?curid=4356983", "title": "Festival della Rosa d'oro", "text": "Il festival della Rosa d'oro (in inglese: Golden Rose; in francese: Rose d'Or) \u00e8 un festival internazionale riguardante la televisione e in particolare i programmi legati all'Eurovisione.\nFondato a Montreux nel 1961 si suddivide in varie categorie a partire dal 2004 e vi partecipano programmi, produttori e dirigenti di servizi radiotelevisivi pubblici e indipendenti da oltre 40 paesi.\nNel 2014 sono stati aggiunti premi anche per programmi radiofonici e trasmessi online.\nStoria.\nLa prima cerimonia di premiazione si tenne a Montreux nel 1961 su idea di Marcel Bezen\u00e7on, gi\u00e0 fondatore dell'Eurovision Song Contest e direttore dell'Unione europea di radiodiffusione (UER). La produzione dell'evento fu assegnata all'emittente svizzero-tedesca Schweizer Fernsehen (SF) e il primo premio fu assegnato alla serie televisiva \"The Black and White Minstrel Show\", prodotta e trasmessa dall'emittente inglese BBC.\nLe prime edizioni premiarono esclusivamente programmi e serie televisive, assegnando la Rosa d'Argento e la Rosa di Bronzo al secondo e terzo classificato. Tuttavia nel 2004, anno in cui la cerimonia fu spostata a Lucerna, i premi aumentarono e furono suddivisi in categorie."}
{"id": "4356984", "revid": "736476", "url": "https://it.wikipedia.org/wiki?curid=4356984", "title": "Eckankar", "text": "Eckankar \u00e8 una via spirituale fondata da Paul Twitchell nel 1964 o 1965 . \u00c8 un movimento religioso senza scopo di lucro con membri in oltre cento paesi. La sede spirituale \u00e8 il Tempio dell\u2019ECK a Chanhassen, nel Minnesota. Eckankar non \u00e8 affiliato a nessun altro gruppo religioso. \nQuesto movimento insegna semplici esercizi spirituali, come cantare \"HU\", \u201cun canto d\u2019amore a Dio\u201d , per sperimentare la Luce e il Suono di Dio e riconoscere la presenza dello Spirito Santo nella propria vita.\nEtimologia.\nSecondo il glossario di Eckankar, il termine \"Eckankar\" [8][9] : 56 significa \"collaboratore di Dio\". ECK: 55 \u00a0\u00e8 un\u2019altra parola per Spirito Santo, noto anche come Udibile Corrente di Vita, Forza Vitale o Luce e Suono di Dio.\nStoria.\nPaul Twitchell (1908-1971), originario di Paducah, nel Kentucky dopo un incontro con un guru indiano di nome Sundar[1] nel 1950 aderisce al movimento religioso Swami Premananda\u2019s Self-Revelation Church of Absolute Monism .\nNel 1955 Twitchell si unisce al movimento Ruhani Satsang (ovvero \u201cScienza divina dell\u2019anima\u201d) , fondato dal mistico indiano Kirpal Singh (1896-1974) , uno dei principali maestri del Sant Mat Surat Shabd Yoga, che stava cercando di diffondere le proprie concezioni religiose negli Stati Uniti .\nIn seguito a differenze di vedute con Kirpal Sing, nel 1964 Twitchell fonda un nuovo movimento religioso chiamato Eckankar, con sede a Las Vegas , diffondendolo attraverso conferenze e libri. All\u2019inizio degli anni settanta d\u00e0 alle stampe la scrittura sacra \"The Shariyat-Ki-Sugmad\" .\nTwitchell muore inaspettatamente il 17 settembre 1971 a Cincinnati. Alla guida di Eckankar succede Darwin Gross . Nel 1975 Gross sposta la sede dell\u2019organizzazione a Menlo Park, in California.\nIl 22 ottobre 1981 la guida di Eckankar passa a Harold Klemp, che nel 1986 sposta la sede a Minneapolis, nel Minnesota. Nel 1990 a Chanhassen, alla periferia di Minneapolis, viene consacrato il Tempio dell\u2019ECK.\nIl leader di Eckankar \u00e8 conosciuto come il \u201cMaestro ECK Vivente\u201d. Alcuni leader, come Twitchell e Klemp, detengono anche il titolo di \u201cMahanta\u201d, che si riferisce all\u2019aspetto interiore dell\u2019insegnante. In questo caso funge sia da guida interiore che esteriore per il progresso spirituale individuale di ogni ricercatore.\nAlcuni studiosi ritengono che Eckankar tragga in parte origine dalle religioni sikh e ind\u00f9 e derivi dal Radha Soami, noto anche come movimento Sant Mat (da non confondere con il Sant Mat medievale) J. Gordon Melton trova differenze significative tra gli insegnamenti di Radha Soami/Sant Mat ed Eckankar .\nIn Italia le attivit\u00e0 di Eckankar hanno inizio negli anni 1971-1972, con la presentazione di Eckankar quale \u201cantica scienza del viaggio dell\u2019anima\u201d e l\u2019introduzione alla pratica di alcune tecniche presso un centro yoga a Milano.\nInsegnamenti.\nI tre concetti fondamentali di Eckankar sono: il Sugmad (Dio, il Divino), l\u2019ECK (Spirito Santo, Corrente Sonora) e il Mahanta (la forma interiore del Maestro ECK Vivente) .\nUno dei principi di base \u00e8 che l\u2019anima (il vero s\u00e9) pu\u00f2 essere sperimentata separatamente dal corpo fisico e, in piena coscienza, pu\u00f2 viaggiare liberamente in \u201caltri piani della realt\u00e0\u201d. Eckankar sottolinea come le esperienze spirituali personali siano la via pi\u00f9 naturale per tornare a Dio. Queste esperienze si ottengono tramite il \u201cviaggio dell\u2019anima\u201d, ovvero spostando la consapevolezza dal corpo fisico ai piani interiori dell\u2019esistenza.\nSi ritiene inoltre che il cammino verso la realizzazione divina possa avvenire solo attraverso il Maestro ECK Vivente, chiamato \u201cMahanta\u201d : 13 nei mondi interiori.\nCon la pratica degli esercizi spirituali dell\u2019ECK e il rapporto personale con il Mahanta, il Maestro Interiore, ognuno pu\u00f2 ottenere la liberazione spirituale durante questa vita, pu\u00f2 raggiungere l\u2019Autorealizzazione (la realizzazione di s\u00e9 stessi come Anima) e la Realizzazione di Dio (la realizzazione di s\u00e9 stessi come scintilla di Dio). Nei libri ECK si afferma che scopo o proposito di Eckankar \u00e8 sempre stato quello di riportare l\u2019anima alla sua sorgente divina.\nAlla base delle concezioni di Eckankar vi \u00e8 il testo sacro \"The Shariyat-Ki-Sugmad\" (ovvero \u201cLa via dell\u2019Eterno\u201d). Comprende due volumi, in cui vengono spiegati il significato e lo scopo spirituale dell\u2019anima.\nAlcuni principi fondamentali insegnati nello \"Shariyat-Ki-Sugmad\" includono il viaggio dell\u2019anima, il karma, la reincarnazione, l\u2019amore, la Luce e il Suono e molti altri argomenti spirituali. Gli ECKisti credono che il Sugmad sia la fonte infinita da cui tutte le forme sono state create e che l\u2019ECK, la Corrente Sonora, fluisca dal Sugmad e nelle dimensioni inferiori. : 48\nL\u2019insegnamento primario \u00e8 la convinzione che si possa sperimentare la prospettiva dell\u2019anima oltre i limiti del corpo. Inoltre, i concetti di karma e reincarnazione aiutano a spiegare le situazioni della vita come originate da cause passate : 16-22. La convinzione che gli individui siano responsabili del proprio destino e che le loro decisioni determinino il loro futuro sono altri due concetti fondamentali in Eckankar : 26.\nAlcuni mantra o canti sono usati per facilitare la crescita spirituale. L\u2019esercizio spirituale pi\u00f9 importante di Eckankar \u00e8 il canto \"HU\" , considerato come un \u201ccanto d\u2019amore a Dio\u201d. Si pronuncia \"hiuuu\" durante un\u2019espirazione lunga e prolungata e viene cantato per 20 minuti. Gli ECKisti lo cantano da soli o in gruppo. Credono che cantare \"HU\" porti ad uno stato di coscienza pi\u00f9 vicino all\u2019Essere Divino e possa espandere la consapevolezza, aiutare a sperimentare l\u2019amore divino, guarire i cuori infranti, offrire conforto nei momenti di dolore e portare pace e calma .\nIn Eckankar viene proposta la contemplazione come metodo pi\u00f9 attivo di esplorare i mondi interiori, in cui assumono importanza la visione della Luce e l\u2019ascolto del Suono spirituali , fino all\u2019incontro col Maestro Interiore in uno schermo mentale interiore. \nI sogni sono considerati strumenti didattici importanti e i membri spesso tengono un diario dei sogni per facilitarne l\u2019interpretazione e lo studio . Secondo coloro che seguono il sentiero di Eckankar, il viaggio onirico spesso funge da porta d\u2019ingresso al viaggio dell\u2019anima o allo spostamento della propria coscienza verso stati dell\u2019essere sempre pi\u00f9 elevati.\nLa meta finale di tutti gli ECKisti \u00e8 diventare un Collaboratore di Dio.\nLo studio di Eckankar \u00e8 individuale. Con l\u2019iscrizione annuale a Eckankar si ricevono delle dispense mensili da studiare individualmente, avendo anche l\u2019opportunit\u00e0 di condividerle nel Satsang assieme ad altri ECKisti. Gli studenti di Eckankar si incontrano in incontri pubblici e classi di discussione per parlare di esperienze personali, vari argomenti spirituali, libri ECK e discorsi del Maestro ECK Vivente.\nCerimonie e riti.\nNon ci sono particolari richieste per essere un ricercatore o studente di Eckankar, cio\u00e8 un ECKista. Si raccomanda principalmente la pratica quotidiana per circa 15-20 minuti di un esercizio spirituale ECK. L\u2019esercizio principale \u00e8 il canto \"HU\", ma ne vengono proposti numerosi altri, anche se si incoraggiano gli iscritti a creare un esercizio personale che si adatti alla propria crescita spirituale.\nNel corso dello studio individuale vengono date delle iniziazioni, durante le quali l\u2019ECKista riceve una parola o un suono segreto che potr\u00e0 cantare nelle sue pratiche di contemplazione .\nNon vi sono restrizioni di dieta, divieti o richiesta di rigide pratiche ascetiche . Inoltre Eckankar non chiede agli iscritti di lasciare il loro corrente credo religioso se questo interferisce con l\u2019armonia familiare.\nCi sono anche quattro cerimonie della vita: la Cerimonia di Consacrazione per l\u2019iniziazione dei bambini, il Rito di Passaggio dei giovani all\u2019et\u00e0 adulta (intorno ai 13 anni), la Cerimonia nuziale e il Servizio commemorativo.\nDue date importanti: il 17 settembre si celebra la Giornata del Fondatore, in onore di Paul Twitchell, il fondatore moderno di Eckankar. Il 22 ottobre si celebra il capodanno spirituale .\nStato attuale.\nEckankar \u00e8 un\u2019organizzazione no-profit con scopi religiosi , riconosciuta in oltre 40 paesi. Migliaia di iscritti vivono in oltre 120 paesi. La sede mondiale \u2013 con il Tempio dell\u2019ECK e il Centro spirituale di Eckankar \u2013 si trova a Chanhassen, nel Minnesota.\nIl Tempio dell\u2019ECK \u00e8 il cuore spirituale mondiale di Eckankar, in un campus di 70 ettari, con pi\u00f9 di tre chilometri di sentieri per la contemplazione aperti al pubblico.\nAlcune fonti stimano che negli anni \u201990 ci fossero circa 50.000 iscritti negli Stati Uniti . Una stima degli anni 2000 arriva a circa 500.000 affiliati in tutto il mondo .\nCritica.\nDavid C. Lane, nel suo libro \"The Making of a Spiritual Movement: The Untold Story of Paul Twitchell and Eckankar\", critica le origini di Eckankar, affermando tra l\u2019altro che Paul Twitchell nel suo libro \"The Far Country\" abbia copiato numerosi passaggi da opere scritte da Julian Johnson negli anni \u201930 (\"With a Great Master in India\" e \"The Path of the Master\" ), senza le dovute citazioni.\nSuccessivamente, nel 2007 Doug Marman ha pubblicato \"The Whole Truth: The Spiritual Legacy of Paul Twitchell\", una biografia di Paul Twitchell, confutando le affermazioni di Lane.."}
{"id": "4356988", "revid": "1543377", "url": "https://it.wikipedia.org/wiki?curid=4356988", "title": "Cincinnati Mighty Ducks", "text": "I Cincinnati Mighty Ducks sono stati una squadra di hockey su ghiaccio dell'American Hockey League con sede nella citt\u00e0 di Cincinnati, nello stato dell'Ohio. Nati nel 1997 e sciolti nel 2005, nel corso degli anni sono stati affiliati alla franchigia dei Mighty Ducks of Anaheim.\nStoria.\nLa franchigia dei Baltimore Bandits a causa di problemi finanziari nel 1997 la squadra si trasfer\u00ec a Cincinnati assumendo il nome di Cincinnati Mighty Ducks. I Cincinnati Mighty Ducks interruppero le attivit\u00e0 saltando l'intera stagione 2005-06 a causa dei mancati accordi con formazioni della National Hockey League; infatti le ex-formazioni affiliate dei Detroit Red Wings e dei Mighty Ducks of Anaheim si accordarono per quella stagione rispettivamente con i Grand Rapids Griffins e i Portland Pirates. Nonostante il tentativo di rilanciare la squadra con la denominazione Cincinnati RailRaiders per la stagione 2006-07, il 19 marzo 2007 la AHL annunci\u00f2 ufficialmente la cessione e il trasferimento della squadra a Rockford.\nAffiliazioni.\nNel corso della loro storia i Cincinnati Mighty Ducks sono stati affiliati alle seguenti franchigie della National Hockey League:"}
{"id": "4356990", "revid": "339392", "url": "https://it.wikipedia.org/wiki?curid=4356990", "title": "Clarisse La Rue", "text": ""}
{"id": "4356991", "revid": "124464122", "url": "https://it.wikipedia.org/wiki?curid=4356991", "title": "Shankar Dayal Sharma", "text": ""}
{"id": "4356992", "revid": "729019", "url": "https://it.wikipedia.org/wiki?curid=4356992", "title": "Gourdou-Leseurre GL-482", "text": "Il Gourdou-Leseurre GL-482 fu un caccia monomotore ad ala di gabbiano sviluppato dall'azienda francese Gourdou-Leseurre nei primi anni trenta e rimasto allo stadio di prototipo.\nRealizzato su una specifica emessa dal Service technique de l'a\u00e9ronautique (STA\u00e9) per conto dell'A\u00e9ronautique Militaire, la componente aerea dell'Arm\u00e9e de terre (l'esercito francese), valutato assieme ad altri undici concorrenti venne giudicato non idoneo preferendogli il Dewoitine D.500, di conseguenza il suo sviluppo venne abbandonato. Fu l'ultimo caccia progettato dall'azienda francese prima della sua chiusura.\nStoria del progetto.\nNel 1930, quando oramai il \"legier Chasse\" \"Jockey\" detto anche \"Plan Caquot\", programma per la realizzazione di un caccia leggero, venne giudicato un insuccesso, per ovviare alla necessit\u00e0 di sostituire il parco velivoli oramai inadeguato il Service Technique de l'A\u00e9ronautique (STAe) emise una specifica C1, relativa cio\u00e8 ad un nuovo modello da caccia monoposto. I requisiti, gi\u00e0 espressi nel 1928, erano relativi ad un velivolo dotato di ottima visibilit\u00e0, cellula con coefficiente di robustezza pari a 16, velocit\u00e0 massima raggiungibile di almeno 327 km/h a 3\u00a0500 m ed un armamento comprendente due mitragliatrici Vickers calibro 7,7 mm costruite su licenza dalla Manufacture d'Armes de Ch\u00e2tellerault (MAC). Una modifica successiva, datata 26 gennaio 1931, specificava la necessit\u00e0 di utilizzare un motore aeronautico con una cilindrata tra i 26 ed i 30 L dotato di compressore meccanico portando la velocit\u00e0 massima a 350 km/h a 4\u00a0000 m.\nAl concorso risposero le principali aziende aeronautiche nazionali che presentarono non meno di 10 progetti, concretizzatisi in 12 diversi prototipi, quasi tutti disegnati attorno all'Hispano-Suiza 12Xbrs, un 12 cilindri a V da 26 L in grado di erogare una potenza pari a 650 hp (485 kW) alla quota di 4\u00a0500 m (14\u00a0765 ft), scelto per la sua dimostrata affidabilit\u00e0 e contenuta superficie frontale rispetto ai modelli allora disponibili.\nLa Gourdou-Leseurre fu tra le ultime a presentare la sua proposta, il GL-482, un modello che riproponeva l'impostazione dei precedenti modelli sviluppati dall'azienda, monomotore in configurazione traente impennaggio classico monoderiva e carrello fisso, ma bench\u00e9 mantenesse la velatura monoplana, a differenza dei precedenti pari ruolo realizzati dall'azienda, abbandonava la configurazione a parasole per adottare una configurazione ad ala di gabbiano, soluzione intenzionata a riproporre i vantaggi teorizzati dal polacco Zygmunt Pu\u0142awski che per primo l'aveva adottata per equipaggiare un velivolo e che permetteva di abbinare la maggiore stabilit\u00e0 di un'ala alta alla migliore visibilit\u00e0 da parte del pilota e gi\u00e0 adottata, pur le inevitabili differenze legate alla diversa paternit\u00e0 del progetto, dal concorrente Loire 43.\nIl prototipo venne portato in volo per la prima volta nel febbraio 1933 ma presentato alla commissione esaminatrice dell'esercito francese non riusc\u00ec a raggiungere le prestazioni richieste dalla specifica esprimendo anche prestazioni generalmente inferiori alla concorrenza.\nLa Gourdou-Leseurre decise quindi di abbandonarne lo sviluppo ed il modello fu l'ultimo caccia sviluppato dall'azienda."}
{"id": "4356997", "revid": "124464128", "url": "https://it.wikipedia.org/wiki?curid=4356997", "title": "Ramaswamy Venkataraman", "text": ""}
{"id": "4356999", "revid": "82000", "url": "https://it.wikipedia.org/wiki?curid=4356999", "title": "R. Venkataraman", "text": ""}
{"id": "4357002", "revid": "114351429", "url": "https://it.wikipedia.org/wiki?curid=4357002", "title": "Rivoluzione industriosa", "text": "La rivoluzione industriosa una teoria avanzata per la prima volta nel 1994 in un articolo sul \"The Journal of Economic History\" dal professore olandese di storia economica europea Jan De Vries e poi sviluppata pi\u00f9 ampiamente nel suo libro \"The Industrious Revolution: Consumer Demand and the Household Economy, 1650 to the Present\", uscita nel 2008 per la Cambridge University Press. Secondo De Vries, nonostante i dati quantitativi dimostrassero il calo del potere d'acquisto dei salari individuali, i dati qualitativi dimostravano un aumento dei consumi di beni \"voluttuari\" (\"rivoluzione dei consumi\") spiegato dai comportamenti familiari durante il Seicento e in particolare in Olanda prima e poi in Inghilterra. Ci fu una crescita della domanda a fronte di un calo dei salari reali individuali\ned un aumento della produttivit\u00e0 a livello macro spiegati da una riallocazione delle risorse produttive all'interno della famiglia. Le famiglie aumentarono sia la partecipazione al lavoro (donne e bambini, ma anche meno assenze e feste) e sia la loro domanda di beni venduti sul mercato\n(\u201cLavorare di pi\u00f9 per comprare di pi\u00f9\u201d).\nQuesta \u201crivoluzione industriosa\u201d si concretizz\u00f2 nei seguenti aspetti:\nQuesto sistema che possiamo definire un sistema di industria a domicilio, o protoindustria, fu un elemento caratteristico delle Fiandre e dell'Inghilterra.\nLo sviluppo dei commerci fu favorito ovviamente dal lavoro della protoindustria, ma anche dal fatto che le potenze Europee si spinsero lungo le coste dell'Asia, Africa e America gi\u00e0 nel Cinquecento\u2014Seicento creando colonie ed empori commerciali e nel '600-'700 grazie alla loro tecnologia si assicurarono il monopolio degli scambi. Fu permesso cos\u00ec anche l'introduzione di nuove colture.\nCause del cambiamento.\nTra le cause del cambiamento ci furono:\n\u2013 incentivi commerciali nell'Inghilterra del Settecento\nLimiti interni ed esterni delle rivoluzioni industriose afroasiatiche.\nPerch\u00e9 gli asiatici e gli africani non furono capaci di alimentare i germi di sviluppo che erano chiaramente visibili attorno al 1700? La maggior parte degli storici economici erano interessati alla questione della fornitura di beni a scapito dello studio della domanda. Tra le risposte ci sono le difficolt\u00e0 delle comunicazioni, il ruolo esattoriale dello Stato che succhiava ricchezze dalla gente, gli effetti distruttivi delle ribellioni ed inoltra la tratta degli schiavi che diede il colpo di grazia. L'ascesa dell'Europa e dell'America Europea tra il 1750 ed il 1850 fu qualcosa di pi\u00f9 del fallimento relativo all'Asia e all'Africa . Infatti le ragioni del dinamismo europeo non stavano solo nel dominio dell'economia. Il concetto di rivoluzione industriosa elaborata dallo storico olandese Jan de Vries ha notevolmente contribuito a rendere pi\u00f9 complesso e affascinante il quadro del cambiamento economico sotto l'Antico Regime. De Vries sostiene che in Olanda, in Germania settentrionale e nelle tredici colonie la popolazione stava sperimentando una serie di rivoluzioni industriose. Questo significava che si stava usando il lavoro familiare in modo pi\u00f9 efficiente, le famiglie acquistavano nuovi \"pacchetti\" di articoli di consumo che avevano un effetto di generare ulteriori vantaggi nella produttivit\u00e0 e nella soddisfazione sociale."}
{"id": "4357005", "revid": "124464131", "url": "https://it.wikipedia.org/wiki?curid=4357005", "title": "Giani Zail Singh", "text": ""}
{"id": "4357009", "revid": "82000", "url": "https://it.wikipedia.org/wiki?curid=4357009", "title": "Zail Singh", "text": ""}
{"id": "4357012", "revid": "767487", "url": "https://it.wikipedia.org/wiki?curid=4357012", "title": "Commandos in azione", "text": "Commandos in azione (\"Einer spielt falsch\") \u00e8 un film del 1966 diretto da Menahem Golan.\n\u00c8 un film drammatico tedesco e israeliano con Audie Murphy, George Sanders e Marianne Koch.\nTrama.\nCairo, Egitto. Mike Merrick \u00e8 un agente americano che viene mandato ad un incontro con il professor Schlieben, uno scienziato tedesco. Durante la missione scopre che il professore \u00e8 un neo-nazista che sta sviluppando un razzo a testata nucleare da usare contro il mondo occidentale. Merrick ora deve distruggere i piani nascosti nel laboratorio di Schlieben. Le cose si complicano ulteriormente quando alcuni radicali musulmani insistono per distruggere il razzo ed uccidere Merrick. Dopo essersi innamorato della figlia di Schlieben, Helga, egli deve fuggire in Medio Oriente e, coadiuvato da altre agenzie di intelligence, tentare di sconfiggere i piani dello scienziato.\nProduzione.\nIl film, diretto da Menahem Golan su una sceneggiatura di Marc Behm e Alexander Ramati, fu prodotto da Menahem Golan per la Central Cinema Company Film e la Noah Films e girato in Israele. Il titolo di lavorazione fu \"Im Koffer nach Kairo\".\nDistribuzione.\nIl film fu distribuito con il titolo \"Einer spielt falsch\" in Germania Ovest dal 3 giugno 1966 al cinema dalla Constantin Film.\nAlcune delle uscite internazionali sono state:"}
{"id": "4357018", "revid": "46931", "url": "https://it.wikipedia.org/wiki?curid=4357018", "title": "Commando in azione", "text": ""}
{"id": "4357019", "revid": "46931", "url": "https://it.wikipedia.org/wiki?curid=4357019", "title": "Einer spielt falsch", "text": ""}
{"id": "4357020", "revid": "767487", "url": "https://it.wikipedia.org/wiki?curid=4357020", "title": "Alien Crime Syndicate", "text": "Alien Crime Syndicate, spesso abbreviato ACS, \u00e8 stato un gruppo rock formato a San Francisco, nel 1997.\nLa formazione della band, sciolta nel 2005, comprendeva Joe Reineke (voce, chitarra), Jeff Rouse (basso, cori), Nabil Ayers (batteria), Jason Krevey (chitarra, cori), Mike Squires (chitarra, cori) e Mike Davies (chitarra)."}
{"id": "4357022", "revid": "1114711", "url": "https://it.wikipedia.org/wiki?curid=4357022", "title": "\u00c5ke Skyttevall", "text": "Carriera.\nCon la ha disputato i Giochi olimpici del 1980 (10\u00ba posto) e gli Europei 1983 (12\u00ba posto). In Nazionale vanta 168 presenze totali e 1.118 punti; vi ha esordito nel 1974, nel periodo in cui militava nello SK Riga Stoccolma."}
{"id": "4357030", "revid": "124464153", "url": "https://it.wikipedia.org/wiki?curid=4357030", "title": "Basappa Danappa Jatti", "text": ""}
{"id": "4357031", "revid": "287204", "url": "https://it.wikipedia.org/wiki?curid=4357031", "title": "Skij\u00f6ring", "text": "Lo skij\u00f6ring o skikj\u00f6ring (in norvegese propriamente \"skikj\u00f8ring\", \"guida con gli sci\") \u00e8 uno sport invernale in cui una persona con gli sci viene tirata da un cavallo, da uno o pi\u00f9 cani o da un veicolo a motore.\nSkij\u00f6ring con i cani.\nIn questa versione dello skij\u00f6ring il fondista \u00e8 assistito da uno o pi\u00f9 cani, generalmente tre. Il fondista fornisce la potenza con gli sci e i bastoncini, mentre il cane aggiunge ulteriore potenza, tirando. Lo sciatore indossa una particolare imbragatura da skij\u00f6ring, mentre il cane indossa una cintura da cane da slitta,collegate da una corda. Non vi sono redini o altri dispositivi per il controllo del cane, animale che deve essere motivato dal suo desiderio di correre, e a rispondere alla voce del proprietario per seguirne la direzione.\nLo skij\u00f6ring si adatta a molte razze di cani. Cani di piccola taglia, che pesano meno di 35 chili, si vedono raramente nello skij\u00f6ring, perch\u00e9 non sono di grande aiuto per lo sciatore, sebbene qualsiasi cane possa partecipare. Cani atletici come Puntatori, Setter e razze da pastore praticano bene lo skijoring, cos\u00ec come le razze del nord, come il Siberian e l'Alaskan Huskies, il Malamute, il Samoiedo e cani Inuit; tuttavia, un cane energico \u00e8 in grado di effettuare al meglio questo sport. Golden Retriever, Schnauzer gigante, Labs, e molti incroci sono visti a stretto contatto. Altre razze che funzionano bene sono il Bull Terrier americano, Terrier, cani Staffordshire bull americani, e mastini.\nLo sport praticato \u00e8 sia ricreativo sia competitivo, cos\u00ec come per corse a breve o a lunga distanza. Una delle gare pi\u00f9 lunghe \u00e8 la Kelevala in Russia, dove si affronta una distanza di 440 chilometri. Altra gara \u00e8 la Road Runner 100 che si tiene a Whitehorse in Canada.\nSkij\u00f6ring con i cavalli.\nLo skij\u00f6ring equestre prevede l'utilizzo di un solo cavallo, in genere guidato da un pilota. Il cavallo tira una persona, priva di paletti; semplicemente si fissa su una fune di traino in un modo analogo allo sci nautico. In Francia esistono gare che coinvolgono un cavallo senza cavaliere guidato dallo sciatore. In tutti i casi, i cavalli devono essere addestrati ad accettare la presenza di corde e di un sciatore dietro di loro e di mantenere la calma in condizioni di gara.\nLo skij\u00f6ring dietro un cavallo pare abbia avuto origine come metodo per i viaggi invernali, ma oggi \u00e8 soprattutto uno sport competitivo. Lo skij\u00f6ring con i cavalli, fu uno sport dimostrativo alle olimpiadi di Sankt Moritz nel 1928.\nIn Nord America, la \"Skij\u00f6ring North American Association\" propone competizioni in cui un cavaliere guida il cavallo mentre lo sciatore percorre una serie di salti e ostacoli. Competizioni pi\u00f9 informali si svolgono su un terreno pianeggiante su brevi distanze, spesso come semplici gare di velocit\u00e0 su un rettilineo, a volte con giri su di un percorso. I concorrenti usano spesso sci corti e modificano gli sci d'acqua in attrezzature da rimorchio, anche se spesso si tratta di una semplice singola corda da traino con un occhiello attorno al corno o fissato sul retro di una sella occidentale. Gara importante \u00e8 quella che si tiene a Leadville in Colorado (USA).\nSkij\u00f6ring motorizzato.\nLo skij\u00f6ring pu\u00f2 svolgersi anche con una motoslitta o un altro piccolo veicolo a motore. Il veicolo e il conducente tirano uno sciatore in modo simile allo stile equestre, pi\u00f9 adatto alle velocit\u00e0 pi\u00f9 elevate di quanto non sia lo stile skij\u00f6ring col cane.\nUn'altra variante pu\u00f2 essere di trainare gli sciatori dietro ad un gatto delle nevi come il Bandvagn 206. In questo caso anche pi\u00f9 sciatori possono essere trainati sulla stessa corda. La corda viene passata attorno ai bastoncini da sci degli sciatori e da qui alla persona successiva in linea."}
{"id": "4357035", "revid": "35804", "url": "https://it.wikipedia.org/wiki?curid=4357035", "title": "Biblioteca Sandro Penna", "text": "La Biblioteca comunale Sandro Penna \u00e8 una biblioteca di Perugia, della frazione di San Sisto. Fa parte del Sistema bibliotecario comunale, che comprende la Biblioteca Augusta, Biblionet della frazione di Ponte San Giovanni, la Biblioteca San Matteo degli Armeni, specializzata sui temi della pace, della nonviolenza, dei diritti umani, del dialogo interculturale e interreligioso, la Biblioteca Villa Urbani e il Bibliobus, la biblioteca itinerante.\nL'edificio.\n\u00c8 stata inaugurata nel maggio 2004; l'edificio progettato dall'architetto Italo Rota \u00e8 costituito da un disco vetrato rosa che si illumina di notte, e, per la sua collocazione, forma e funzione, \u00e8 diventato un punto nodale nel quartiere di San Sisto, elemento visibile e riconoscibile, riferimento per i cittadini del quartiere, anche grazie alla recente costruzione, accanto alla Biblioteca, del Teatro comunale \"Bertolt Brecht\" e alla vicinanza al Polo Unico Ospedaliero \"Santa Maria della Misericordia\" e alla Facolt\u00e0 di Medicina e Chirurgia dell'Universit\u00e0 degli Studi di Perugia.La struttura della biblioteca \u00e8 concepita con spazi aperti, che godono di luce naturale, con arredi colorati.Il secondo piano \u00e8 caratterizzato da un \u00abdisco formato da un rivestimento in vetro strutturale colorato montato su telai metallici curvi...La luce che filtra attraverso gli ampi vetri rosati crea un'atmosfera rilassante che favorisce la concentrazione. Inoltre, la luce che passa dai nove lucernari a obl\u00f2 raggiunge tutti e tre i livelli tramite uno spazio vuoto al centro dell'edificio\u00bb .\nLa biblioteca \u00e8 stata intitolata al poeta perugino Sandro Penna; una selezione di brani di alcune sue poesie e scritti, sono stati stampati su pannelli trasparenti che ricoprono le facciate laterali esterne dell'ingresso.La 'Sandro Penna' \u00e8 stata \u00e8 inserita tra le biblioteche pi\u00f9 stravaganti del mondo, descritta come una \u00abdelle 10 biblioteche in cui un amante di libri si deve assolutamente recare una volta nella vita. Posti straordinari, pensati da designer stravaganti che hanno trasformato le biblioteche in luoghi d'attrazione turistica\u00bb.\nIl patrimonio.\n19.800 volumi; 26 periodici; 177 videocassette; 1300 DVD; 81 audiolibri; 50 libri in corpo 16/18 per ipovedenti; 673\u00a0cd musicali.\nL'organizzazione degli spazi e delle raccolte.\nLa biblioteca si sviluppa su tre piani: al piano terreno si trovano le funzioni dedicate all'ospitalit\u00e0, alle informazioni, al prestito, all'emeroteca e ai documenti multimediali; inoltre, si trova collocato il fondo Sereni contenente circa mille libri, donato dalla scrittrice Clara Sereni e il fondo Trani costituito dalla collezione di 1000 dischi in vinile, di musica classica, operistica, musica leggera italiana fino agli anni 60 circa. Il primo piano ospita la sala di lettura, con le postazioni multimediali e la parte pi\u00f9 consistente del patrimonio librario; il secondo, quello pi\u00f9 suggestivo, ospita la 'sala Ragazzi' con i libri adatti alle varie fasce di et\u00e0.\nUna particolare attenzione \u00e8 stata dedicata ai piccolissimi e alle loro famiglie, con la creazione di uno spazio per il progetto Nati per leggere; la sala ospita anche laboratori, letture, animazioni e progetti di promozione della lettura rivolti alle scuole.\nL'intera collezione \u2013 libri, riviste, cd e DVD - disposta a scaffale aperto, \u00e8 direttamente fruibile dagli utenti per la consultazione in sede e il prestito. Inoltre \u00e8 disponibile la navigazione internet libera e gratuita tramite i pc della biblioteca o in modalit\u00e0 Wi-Fi con propri dispositivi mobili."}
{"id": "4357037", "revid": "671029", "url": "https://it.wikipedia.org/wiki?curid=4357037", "title": "Torneo di Viareggio 2013", "text": "Il Torneo di Viareggio 2013, sessantacinquesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio, si \u00e8 svolto dall'11 al 25 febbraio 2013. I sorteggi dei gironi sono stati effettuati il 9 gennaio 2013.\nIl torneo \u00e8 stato vinto per la prima volta dall', vincitore in finale sul .\nFormato.\nLe 48 squadre partecipanti sono state suddivise in due gruppi, A e B, costituiti da 6 gironi ciascuno. Le quattro squadre di ogni girone si affrontano in gare di sola andata. Si qualificano agli ottavi di finale le sei prime classificate e le due migliori seconde di ogni gruppo. Dalla seconda fase in poi le squadre si incontreranno tra di loro in gara unica ad eliminazione diretta. In caso di parit\u00e0 al termine dei tempi regolamentari degli ottavi di finale si proceder\u00e0 all'esecuzione dei calci di rigore. Dai quarti di finale in poi dopo i tempi regolamentari, due tempi supplementari da 15 minuti ciascuno, seguiti in caso di parit\u00e0 dai calci di rigore."}
{"id": "4357040", "revid": "124464100", "url": "https://it.wikipedia.org/wiki?curid=4357040", "title": "Fakhruddin Ali Ahmed", "text": ""}
{"id": "4357045", "revid": "767487", "url": "https://it.wikipedia.org/wiki?curid=4357045", "title": "40 fucili al Passo Apache", "text": "40 fucili al Passo Apache (\"40 Guns to Apache Pass\") \u00e8 un film del 1967 diretto da William Witney.\n\u00c8 un film western statunitense con Audie Murphy, Michael Burns e Kenneth Tobey.\nTrama.\nTerritorio dell'Arizona, 1868. Gli indiani Apache, guidati da Cochise, sono sul sentiero di guerra. Per cercare di tenerli testa, bisogna andare a ritirare quaranta nuovi fucili a ripetizione. Alla fine la missione sar\u00e0 affidata al capitano Coburn, che riuscir\u00e0 a portarla a termine. Resta per\u00f2 sul campo una delle reclute con sui si era fatto accompagnare, Mike.\nProduzione.\nIl film, diretto da William Witney su una sceneggiatura di Willard W. Willingham (che interpreta anche un piccolo ruolo) e della moglie Mary Willingham, fu prodotto da Grant Whytock per la Columbia Pictures Corporation tramite la Admiral Pictures e la Robert E. Kent Productions e girato a Lovejoy Buttes, a Lancaster, North Ranch, ad Agoura Hills, e nel Red Rock Canyon State Park a Cantil, in California.\nDistribuzione.\nIl film fu distribuito con il titolo \"40 Guns to Apache Pass\" negli Stati Uniti dal 1\u00ba maggio 1967 al cinema dalla Columbia Pictures.\nAlcune delle uscite internazionali sono state:\nCritica.\nSecondo Leonard Maltin il film \u00e8 un \"convenzionale western con tutti i luoghi comuni del genere\"."}
{"id": "4357047", "revid": "46931", "url": "https://it.wikipedia.org/wiki?curid=4357047", "title": "40 Guns to Apache Pass", "text": ""}
{"id": "4357048", "revid": "1114711", "url": "https://it.wikipedia.org/wiki?curid=4357048", "title": "Roland Rahm", "text": "Carriera.\nCon la ha disputato i Giochi olimpici del 1980 (10\u00ba posto) e gli Europei 1983 (12\u00ba posto). Ha collezionato 157 presenze e 1.903 punti con la propria Nazionale.\nHa vinto 6 campionati svedesi con la maglia dell'Alvik (1979, 1981, 1982, 1983, 1986 e 1995)."}
{"id": "4357055", "revid": "1584712", "url": "https://it.wikipedia.org/wiki?curid=4357055", "title": "Themyscira", "text": "Themyscira () \u00e8 un'isola nazione immaginaria dell'Universo DC, luogo di origine di Wonder Woman e delle sue sorelle Amazzoni. Nota anche come Isola Paradiso fin dalla prima comparsa di Wonder Woman e dell'isola su \"All-Star Comics\" n. 8 (dicembre 1941), fu rinominata Themyscira con il rilancio del personaggio nel 1987 in \"Wonder Woman\" (vol. 2) n. 1.\nPre-Crisi (1941-1987).\nQuando la terra natia di Wonder Woman fu introdotta per la prima volta nel 1941, ci si rifer\u00ec ad essa come all'Isola Paradiso, un'isola segreta e nascosta abitata dalle mitologiche Amazzoni. Le Amazzoni si stancarono dei modi malvagi degli uomini nell'antica Grecia dopo essere state schiavizzate da Ercole, e decisero di separarsi in quest'isola dove avrebbero potuto praticare metodi pi\u00f9 pacifici di vita e coltivare le loro menti. Dato che l'isola fu benedetta dagli dei dell'Olimpo, a nessun uomo fu permesso di metterci piede. Quando l'aereo dell'ufficiale dell'intelligence della United States Army Steve Trevor vi si schiant\u00f2 durante la seconda guerra mondiale, fu guarito nella vicina Isola della Guarigione grazie alle cure della Principessa Diana, figlia della Regina dell'isola, Ippolita. Diana presto dovette competere contro altre Amazzoni per diventare Wonder Woman, rappresentante dell'Isola Paradiso che avrebbe accompagnato Steve Trevor nel viaggio di ritorno al \"Mondo degli Uomini\" e aiutarlo a combattere contro i nemici dell'Asse. Fu stabilito che tutte le Amazzoni erano adepte ad una disciplina chiamata \"proiettili e braccialetti\" in cui erano abili a sviare e respingere i proiettili sparatele contro utilizzando bracciali di metallo sui loro polsi.\nQuesta storia delle origini rimase intatta in tutto il corso della Golden e Silver Age dei fumetti, fino alla storia del 1985-1986 \"Crisi sulle Terre infinite\". Con la conclusione della serie limitata, la maggior parte dei personaggi dell'Universo DC furono sottoposti ad alcuni aggiornamenti o retcon nella storia dei loro fumetti, e Wonder Woman fu uno di questi numerosi personaggi la cui intera continuit\u00e0 fu rinnovata.\nPost-Crisi (1987-presente).\nIl rilancio di Wonder Woman del 1987 stabil\u00ec che le Amazzoni erano le anime reincarnate di donne massacrate dagli uomini nel corso della preistoria. Formate dalla creta oltre 3000 anni prima e con nuove vite donate loro da cinque dee dell'Olimpo - Artemide, Atena, Demetra, Estia e Afrodite - alle Amazzoni furono donate l'immortalit\u00e0, una grande forza fisica, sensi altamente acuti, bellezza, saggezza e amore le une per le altre. Furono incaricate di insegnare i meriti della virt\u00f9, dell'amore e dell'uguaglianza agli uomini del \"Mondo Patriarcale\". Fondarono la Citt\u00e0-Stato di Themyscira nell'antica Turchia, governate dalle sorelle Ippolita e Antiope. Ares, il dio della Guerra e avversario capo delle Amazzoni, manipol\u00f2 il fratellastro Ercole perch\u00e9 radunasse delle forze e attaccasse Themyscira. Ercole sottomise e devast\u00f2 Ippolita, e le sue forze riuscirono a saccheggiare Themyscira e a rendere le Amazzoni sue schiave. Ippolita preg\u00f2 le dee per un aiuto. Atena decise di aiutarla, ma solo alla condizione che non andassero contro il loro scopo di creazione cercando vendetta contro i loro assalitori. Quando accettarono i termini, Atena liber\u00f2 le Amazzoni dalle loro catene, ma una volta liberate, per\u00f2, le Amazzoni procedettero al massacro della maggior parte dei loro assalitori. Antiope guid\u00f2 una forza di Amazzoni in Grecia, cercando vendetta su Ercole. Come decretato dalle dee, Ippolita guid\u00f2 il resto delle Amazzoni verso un'isola remota dove, sotto pena per il loro fallimento come insegnanti, divennero guardiane del Portale del Destino, prevenendo cos\u00ec la fuga dei mostri all'interno. Rinominando l'isola paradiso Themyscira come la loro capitale caduta, le Amazzoni cominciarono le loro nuove vite, erigendo edifici e monumenti e perfezionando le loro abilit\u00e0 come artigiane e guerriere.\nPer secoli le Amazzoni di Themyscira vissero in uno stato di perfetta armonia con il loro territorio. Non conobbero il razzismo, anche se molte di loro considerarono la lontana Trib\u00f9 di Amazzoni di Antiope un po' pi\u00f9 che selvaggia. Non pensarono mai in termini di sesso maschile; la parola \"poliziotto\" per loro era aliena fino alla partenza di Diana verso il mondo esterno. L'omosessualit\u00e0 era completamente accettata - mentre alcune Amazzoni erano caste, altre avevano delle amorevoli consorti. La loro citt\u00e0 era completamente composta di architettura Greco-Romana precedente al 1200 a.C., e indossavano abbigliamento, toghe, sandali e armature del periodo greco. Le Amazzoni indossavano anche Braccialetti di Sottomissione come costante memento del loro passato, anche se solo Diana era in grado di respingere i proiettili con essi. Erano ferventi religiose, adoravano i loro dei come divinit\u00e0 viventi. Artemide era la loro dea principale, e la adoravano con il sacrificio di un cervo. Le Amazzoni celebravano la loro creazione ogni anno nel Pasto delle Cinque, commemorando le dee che le portarono in vita.\nOccasionalmente, le Nereidi portarono sulle coste di Themyscira giovani neonate che altrimenti sarebbero morte annegate. Chiamate le \"emesse\", queste bambine venivano cresciute spiritualmente negli ideali Amazzoni, e quindi rimandate misticamente al loro luogo di scomparsa. Julia Kapatelis, la prima amica di Diana nel Mondo dei Patriarchi, fu una di queste bambine.\nThemyscira \u00e8 solitamente ubicata nel Triangolo delle Bermude, ma possiede l'abilit\u00e0 magica di teletrasportarsi in ogni localit\u00e0 spaziale o periodo temporale desiderato dalle sue abitanti.\nL'entrata di Wonder Woman.\nIn tempi recenti la figlia di Ippolita, Diana, anche nota come Wonder Woman, divenne ambasciatrice per il mondo esterno. Con l'aiuto di Diana, le Amazzoni aprirono le coste di Themyscira ai dignitari del \"Mondo dei Patriarchi\". Le creature sotto il Portale del Destino furono sconfitte, e per un certo periodo le Amazzoni distrussero le loro armature da battaglia come testamento di un nuovo periodo di pace. Le Amazzoni aprirono le loro frontiere ai dignitari del mondo dei Patriarchi, maschi e femmine, ma in cambio furono distrutte quasi del tutto da Eris, dea della Discordia. Le Amazzoni condussero anche un proprio tour degli Stati Uniti, dove furono incolpate dell'assassinio di numerose persone dai discendenti di Antiope, da assassini mercenari di Bana-Mighdall e da Circe. Fu durante la Guerra degli Dei che le Amazzoni ricrearono la loro armonia, decidendo ancora una volta di diventare guerriere. Circe trapiant\u00f2 numerose di queste donne mercenarie di Bana-Mighdall, chiamata la \"Trib\u00f9 Perduta\", a Themyscira, dove, dopo aver combattuto contro le Amazzoni gi\u00e0 presenti, unirono le forze alle loro per fermare Circe. Le due sezioni di Amazzoni formarono una difficile tregua, vivendo ognuna ad un limite opposto dell'isola.\nLa Professoressa Julia Kapatelis, cara amica di Wonder Woman e delle Amazzoni, fu pi\u00f9 avanti presentata con dei fondi da parte del National Geographic Society per localizzare la citt\u00e0 turca originale di Themyscira. Sfortunatamente, Julia dovette abbandonare lo scavo a met\u00e0 una volta che un'amica di sua figlia si suicid\u00f2. Se la citt\u00e0 di Themyscira fu scavata a pieno o no non fu chiaramente mostrato.\nPi\u00f9 tardi ancora, le forze di Darkseid devastarono Themyscira durante una ricerca per localizzare gli dei greci, uccidendo per\u00f2 quasi la met\u00e0 delle Amazzoni. Quando ricominciarono la ricostruzione, le Amazzoni si ritrovarono tramutate in pietra. Questo fu il risultato della scomparsa degli dei dal piano mortale, e la connessione delle Amazzoni con le loro creatrici cominci\u00f2 a diminuire cos\u00ec da riconvertire i loro corpi allo stato primordiale. Con il ritorno degli dei all'Olimpo, le Amazzoni furono ritrasformate nel loro stato di sangue e carne. Ancora una volta, altre Amazzoni furono uccise durante un confronto con l'entit\u00e0 demoniaca nota come Neron.\nDato che Diana e Ippolita si avventurarono nel mondo dei Patriarchi come Wonder Woman per un lunghissimo periodo di tempo, le Bana e le Themysciriane furono manipolate fino allo scoppio di una guerra civile per mano di Magala, che fu impossessata dallo spirito dell'assassina di Antiope, Arianna. Utilizzando il disdegno preesistente che le trib\u00f9 provavano l'una per l'altra, Magala utilizz\u00f2 alleate in entrambe le citt\u00e0 Amazzoni per innescare il conflitto vendicativo. L'isola fu lasciata in rovina, e la guerra fu fermata quando Ippolita abol\u00ec la famiglia reale, rinunciando al trono.\nIn contrasto tranne che in idee politiche, le Amazzoni Bana e le Themysciriane unirono le forze contro le forze aliene di Imperiex. Themyscira, mossa misticamente nello spazio aperto, fu distrutta e centinaia di Amazzoni di entrambe le trib\u00f9 persero la vita. Quando Wonder Woman guid\u00f2 entrambe le trib\u00f9 in una preghiera ecumenica, incanalando il potere nel nuovo dio Darkseid, le donne guerriere aiutarono a distruggere Imperiex e il suo alleato, Brainiac 13.\nNuova Themyscira.\nDopo che l'isola venne distrutta da Imperiex durante la storia \"Our Worlds at War\", Themyscira fu ricostruita e ricollocata ancora una volta, questa volta nel Triangolo delle Bermuda. Progettato da personaggi del calibro di Julia Kapatelis, Martian Manhunter, Steve Trevor, l'architetto canadese Jean Claude Tibet, e la maestra di design Amazzone Kaleeza Fashed, la nuova Themyscira fu costruita con l'aiuto della tecnologia aliena. Aggiungendola alla ri-creazione dell'isola, Themyscira fu ricostituita dalle potenze combinate delle dee greche ed egiziane adorate dalle Amazzoni. Trasformate in una grande serie di isole fluttuanti dedicate al libero scambio di informazioni e idee, la nuova Themyscira fu governata dai membri di entrambe le trib\u00f9. Dopo qualche tempo Themyscira fu quasi distrutta da un gesto di rabbia dalla dea Era. A causa delle sue azioni l'isola cess\u00f2 di fluttuare a mezz'aria sotto il proprio potere e riassunse invece l'aspetto dell'isola tradizionale ancora una volta.\nDi recente, Themyscira fu sotto attacco delle forze degli O.M.A.C., come descritto in \"Crisi infinita\". A causa di questo attacco, cos\u00ec come numerosi altri attacchi che l'isola dovette soffrire da quando Diana divenne Wonder Woman, fu deciso che gli Olimpici e le dee di Bana-Mighdall avrebbero trasportato l'isola e i suoi abitanti (senza Diana) in una localit\u00e0 mai rivelata perch\u00e9 vivessero in pace.\nUn anno dopo.\nSotto la direzione dello scrittore Will Pfeifer le Amazzoni attaccarono Washington come rappresaglia per l'attacco all'isola nella miniserie in sei numeri \"Amazons Attack!\". Alla fine della serie i ricordi delle Amazzoni furono cancellate da Nonnina Bont\u00e0 (travestita da dea Atena), e furono mandate per il mondo con false identit\u00e0. Solo Ippolita e quattro membri della Guardia Reale rimasero a Themyscira.\nZeus quindi ricostitu\u00ec i loro ricordi e provvide al trasporto perch\u00e9 ritornassero a casa.\nRituale.\nCome mostrato nel fumetto, le Amazzoni avevano numerosi costumi e usanze. Alcune di queste includono:\nRituale di corteggiamento.\nQuando un'Amazzone desiderava corteggiarne un'altra, questa si presentava davanti alla compagna intesa e le offriva una noce di cocco. Dentro la noce di cocco vi era un seme nettarino tenuto in una collana e un braccialetto fatto di spine. Il seme nettarino significava generosit\u00e0, sperata ma non del tutto ricevuta. Il braccialetto di spine era parzialmente ricoperto di fiocchi blu, rossi e dorati. Il blu rappresentava la speranza, il rosso rappresentava il pericolo e l'oro rappresentava una richiesta alla dea Atena di provvedere alla benedizione. La corteggiatrice avrebbe tirato fuori la collana e avrebbe detto \u00abPerch\u00e9 tu sei piena di promesse\u00bb, benedicendola con un bacio e piazzando la collana intorno al collo della amata scelta. Poi avrebbe preso il braccialetto e avrebbe detto \u00abPerch\u00e9 tu conosca il cuore di un'altra\u00bb e glielo avrebbe messo al polso. Se la persona scelta a cui sarebbero stati fatti questi doni avesse accettato il corteggiamento, avrebbe indossato la collana e il braccialetto senza mai rimuoverli se non prima di aver accettato insieme alla corteggiatrice una mutuale lunga relazione. Finch\u00e9 le due Amazzoni avrebbero deciso di finalizzare la loro relazione, la coppia si sarebbe sottoposta ad una serie di test emotivi, fisici e mentali per vedere se la relazione intesa avrebbe potuto sopportare le prove della vita.\nPasto delle cinque.\nUna delle osservanze pi\u00f9 riverite a cui le Amazzoni Themysciriane tengono di pi\u00f9 \u00e8 chiamata il \"Pasto delle Cinque\". In questo giorno le Amazzoni rendono omaggio alle cinque dee originali che presero parte alla loro creazione. A parte le costanti preghiere e l'adorazione l'occasione ha inizio con una caccia in onore della dea Atena. Una mietitura viene celebrata in onore della dea Demetra. Un festino viene quindi tenuto in onore delle dee rimanenti. Questo \u00e8 il giorno pi\u00f9 santo delle Amazzoni Themysciriane. Il Pasto delle Cinque pi\u00f9 essere anche visto come il compleanno di ogni singola Amazzone di Themyscira, con la gloria dell'occasione messa ad onore delle loro creatrici.\nHiketeia.\nLe Amazzoni osservano un'antica costumanza greca chiamata , in cui una persona supplica le altre in cambio di sostentamento e protezione. La supplicante non deve essere accettata una volta che fa la proposta, ma quando viene accettata entrambe le fazioni decidono di prendere il contratto molto seriamente. Se il guardiano o il supplicante dovessero venire meno al loro dovere, le Erinni, antiche e selvagge portatrici di giudizio, le avrebbero massacrate istantaneamente. Quando l'Hiketeia viene offerta, la supplicante recita le seguenti parole al guardiano inteso: (Nome del potenziale guardiano), io sono (nome del potenziale servo). Mi offro in supplica a te. Io vengo senza protezione. Io vengo senza mezzi, senza onore, senza speranza, senza niente tranne me stessa a pregarti per avere protezione. Nella tua ombra ti servir\u00f2, dal tuo respiro respirer\u00f2, tramite le tue parole io parler\u00f2, per tua piet\u00e0 io vivr\u00f2. Con tutto il mio cuore, con tutto ci\u00f2 che posso offrirti, ti prego, nel nome di Zeus, che protegge tutti i supplicanti, accetta la mia supplica\".\nInviare avanti.\nQuando una bambina viene persa in mare, la piccola viene salvata dall'annegamento dalla dea Teti. Teti salvava le bambine mortali che lei considerava \"speciali\" e le trasportava al sicuro sull'Isola della Guarigione di Themyscira (i maschi sarebbero stati portati da qualche altra parte). Una volta sull'Isola, il fisico capo delle Amazzoni, Epione, le avrebbe trovate e avrebbe donato loro le dovute cure. Dopo di ci\u00f2, le piccole sarebbero state portate al palazzo reale dove un'Amazzone sarebbe stata selezionata come \"Guardiano d'Ispirazione\" della bambina. Alla bambina sarebbero state donate saggezza e forza di spirito tramite un bacio magico. Secondo l'Amazzone Pythia, Julia Kapatelis fu l'ultima di centinaia di neonate ad aver provato quest'esperienza nel 1937. La \"benedizione\" era in realt\u00e0 una suggestione subliminale per la bambina al fine di insegnarle la pace e l'uguaglianza per tutto il corso delle loro vite. Questa benedizione pu\u00f2 essere trasmessa anche ai discendenti delle bambine diventate adulte. Questa usanza \u00e8 chiamata \"Inviare/Mandare Avanti\". Una volta fatto ci\u00f2, la bambina viene considerata un'Amazzone e figlia spirituale dell'Amazzone che la bened\u00ec. Dopo qualche giorno di benedizioni e recupero, le bambine venivano portate di nuovo sulle coste dell'Isola dove sarebbero poi state riportate magicamente da Teti all'oceano e al luogo esatto di origine abbandonato.\nUnione con la Terra.\nTutte le Amazzoni Themysciriane possiedono l'abilit\u00e0 di alleviare i loro corpi dalle ferite e dalle tossine diventando un tutt'uno con il suolo della Terra e riformando nuovamente i loro corpi. La prima volta che lo fece Diana preg\u00f2 la dea Gea dicendo \u00abGea, ti prego. Dammi la forza. Tu sei la Terra che mi ha allattata, che mi ha nutrita e allevata. Attraverso te tutta la vita \u00e8 rigenerata. Il cerchio senza fine. Ti prego, madre Gea, riprendimi nel tuo grembo. Ti prego, rendimi meritevole\u00bb. Questo era un rituale molto sacro per le Themysciriane, da essere utilizzato solo in circostanze di estremissima necessit\u00e0.\nMorte.\nOriginariamente fu costruita una caverna sotto il Tempio dei Morti delle Amazzoni, dove venivano ricordati i morti. Dopo che il funerale Amazzone veniva celebrato, il corpo viene inserito nella caverna dove rimane a riposare in una citt\u00e0 dei morti. La Regina Ippolita ordina alla pretessa capo del tempio di rimanere da sola nella citt\u00e0 a sorvegliare i morti per mille anni prima di avere un rimpiazzo.\nLa tradizione fu poi cambiata poich\u00e9 le Amazzoni scoprirono che le pretesse spesso impazzivano a causa della solitudine. Una pretessa una volta port\u00f2 in vita i morti attraverso l'utilizzo della magia durante un raptus di follia. Subito dopo, le Amazzoni bruciarono i loro morti durante il quale le anime delle Amazzoni trapassate presero forma tra le fiamme prima di dirigersi verso il piano di esistenza successivo chiamato Campi Elisi.\nCreature.\nPre-Crisi.\nQuando nel fumetto di Wonder Woman fu mostrato che l'Isola Paradiso era la casa di canguri giganti che le Amazzoni cavalcavano come cavalli chiamati Kangas, il nome del Kanga di Diana era Jumpa.\nPost-Crisi.\nQuando il fumetto fu rinnovato e ricominci\u00f2 a met\u00e0 degli anni ottanta tutto ci\u00f2 fu cancellato e l'isola ospitava solo animali comuni come cervi, cinghiali, cavalli, e pesci. Le sole creature mitologiche/esotiche dell'isola esistevano sulla via per il sottomondo vicino al Portale del Destino, che le Amazzoni giurarono di mantenere intrappolate e di non lasciare mai evadere. Nelle acque che circondano Themyscira vivevano anche le Naiadi e nelle foreste le Driadi che passavano la maggior parte dei giorni a giocare, occasionalmente con le Amazzoni.\nNel 1999 lo scrittore Erik Luke si occup\u00f2 del fumetto di Wonder Woman e fece s\u00ec che alcune creature mitiche da tutto il mondo avessero asilo su Themyscira. Queste creature consistevano in Chirone il Centauro, un Pegaso bianco, Ladone il Drago, una Chimera e una Sfinge.\nQuindi lo scrittore Phil Jimenez scrisse il fumetto agli inizi degli anni 2000 e fece s\u00ec che anche numerosi dinosauri dalla terra di Skartaris trovassero un rifugio a Themyscira, in aggiunta alla ricomparsa dei Kangas sull'isola. Per\u00f2, nessun Kangas fu mostrato come animale da cavalcatura.\nLo scrittore Greg Rucka reintrodusse un secondo Pegaso perch\u00e9 servisse da compagno di cavalcate per Wonder Woman, ma questo era nero con gli occhi rossi. Si presume che viva su Themyscira.\nLa storia del 2007 \"Amazons Attack!\" descrisse che le Amazzoni possedevano creature come vespe giganti dello Stige e alcuni cavalli alati addomesticati, un enorme numero di chimere sellate, e tre orchi di taglia titanica. Quindi la storia del 2007/2008 \"Countdown a Crisi Finale\" introdusse una nuova rivelazione: l'isola era protetta da un branco di Megalodoni.\nQuando la scrittrice Gail Simone cominci\u00f2 a lavorare sul fumetto mostr\u00f2 che Ippolita si prendeva cura di alcuni grifoni nelle stalle reali. Introdusse anche l'isola di Thalarion, la casa dei Gargareani durante la storia \"Rise of the Olympians\". I Gargareani possedevano mandrie di cavalli alati simili a quelli Themysciriani ma possedevano anche greggi di leoni alati. Il loro leader, Achille, possedeva un elefante da combattimento di nome Mysia che aveva due tronchi, due bocche, tre occhi lucenti, una pelle impenetrabile e l'abilit\u00e0 di camminare sull'aria. Dato che i Gargareani si incorporarono tra le Amazzoni di Themyscira \u00e8 logico assumere che anche queste creature risiedessero l\u00ec.\nPoteri e abilit\u00e0 delle Amazzoni.\nTutte le Amazzoni Themysciriane possiedono vari gradi di forza, velocit\u00e0, resistenza e straordinari sensi super umani che erano tutti doni benedetti dagli dei quando furono create. Come mostrato da vari membri della trib\u00f9, sono in grado di spezzare l'acciaio e il calcestruzzo a mani nude, di fare salti di oltre 32 metri da ferme, di possedere un forte fattore di resistenza, guarigione avanzata e l'abilit\u00e0 di assorbire e interpretare una vasta quantit\u00e0 di conoscenza in brevissimi periodi di tempo. Le Amazzoni Themysciriane possiedono anche l'immortalit\u00e0 che permette loro di vivere indefinitamente in forma giovanile, ma che le lascia scoperte a potenziali ferite e morte dipendenti dalle loro azioni. Svilupparono anche alti livelli di addestramento nel combattimento corpo a corpo, perfezionato nel corso di oltre 3000 anni, e sono esperte nell'utilizzo di numerose armi da mano.\nLe Amazzoni Themysciriane possiedono l'abilit\u00e0 di alleviare i loro corpi dalle ferite e dalle tossine diventando un tutt'uno con il suolo della Terra e riformando nuovamente i loro corpi. La prima volta che lo fece Diana preg\u00f2 la dea Gea dicendo \u00abGea, ti prego. Dammi la forza. Tu sei la Terra che mi ha allattata, che mi ha nutrita e allevata. Attraverso te tutta la vita \u00e8 rigenerata. Il cerchio senza fine. Ti prego, madre Gea, riprendimi nel tuo grembo. Ti prego, rendimi meritevole\u00bb. Durante il periodo di John Byrne come scrittore del fumetto, fu affermato che questo era un rituale molto sacro, da essere utilizzato solo in casi estremi.\nEventi principali.\nOgni scrittore principale che scrisse il secondo volume di Wonder Woman descrisse il massacro di Themyscira:\nL'isola (o le isole) possono variare la loro posizione nello spazio e nel tempo."}
{"id": "4357056", "revid": "547034", "url": "https://it.wikipedia.org/wiki?curid=4357056", "title": "Tornei di tennis femminili nel 1949", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357063", "revid": "110157", "url": "https://it.wikipedia.org/wiki?curid=4357063", "title": "Ta\u00e7a de Portugal 2008-2009", "text": "La Ta\u00e7a de Portugal 2008-09 fu la 69\u00aa edizione della Coppa calcistica del Portogallo.\nSi tenne dal 30 agosto 2008 al 21 maggio 2009, giorno della finale che si svolse allo Stadio Nazionale tra e e che vide la vittoria di quest'ultima per la quattordicesima volta.\nPrimo turno.\nA questo turno partecipano tutte le squadre di Segunda e Terceira Divis\u00e3o, ad eccezione di alcune che entreranno direttamente al secondo turno. Le partite si sono giocate tra il 30 agosto e il 7 settembre 2008.\nSecondo turno.\nA questo turno partecipano le squadre qualificate dal primo turno, i club della Liga de Honra e i club della Segunda e Terceira Divis\u00e3o che non hanno dovuto prendere parte al primo turno. Le partite si sono svolte il 14 settembre 2008.\nTerzo turno.\nA questo turno partecipano le squadre qualificate dal secondo turno e le squadre appartenenti alla Primeira Liga. Le partite si sono giocate il 19 ottobre 2008.\nQuarto turno.\nLe partite si sono giocate il 9 novembre 2008.\nQuinto turno.\nLe partite si sono giocate il 13 e il 14 dicembre 2008.\nQuarti di finale.\nLe partite si sono giocate tra il 28 gennaio e il 17 febbraio 2009.\nSemifinali.\nL'andata si \u00e8 giocata il 3 e il 22 marzo, il ritorno il 22 aprile 2009.\nFinale.\nLa finale si \u00e8 giocata il 21 maggio 2009 all'Est\u00e1dio Nacional do Jamor di Oeiras."}
{"id": "4357067", "revid": "253269", "url": "https://it.wikipedia.org/wiki?curid=4357067", "title": "John Merivale", "text": "Biografia.\nGli esordi.\nNato a Toronto, figlio degli attori inglesi Philip Merivale e Viva Birkett, e figliastro dell'attrice Gladys Cooper, John Merivale fu educato in Inghilterra e studi\u00f2 alla Rugby School e al New College di Oxford. All'et\u00e0 di quindici anni apparve in un breve ruolo non accreditato nel film horror \"L'uomo invisibile\" (1933), ma la sua strada era destinata a diventare quella del palcoscenico. Nel 1937 il ventunenne Merivale apparve in una rappresentazione della pi\u00e8ce \"Sogno di una notte di mezza estate\" di William Shakespeare, in scena all'Old Vic di Londra, accanto a Vivien Leigh, Ralph Richardson e Anthony Quayle.\nTre anni pi\u00f9 tardi lavor\u00f2 nuovamente accanto alla Leigh durante la tourn\u00e9e americana che l'attrice e Laurence Olivier intrapresero tra il mese di marzo e il mese di giugno 1940. Nel dramma shakespeariano \"Romeo e Giulietta\", che fu rappresentato prima al Geary Theatre di San Francisco, quindi all'Auditorium di Chicago e infine al Teatro della 51\u00aa strada di New York, Merivale interpret\u00f2 sia il doppio di Laurence Olivier che il ruolo di Balthasar, servitore di Romeo. Il tour fu per\u00f2 un insuccesso di critica e di pubblico e le rappresentazioni a New York furono interrotte anticipatamente.\nIl teatro e il cinema.\nNel 1941 Merivale spos\u00f2 in prime nozze l'attrice americana Jan Sterling, dalla quale divorzier\u00e0 nel 1948.\nAllo scoppio della seconda guerra mondiale l'attore interruppe la propria carriera artistica e serv\u00ec come pilota nelle forze aree sia britanniche che canadesi. Nel 1946 ritorn\u00f2 a calcare i palcoscenici ed ebbe il ruolo da protagonista in una rappresentazione di successo della commedia \"Il ventaglio di Lady Windermere\" di Oscar Wilde. Apparve successivamente in teatro in \"Anne of the Thousand Days\" (1948-1949), \"The Day After Tomorrow\" (1950) e \"The Deep Blue Sea\" (1952-1953). Nello stesso periodo recit\u00f2 in alcune popolari serie televisive, quali \"Robert Montgomery Presents\" (1952).\nMerivale si riavvicin\u00f2 al grande schermo nella seconda met\u00e0 degli anni cinquanta, interpretando un breve ruolo non accreditato nel film \"La battaglia di Rio della Plata\" (1956) di Michael Powell ed Emeric Pressburger. Apparve successivamente nel ruolo di Robbie Lucas in \"Titanic, latitudine 41 nord\" (1958), nei panni del Dott. John Fielding in \"Caltiki, il mostro immortale\" (1959), un horror di produzione italiana, e di Edward Finsbury in \"Il circo degli orrori\" (1960).\nNel 1963 recit\u00f2 nel film \"I cinque volti dell'assassino\" (\"The List of Adrian Messenger\") di John Huston, un giallo di ambientazione britannica in cui interpret\u00f2 il breve ma incisivo ruolo di Adrian Messenger, lo scrittore che d\u00e0 il titolo originale al film e che ritiene di aver scoperto un collegamento tra una serie di morti sospette e apparentemente accidentali. Messenger viene per\u00f2 assassinato mentre sta tentando di acquisire prove concrete, e il prosieguo delle indagini viene assunto da Anthony Gethryn (George C. Scott), un agente dell'Intelligence a riposo. Nel film apparve anche Gladys Cooper, matrigna di Merivale, ma i due non recitarono nelle stesse sequenze.\nL'ultima apparizione cinematografica di Merivale risale al 1966 nella commedia di spionaggio \"Arabesque\", in cui recit\u00f2 accanto a Gregory Peck e Sophia Loren e in cui interpret\u00f2 il ruolo del Maggiore Sylvester Pennington Sloane.\nGli anni con Vivien Leigh.\nNei primi mesi del 1960, scritturato per il ruolo di Armand nella pi\u00e8ce \"Duel of Angels\", Merivale incontr\u00f2 nuovamente Vivien Leigh, con cui aveva recitato vent'anni prima durante la tourn\u00e9e americana di \"Romeo e Giulietta\". La collaborazione artistica in \"Duel of Angels\" divenne presto un sodalizio sentimentale fra i due attori. Merivale, uomo riservato e privo di pretese divistiche, con affettuosa discrezione si prese cura della Leigh e della sua salute durante gli ultimi e difficili sette anni di vita dell'attrice, minata dalla tubercolosi cronica e soggetta a frequenti e gravi disturbi depressivi.\nLe rappresentazioni di \"Duel of Angels\" ottennero un trionfale successo a New York e proseguirono durante l'anno 1960 anche a Los Angeles, San Francisco, Kansas City, Chicago, per concludersi al National Theatre di Washington. Per restare costantemente a fianco della Leigh, l'anno successivo Merivale intraprese con lei una lunga tourn\u00e9e con la compagnia dell'Old Vic in Australia e Nuova Zelanda, durante la quale la coppia recit\u00f2 nuovamente in \"Duel of Angels\", ne \"La dodicesima notte\" di Shakespeare e in \"La signora delle camelie\" di Alexandre Dumas (figlio). Concluso il tour in Oceania nel marzo 1962, i due proseguirono la tourn\u00e9e in America Latina e recitarono nelle principali capitali sudamericane fino al mese di maggio, riproponendo gli stessi tre lavori gi\u00e0 rappresentati in Australia.\nLa coppia torn\u00f2 sulle scene americane nel maggio 1966 con il dramma \"Ivanov\" di Anton \u010cechov, che era stato appena rappresentato con successo a Londra con l'interpretazione di John Gielgud. Durante la tourn\u00e9e statunitense, Merivale imperson\u00f2 il dottor L'vov, l'onesto medico che assiste la protagonista Anna Petrovna (la Leigh), moglie di Ivanov e malata di tubercolosi, commiserandola per il cinismo con cui il marito ne attende la morte, con l'obiettivo di risposarsi con una donna pi\u00f9 giovane.\nIl declino.\nDopo la morte di Vivien Leigh nel luglio 1967, Merivale si leg\u00f2 sentimentalmente all'attrice Dinah Sheridan. Nel 1970 gli vennero diagnosticati gravi disturbi renali che lo costrinsero a rallentare l'attivit\u00e0 artistica. La Sheridan gli fu accanto durante questo difficile periodo e l'unione fu coronata dal matrimonio, celebrato nel 1986.\nL'aggravarsi della malattia ai reni condusse Merivale alla morte il 6 febbraio 1990, all'et\u00e0 di 72 anni."}
{"id": "4357068", "revid": "547034", "url": "https://it.wikipedia.org/wiki?curid=4357068", "title": "Tornei di tennis femminili nel 1948", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357076", "revid": "547034", "url": "https://it.wikipedia.org/wiki?curid=4357076", "title": "Tornei di tennis femminili nel 1947", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357078", "revid": "729019", "url": "https://it.wikipedia.org/wiki?curid=4357078", "title": "UFC 78", "text": "UFC 78: Validation \u00e8 stato un evento di arti marziali miste tenuto dalla Ultimate Fighting Championship il 17 novembre 2007 al Prudential Center di Newark, Stati Uniti.\nRetroscena.\nSi tratta dell'evento numero 100 della promozione.\nInizialmente la serata prevedeva due attesi rematch dei pesi mediomassimi, ovvero Michael Bisping contro Matt Hamill e Rashad Evans contro Tito Ortiz, ma Hamill diede forfait per infortunio e Ortiz fu impegnato con il reality show \"The Celebrity Apprentice\", e cos\u00ec si decise per la sfida tra Bisping ed Evans: fu l'ultimo incontro del britannico come peso mediomassimo.\nL'evento prevedeva l'esordio in UFC del judoka cubano Hector Lombard, ma dei problemi legati al reperimento del visto d'ingresso impedirono il debutto al lottatore, il quale prosegu\u00ec la sua carriera in altre promozioni e mise piede nell'ottagono solamente nel 2012 con l'evento \"UFC 149: Faber vs. Barao\".\nPremi.\nAi vincitori sono stati assegnati 55.000$ per i seguenti premi:"}
{"id": "4357080", "revid": "767487", "url": "https://it.wikipedia.org/wiki?curid=4357080", "title": "Reveille", "text": "I Reveille sono stati un gruppo musicale statunitense formatosi nel 1998 a Harvard, Massachusetts. Dopo essersi sciolta nel 2003, la band ha tenuto un ultimo concerto nel 2008, quando la formazione originale si \u00e8 riunita per una sola serata."}
{"id": "4357082", "revid": "287204", "url": "https://it.wikipedia.org/wiki?curid=4357082", "title": "Heineken Open 2013 - Singolare", "text": "Il singolare dell'Heineken Open 2013 \u00e8 stato un torneo di tennis facente parte dell'ATP World Tour 2013.\nDavid Ferrer era il detentore del titolo, e si \u00e8 riconfermato per la terza volta consecutiva battendo in finale Philipp Kohlschreiber per 7-65, 6-1.\nTeste di serie.\nLe prime quattro teste di serie ricevono un bye per il secondo turno. "}
{"id": "4357083", "revid": "547034", "url": "https://it.wikipedia.org/wiki?curid=4357083", "title": "Tornei di tennis femminili nel 1946", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357085", "revid": "479409", "url": "https://it.wikipedia.org/wiki?curid=4357085", "title": "Locomotiva E.436", "text": ""}
{"id": "4357088", "revid": "454774", "url": "https://it.wikipedia.org/wiki?curid=4357088", "title": "Cattedrale di Tivoli", "text": ""}
{"id": "4357092", "revid": "290948", "url": "https://it.wikipedia.org/wiki?curid=4357092", "title": "Sinterizzazione termomeccanica", "text": ""}
{"id": "4357095", "revid": "110157", "url": "https://it.wikipedia.org/wiki?curid=4357095", "title": "EDA2R", "text": "Il recettore del fattore di necrosi tumorale 27, anche noto come recettore dell'ectodisplasina 2, \u00e8 una proteina recettoriale che, nell'essere umano, \u00e8 codificata dal gene EDA2R e fa parte della superfamiglia dei recettori del fattore di necrosi tumorale.\nDescrizione.\nEsistono due isoforme di ectodisplasina, EDA-A1 e EDA-A2, entrambe codificate dal gene della displasia ectodermica anidrotica. Il gene \"EDA2R\" codifica per un recettore che lega specificatamente l'isoforma EDA-A2. Tale proteina \u00e8 un recettore transmembrana di tipo III e contiene tre ripetizioni ricche in cisteina e un singolo dominio transmembrana, ma manca di un peptide di segnale N-terminale. Ne sono state descritte numerose isoforme, ma solo alcune sono state sufficientemente studiate.\nSignificato clinico.\nMutazioni di tale gene possono condurre a una sindrome caratterizzata dalla perdita dei capelli, delle ghiandole sudoripare e dei denti."}
{"id": "4357098", "revid": "682087", "url": "https://it.wikipedia.org/wiki?curid=4357098", "title": "Recettore del fattore di necrosi tumorale 27", "text": ""}
{"id": "4357100", "revid": "682087", "url": "https://it.wikipedia.org/wiki?curid=4357100", "title": "Recettore dell'ectodisplasina 2", "text": ""}
{"id": "4357101", "revid": "682087", "url": "https://it.wikipedia.org/wiki?curid=4357101", "title": "TNFRSF27", "text": ""}
{"id": "4357104", "revid": "2091899", "url": "https://it.wikipedia.org/wiki?curid=4357104", "title": "Wulff-Dieter Heintz", "text": "Biografia.\nHeintz si laure\u00f2 all'Universit\u00e0 Ludwig Maximilian di Monaco in astronomia nel 1953. Esegu\u00ec ricerche presso il Southern Observatory dell'Universit\u00e0 di Monaco di Baviera sul Monte Stromlo, in Australia. In seguito Peter van de Kamp lo invit\u00f2 all'Osservatorio Sproul come professore in visita nel 1969. Successivamente si un\u00ec allo staff e divenne direttore dell'osservatorio al ritiro di van de Kamp nel 1972. Rimase un cittadino tedesco ed era un esperto giocatore di scacchi, autore anche di un libro su questo gioco in lingua tedesca. Lasci\u00f2 la cattedra nel 1998, e mor\u00ec, dopo due anni di malattia, a Swarthmore, in Pennsylvania, all'et\u00e0 di 76 anni.\nIl caso della Stella di Barnard.\nPeter van de Kamp, il predecessore di Heintz a Swarthmore, present\u00f2 uno studio nel quale annunciava la scoperta di un sistema planetario attorno alla Stella di Barnard. Dopo il pensionamento di van de Kamp, nel 1972, nelle lastre fotografiche realizzate con il telescopio rifrattore Sproul furono evidenziati alcuni errori riguardo all'esistenza di un sistema planetario attorno alla stella. Dopo essere diventato direttore dell'osservatorio nel 1973, Heintz inizi\u00f2 a mettere in discussione i risultati del suo ex collega, diventando uno dei suoi pi\u00f9 ferventi oppositori; pubblic\u00f2 anche alcuni articoli critici a proposito della teoria di van de Kamp sulla stella di Barnard. Van de Kamp non ammise mai nessun errore e i rapporti tra loro si raffreddarono definitivamente."}
{"id": "4357105", "revid": "1933156", "url": "https://it.wikipedia.org/wiki?curid=4357105", "title": "Vincent Benedetti", "text": "Biografia.\nNato a Bastia, in Corsica nel 1817, nel 1840 entr\u00f2 in servizio nella sede degli affari esteri francese, venendo nominato come secondo del marchese de la Valette, che era console generale presso il Cairo. Trascorse otto anni in Egitto, venendo nominato console nel 1845. Nel 1848 fu nominato console a Palermo e nel 1851 accompagn\u00f2 il marchese de la Valette, che era stato nominato ambasciatore presso la Sublime Porta, come suo primo segretario.\nPer quindici mesi durante il progresso della guerra di Crimea ag\u00ec come \"incaricato d'affari\". Nel 1855, dopo aver rifiutato il posto di ministro a Teheran, venne assunto nel ministero degli Esteri a Parigi, e tenne l'incarico come segretario del congresso di Parigi (1855-1856). Negli anni successivi fu occupato principalmente nelle questioni italiane, cui egli era molto interessato, e Cavour pot\u00e9 sostenere di lui che era un italiano nel cuore. Venne scelto nel 1861 per essere il primo inviato di Francia presso il nuovo Regno d'Italia (prese parte attiva ai negoziati sulla questione romana, tra Ricasoli e il governo francese), ma si dimise dal suo incarico l'anno successivo a causa del giubilamento di \u00c9douard Thouvenel, che era stato il suo protettore, quando il partito anti italiano inizi\u00f2 a riscuotere consensi a Parigi. Nel 1864 fu nominato ambasciatore alla corte prussiana.\nBenedetti rimase a Berlino fino allo scoppio della guerra franco-prussiana nel 1870, e nel corso di questi anni svolse un ruolo importante nelle vicende diplomatiche europee. La sua posizione fu resa difficile dal fatto che Napoleone III non usava tenerlo pienamente a parte del corso delle faccende della politica francese. Nel 1866 scoppiata la guerra austro-prussiana, durante le settimane critiche che seguirono il tentativo di Napoleone di intervenire tra la Prussia e l'Austria, segu\u00ec il quartier generale prussiano in marcia su Vienna, e nel corso di una visita nella capitale austriaca contribu\u00ec a organizzare i preliminari dell'armistizio, poi firmato a Nikolsburg.\nDopo la fine della guerra austro-prussiana, fu incaricato di presentare a Bismarck la richiesta francese di \"risarcimento\" per la neutralit\u00e0 mantenuta dalla Francia durante la guerra austro-prussiana, venendo anche incaricato di gestire con la Prussia l'accordo per una annessione francese del Belgio e del Lussemburgo (cui aspirava fermamente Luigi Napoleone). Tenne colloqui con Bismarck su un progetto di trattato in cui la Prussia prometteva il suo appoggio alla Francia in merito all'annessione del Belgio. Questo trattato non fu mai concluso, ma la minuta dell'accordo, vergata da Benedetti, fu tenuta nascosta da Bismarck e, nel 1870, pochi giorni dopo lo scoppio della guerra, venne pubblicata dal Cancelliere sulle colonne del \"The Times\".\nNel corso del 1867 Benedetti fu occupato nell'affare del Lussemburgo, durante il quale la Francia tent\u00f2 di acquisire il ducato dai Paesi Bassi. Tale vicenda suscit\u00f2 un clamore immediato in Germania per l'opposizione dei pan-nazionalisti, tanto che sembrava che la Prussia fosse pronta a dichiarare guerra alla Francia sulla questione. Il governo francese non riusc\u00ec ad annettersi il ducato nella successiva Conferenza di Londra, che conferm\u00f2 l'indipendenza del Lussemburgo, ricevendo la garanzia per la preservazione dell'indipendenza del possedimento da parte di tutte le grandi potenze europee.\nNel mese di luglio 1870, quando la candidatura del principe di Hohenzollern al trono di Spagna fu resa nota, Benedetti fu incaricato dal duca de Gramont, ministro degli esteri, di presentare al re di Prussia, che si trovava allora presso Bad Ems, le richieste francesi secondo le quali il re avrebbe dovuto costringere il principe a ritirare la candidatura, e poi promettere egli stesso che tale candidatura non sarebbe mai pi\u00f9 stata rinnovata. Quest'ultima richiesta fu presentata da Benedetti al re in un abboccamento informale sul lungomare di Ems (immortalato in una foto rimasta celebre).\nIl testo del dispaccio, sul quale erano stati registrati i risultati dell'incontro, fu pubblicato sui giornali europei, dopo essere stato artatamente contraffatto da Bismarck, assegnando una carica di irriverenza ai modi tenuti dal re, con lo scopo deliberato di far credere ai francesi che Benedetti e la Francia fossero stati duramente oltraggiati da Guglielmo. Ci\u00f2 infiamm\u00f2 l'opinione pubblica francese, facendo pendere l'ago della deliberazione del governo francese verso la dichiarazione di guerra ai danni della Prussia (vd. Cause della guerra franco-prussiana). Benedetti sar\u00e0 poi duramente attaccato nel suo paese per la sua condotta come ambasciatore, e il duca di Gramont tenter\u00e0 di gettare su di lui la responsabilit\u00e0 per il fallimento della diplomazia francese."}
{"id": "4357110", "revid": "1628923", "url": "https://it.wikipedia.org/wiki?curid=4357110", "title": "Reazione di ciclizzazione di Nazarov", "text": "La reazione di ciclizzazione di Nazarov, anche nota semplicemente come reazione di Nazarov o ciclizzazione di Nazarov, \u00e8 una reazione di chimica organica utile alla sintesi dei ciclopentenoni. Prende il nome dal suo scopritore, Ivan Nazarov (1906-1957), lo scienziato russo che l'ha descritta per primo a partire dal 1949.\nNella forma tradizionale, utilizza un acido di Lewis per promuovere la ciclizzazione. Varianti moderne fanno uso di organosilicati che mostrano maggiore regioselettivit\u00e0 nella formazione dell'alchene nel prodotto.\nMeccanismo di reazione.\nLa reazione tradizionale inizia con l'attivazione del chetone con l'acido di Lewis. Il catione cos\u00ec formato pu\u00f2 essere considerato equivalente ad un catione sull'atomo di carbonio del chetone. Segue una reazione periciclica elettrociclica con 4 elettroni. Secondo le regole di Woodward-Hoffmann, la molecola deve quindi ruotare con un movimento conrotatorio. Questa propriet\u00e0 pu\u00f2 essere dedotta dalla stereoselettivit\u00e0 del prodotto. L'eliminazione di un atomo di idrogeno forma il doppio legame finale.\nVarianti moderne tendono a migliorare i difetti di questo meccanismo: l'acido di Lewis \u00e8 spesso necessario in quantit\u00e0 stochiometrica, la regioselettivit\u00e0 del doppio legame non \u00e8 precisa portando alla formazione di prodotti multipli, ed infine diversi centri stereogenici vengono distrutti nella reazione."}
{"id": "4357111", "revid": "104485", "url": "https://it.wikipedia.org/wiki?curid=4357111", "title": "Ciclizzazione di Nazarov", "text": ""}
{"id": "4357112", "revid": "104485", "url": "https://it.wikipedia.org/wiki?curid=4357112", "title": "Reazione di Nazarov", "text": ""}
{"id": "4357113", "revid": "1114711", "url": "https://it.wikipedia.org/wiki?curid=4357113", "title": "Peter Andersson (cestista)", "text": "Carriera.\nHa militato nel S\u00f6dert\u00e4lje Basketbollklubb dal 1973 al 1989, disputando 646 partite e realizzando 4.629 punti totali.\nCon la ha disputato i Giochi di Mosca 1980."}
{"id": "4357115", "revid": "729019", "url": "https://it.wikipedia.org/wiki?curid=4357115", "title": "UFC 72", "text": "UFC 72: Victory \u00e8 stato un evento di arti marziali miste tenuto dalla Ultimate Fighting Championship il 16 giugno 2007 all'Odyssey Arena di Belfast, Regno Unito.\nRetroscena.\nSi tratta del terzo evento UFC tenutosi in Europa ed il primo di questi non ospitato in Inghilterra.\nRich Franklin avrebbe dovuto affrontare Martin Kampmann, ma quest'ultimo s'infortun\u00f2 e venne sostituito con Yushin Okami.\nLa prevista sfida tra Jake O'Brien e Tom Murphy salt\u00f2 a causa di un acciacco capitato al primo.\nPremi.\nAi vincitori sono stati assegnati 40.000$ per i seguenti premi:"}
{"id": "4357116", "revid": "599013", "url": "https://it.wikipedia.org/wiki?curid=4357116", "title": "Peter Andersson", "text": ""}
{"id": "4357124", "revid": "2091899", "url": "https://it.wikipedia.org/wiki?curid=4357124", "title": "Hr. Ms. Johan Maurits van Nassau", "text": "La Hr. Ms. \"Johan Maurits van Nassau\" fu una cannoniera della Marina militare olandese, unica della sua classe, entrata in servizio nel 1933; partecip\u00f2 alle fasi iniziali della seconda guerra mondiale, finendo affondata il 14 maggio 1940 durante l'invasione tedesca dei Paesi Bassi.\nStoria.\nImpostata nei cantieri Koninklijke Maatschappij de Schelde di Flessinga il 17 luglio 1931, la nave venne varata il 20 agosto 1932 con il nome di \"Johan Maurits van Nassau\", in onore di Giovanni Maurizio di Nassau-Siegen (1604\u20131679). L'unit\u00e0 entr\u00f2 poi in servizio il 5 aprile 1933. La nave era stata specificamente costruita per svolgere compiti di sorveglianza nelle Antille Olandesi, dove alcuni sconfinamenti di ribelli venezuelani nel corso del 1928 avevano intaccato il prestigio e la sovranit\u00e0 olandese sull'arcipelago; la \"Maurits van Nassau\" fu costruita come versione migliorata della precedente classe Flores, di cui riprendeva l'armamento principale (tre cannoni da 150\u00a0mm) ma con un notevole incremento dell'armamento antiaereo.\nAllo scoppio della seconda guerra mondiale nel settembre del 1939, la \"Maurits van Nassau\" si trovava nelle Indie occidentali impegnata in normali attivit\u00e0 di pattugliamento, in attesa di essere rilevata dalla nuova cannoniera in arrivo dalla madrepatria. Rientrata nei Paesi Bassi, il 10 maggio 1940 la cannoniera fu coinvolta negli eventi dell'invasione tedesca degli stessi: dislocata inizialmente al largo di Flessinga, fu attaccata da bombardieri tedeschi ma riusc\u00ec a non riportare danni e ad abbattere un velivolo nemico. Il 12 maggio ricevette l'ordine di bombardare insieme al cacciatorpediniere l'aeroporto di Waalhaven, vicino a Rotterdam, occupato da reparti di paracadutisti tedeschi, ma mentre le due navi erano in rotta per l'obiettivo furono attaccate da bombardieri nemici e il \"Van Galen\" affondato, portando alla cancellazione della missione. Tornata a Den Helder, quello stesso 12 maggio la cannoniera prese parte alla battaglia dell'Afsluitdijk, sostenendo con i suoi cannoni i reparti dell'esercito olandese impegnati contro la 1. Kavallerie-Division tedesca.\nDavanti al disfacimento delle difese olandesi, il 14 maggio 1940 la cannoniera ricevette ordine di salpare da Den Helder alla volta dell'Inghilterra insieme ai dragamine \"Jan van Brakel, Douwe Aukes\" e \"Nautilus\" e alle torpediniere \"G 13\" e \"G 15\". Nel pomeriggio, circa 16 chilometri ad ovest di Callantsoog, il piccolo convoglio olandese fin\u00ec sotto attacco da parte dei bombardieri tedeschi: la \"Maurits van Nassau\", l'unit\u00e0 di maggiori dimensioni, attir\u00f2 l'attenzione dei piloti tedeschi venendo colpita da due o tre bombe che appiccarono il fuoco al deposito delle munizioni; l'unit\u00e0 fu abbandonato dall'equipaggio e si inabiss\u00f2 poco dopo. Diciassette marinai olandesi morirono nell'affondamento o successivamente a causa delle ferite riportate, sebbene gran parte dell'equipaggio dell'unit\u00e0 fosse prontamente recuperato dalla nave soccorso \"Dorus Rijkers\"."}
{"id": "4357147", "revid": "110157", "url": "https://it.wikipedia.org/wiki?curid=4357147", "title": "Lipasi ormone-sensibile", "text": "La Lipasi ormone-sensibile o ormono-sensibile, o HSL (dall'inglese \"Hormone-sensitive lipase\") \u00e8 un enzima della famiglia delle lipasi, ed \u00e8 il principale responsabile della mobilizzazione dei trigliceridi dal tessuto adiposo. Anche se ritenuto il principale attivatore della lipolisi, esistono altre lipasi che intervengono in sinergia per attuare questo processo, come la monoacilglicerolo lipasi (MAGL) e la lipasi adiposa del trigliceride (ATGL). Sebbene la HSL sia citata soprattutto per la sua attivit\u00e0 nel tessuto adiposo, essa \u00e8 presente anche in altri tessuti, come nel muscolo scheletrico, in cui catalizza la lipolisi dei trigliceridi intramuscolari (IMTG).\nCaratteristiche.\nL'HSL \u00e8 il principale enzima responsabile della lipolisi, cio\u00e8 la mobilizzazione dei trigliceridi depositati in diversi tessuti, principalmente nel tessuto adiposo e nel muscolo scheletrico. La mobilizzazione degli acidi grassi \u00e8 di primaria importanza dal momento che questi costituiscono la maggiore fonte energetica nei mammiferi. Venne chiamata \"ormone-sensibile\" perch\u00e9 la risposta all'attivit\u00e0 ormonale venne scoperta prima di quella della lipoproteina lipasi (LPL). Il suo nome riflette il fatto che esso viene attivato da una serie di segnali a cascata che coinvolgono il cAMP (Adenosina monofosfato ciclico) e l'enzima protein-chinasi A.\nSituata all'interno delle cellule adipose, l'HSL agisce sulla supercifice delle gocce lipidiche e catalizza l'idrolisi di due acidi grassi. In realt\u00e0 un altro enzima, la monoacilglicerolo lipasi (MAGL), \u00e8 responsabile della rimozione del terzo acido grasso. La mobilizzazione dei grassi depositati consiste nell'idrolisi dei trigliceridi situati all'interno degli adipociti ad acidi grassi e glicerolo. Questi acidi grassi, detti \"liberi\" perch\u00e9 non pi\u00f9 esterificati, prendono anche il nome di FFA o NEFA (\"Free Fatty Acids\" o \"Non-Esterified Fatty Acids\"). Questi vengono rilasciati nel plasma sanguigno trasportati dall'albumina (proteina trasportatrice), cos\u00ec che possano rendersi disponibili ai tessuti. Di conseguenza, per ogni trigliceride depositato vengono rilasciati tre acidi grassi e un glicerolo.\nL'attivit\u00e0 della HSL pu\u00f2 essere regolata molto precisamente. Essa viene attivata in risposta ad agenti \u03b2-adrenergici come le catecolammine (adrenalina, noradrenalina), e viene disattivata dalla defosforilazione in risposta all'insulina e ad altri agenti anti-lipolitici (cio\u00e8 che impediscono la mobilizzazione del grasso).\nNella fase post-prandiale, in risposta ad elevate quantit\u00e0 di insulina, l'HSL viene disattivata, mentre viene stimolata l'esterificazione degli acidi grassi liberi in trigliceridi dall'unione col glicerolo, e di conseguenza il deposito negli adipociti. A digiuno l'attivit\u00e0 della HSL aumenta, mentre viene inibito l'enzima antagonista, la lipoproteina lipasi (LPL), responsabile dell'accumulo di grassi nel tessuto adiposo. Di conseguenza il meccanismo di esterificazione e deposito non viene attivato. Esiste quindi una regolazione enzimatica coordinata, mediata per via endocrina, in grado di attivare o disattivare gli enzimi deputati al deposito o al rilascio di acidi grassi nel tessuto adiposo.\nL'HSL \u00e8 regolata dalla fosforilazione in maniera simile alla glicogeno fosforilasi nel fegato. Essa viene attivata dall'elevazione dei livelli cellulari di cAMP (Adenosina monofosfato ciclico) in risposta ad alcuni regolatori. Probabilmente nell'uomo i pi\u00f9 importanti di questi sono le catecolammine, rappresentate dall'adrenalina (ormone presente nel plasma) e la noradrenalina (neurotrasmettitore secreto dai nervi simpatici). Il glucagone ha un potente effetto lipolitico \"in vitro\", ma sembra non influire in maniera rilevante sulla mobilizzazione dei grassi nell'uomo \"in vivo\".\nDi primaria importanza \u00e8 anche la disattivazione della HSL mediante defosforilazione da parte dell'insulina. Questo effetto molto potente risponde rapidamente (entro pochi minuti) a concentrazioni relativamente basse di insulina. Quindi l'insulina non solo promuove il deposito di grassi, ma ne limita la mobilizzazione. L'insulina ha un'ulteriore azione nel limitare la mobilizzazione del grasso. Gli acidi grassi rilasciati da parte della HSL sono disponibili all'esterificazione tramite la via dell'acido fosfatidico. L'insulina stimola questa via metabolica aumentando l'approvvigionamento di glicerolo 3-fosfato. Quindi l'insulina agisce sia inibendo l'attivit\u00e0 della HSL e assorbendo acidi grassi aumentando la loro ri-esterificazione.\nLa fosforilazione del HSL sembra svolgere pi\u00f9 di un semplice cambiamento nella sua conformazione. Sembra che, nella sua forma defosforilata inattiva, sia presente nel citosol cellulare. Quando viene fosforilata, essa si sposta verso la superficie delle gocce lipidiche iniziando ad idrolizzare i trigliceridi depositati.\nUn'altra proteina coinvolta in questo processo \u00e8 la perilipina. Questa molecola proteica \u00e8 abbondante nel tessuto adiposo bianco, e sembra avvolgere le gocce lipidiche. La perilipina \u00e8 anche un substrato per la fosforilazione inviando segnali simili a quelli della HSL. Quando viene fosforilata, essa viene rimossa dalle gocce lipidiche permettendo l'accesso alla HSL.\nPer anni la HSL \u00e8 stata considerata l'enzima chiave nella regolazione della lipolisi del tessuto adiposo. Tuttavia oggi si crede che una lipasi scoperta recentemente chiamata desnutrina o lipasi adiposa del trigliceride (ATGL) catalizza il primo passaggio nell'idrolisi dei trigliceridi.\nHSL nel muscolo scheletrico.\nLa HSL e la ATGL sono presenti anche nel muscolo scheletrico, in particolare nelle fibre ad alta capacit\u00e0 aerobica ossidativa, ovvero le fibre di tipo 1. Queste due lipasi agiscono per idrolizzare una modesta quantit\u00e0 di trigliceridi per fornire energia al muscolo in attivit\u00e0. La lipolisi nel muscolo \u00e8 attivata dalla contrazione muscolare cos\u00ec come dai segnali indotti dall'adrenalina."}
{"id": "4357148", "revid": "62004", "url": "https://it.wikipedia.org/wiki?curid=4357148", "title": "Trofeo Comune di Acquanegra sul Chiese", "text": "Il Gran Premio d'Autunno - Trofeo Comune di Acquanegra sul Chiese \u00e8 una corsa in linea maschile di ciclismo su strada che si disputa in provincia di Mantova nel mese di ottobre. \u00c8 riservata agli under-23, ed \u00e8 classificata come gara di classe UCI 1.19.\nStoria.\nIl Trofeo Comune di Acquanegra sul Chiese viene organizzato annualmente in ottobre dal \"Pedale Castelnovese\" in collaborazione con il Comune di Acquanegra sul Chiese. La corsa si svolge in un circuito tra le strade della cittadina dell'Alto Mantovano e non presenta particolari difficolt\u00e0 altimetriche, rendendola adatta agli arrivi in volata. Tra i vincitori troviamo velocisti, passati poi tra i professionisti, come Oscar Gatto, Jacopo Guarnieri, Elia Viviani e Andrea Guardini.\nDal 2007 la gara ha assunto la denominazione di Trofeo Comune di Acquanegra sul Chiese - Gran Premio d'Autunno.\nAlbo d'oro.\n\"Aggiornato all'edizione 2018.\""}
{"id": "4357155", "revid": "74801", "url": "https://it.wikipedia.org/wiki?curid=4357155", "title": "Charles Joseph de Villers", "text": "Biografia.\nCharles de Villers fu membro dell\u2019\"Acad\u00e9mie des sciences, belles-lettres et arts\" di Lione dal 1764 al 1810.\nFu amico di Philibert Commerson (1727\u20131773), Jean-Emmanuel Gilibert (1741\u20131814) e Marc Antoine Louis Claret de La Tourrette (1729\u20131793).\nPossedeva un gabinetto di curiosit\u00e0 e si interess\u00f2 alla fisica e alla matematica."}
{"id": "4357160", "revid": "599013", "url": "https://it.wikipedia.org/wiki?curid=4357160", "title": "Archie Manning", "text": "Carriera professionistica.\nDopo una straordinaria carriera nel football universitario con gli Ole Miss dell'Universit\u00e0 del Mississippi, Manning fu scelto dai New Orleans Saints come secondo assoluto nel Draft NFL 1971.\nManning gioc\u00f2 coi Saints per dieci stagioni e fu una delle poche note liete di quegli anni in una franchigia costantemente agli ultimi posti della NFL. Mentre giocava a New Orleans, i Saints conclusero nove stagioni con un record negativo e solo una volta arrivarono a un bilancio di vittorie vicino al 50% (1979). Tuttavia, Manning era molto rispettato dai colleghi nella lega. Per esempio, Archie sub\u00ec ben 340 sack. Secondo lo scrittore di Sports Illustrated Paul Zimmerman, gli uomini delle linee difensive avversarie, \"Jack Youngblood in particolare,\" erano noti per riuscire facilmente ad avventarsi su Manning, difeso poveramente dalla propria linea offensiva, e cercavano di non colpirlo troppo duro.\nDa parte sua, Manning sembr\u00f2 apprezzare la gentilezza di Youngblood, dicendo al Los Angeles Times, il 23 settembre 1974 \"I quattro della linea difensiva dei Rams sono i migliori che abbia mai affrontato. Devo dire che Youngblood era abbastanza gentile da aiutare a rialzarmi ogni volta che mi scaraventava (col sedere) a terra.\" Today, Manning scherz\u00f2 sul fatto che la carriera di Youngblood non sarebbe stata cos\u00ec di successo se non ci fosse stato lui \"Dovrei essere io a presentarlo. Non sarebbe dentro [la Hall of Fame] se non ci fossi stato io su cui mettere a segno i sack.\"\nNel 1972, Manning guid\u00f2 la lega in passaggi tentati e completati e la National Football Conference in yard passate, anche se il record della squadra fu solo 2\u201311\u20131. Archie non disput\u00f2 l'intera stagione 1976 dopo un'operazione chirurgica alla sua spalla destra. Nel 1978 fu nominato giocatore della NFC dell'anno da UPI dopo aver guidato i Saints a un record di 7\u20139. Quello stesso anni, Archie fu inserito nella formazione ideale della NFC sia da UPI che da The Sporting News.\nManning fu convocato per il Pro Bowl nel 1978 e 1979. La sua carriera si concluse con gli Houston Oilers (1982\u20131983) e i Minnesota Vikings (1983\u20131984). Nei suoi tredici anni nella NFL complet\u00f2 2.011 passaggi su 3,642 per 23.911 yard, 125 touchdown e 173 intercetti subiti. Corse inoltre per 2.197 yard e 18 touchdown. Il suoi 2.011 passaggi completati al momento del ritiro lo collocarono al 17\u00ba posto nella storia della lega. Il suo record come titolare fu di 35\u2013101\u20133 (26,3%), il peggior nella storia della NFL tra i quarterback con almeno cento presenze da titolare. Si ritir\u00f2 senza aver mai giocato per una squadra che avesse raggiunto un record positivo o raggiunto i playoff."}
{"id": "4357163", "revid": "1442080", "url": "https://it.wikipedia.org/wiki?curid=4357163", "title": "Campionato europeo di pallavolo maschile Under-20 1986", "text": "Il campionato europeo juniores di pallavolo maschile 1986 si \u00e8 svolto dal 17 al 24 luglio 1986 a Pazard\u017eik e Plovdiv, in Bulgaria. Al torneo hanno partecipato 12 squadre nazionali europee e la vittoria finale \u00e8 andata per la prima volta alla Bulgaria.\nRegolamento.\nLe dodici sono state divise in tre gironi: al termine della prima fase, le prime due classificate di ogni girone hanno acceduto al girone per il primo posto, conservando il risultato dello scontro diretto, mentre le ultime due classificate classificate hanno acceduto al girone per il settimo posto, conservando il risultato dello scontro diretto.\nPodio.\nCampione.\nBulgaria(Primo titolo)\nSecondo posto.\nRomania\nTerzo posto.\nGermania Ovest"}
{"id": "4357171", "revid": "767487", "url": "https://it.wikipedia.org/wiki?curid=4357171", "title": "Ludvigs Putni\u0146\u0161", "text": "Carriera.\nClub.\nQuando ha giocato in nazionale militava nell'ASK Riga.\nNazionale.\nHa esordito in nazionale il 28 agosto 1938 nell'amichevole contro la Cecoslovacchia, la sua gara dur\u00f2 solo un tempo, venendo sostituito da Vaclavs Bordu\u0161ko.\nHa totalizzato 3 presenze, senza reti all'attivo."}
{"id": "4357172", "revid": "539461", "url": "https://it.wikipedia.org/wiki?curid=4357172", "title": "Coniugi Rosenberg", "text": ""}
{"id": "4357174", "revid": "767487", "url": "https://it.wikipedia.org/wiki?curid=4357174", "title": "Tornei di tennis femminili nel 1945", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della seconda guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships, unico torneo dello Slam disputato durante la guerra.\nGennaio.\n\"Nessun evento\""}
{"id": "4357175", "revid": "287204", "url": "https://it.wikipedia.org/wiki?curid=4357175", "title": "Morgan Moore Moulder", "text": "Nato a Linn Creek, Missouri, si laure\u00f2 in legge alla Cumberland University di Lebanon nel 1927, ed un anno dopo cominci\u00f2 l'attivit\u00e0 forense nella sua citt\u00e0 natale.\nFu eletto \"prosecuting attorney\" della Contea di Camden nel 1928, e fu successivamente riconfermato in questa carica fino al 1938, quando torn\u00f2 all'attivit\u00e0 di avvocato.\nIl governatore del Missouri lo nomin\u00f2 giudice dell'11\u00ba distretto giudiziario tra l'aprile del 1947 ed il dicembre del 1948.\nIntraprese poi la carriera politica con il Partito Democratico: fu ininterrottamente deputato alla Camera dei rappresentanti dal 1949 al 1963 (per i primi due mandati come rappresentante della 2\u00aa circoscrizione del Missouri, per le successive della 11\u00aa).\nAlle elezioni del 1962 non fu ricandidato, e torn\u00f2 all'attivit\u00e0 forense a Camdenton, dove mor\u00ec nel 1976."}
{"id": "4357176", "revid": "16758", "url": "https://it.wikipedia.org/wiki?curid=4357176", "title": "Morgan M. Moulder", "text": ""}
{"id": "4357179", "revid": "16758", "url": "https://it.wikipedia.org/wiki?curid=4357179", "title": "Morgan Moulder", "text": ""}
{"id": "4357184", "revid": "729019", "url": "https://it.wikipedia.org/wiki?curid=4357184", "title": "Nuova linea Kei\u014d", "text": "La \u00e8 un'interconnessione di 3,6\u00a0km fra la stazione di Sasazuka, sulla linea Kei\u014d e la stazione di Shinjuku sulla linea Shinjuku della metropolitana di Tokyo, realizzata per permettere i servizi diretti lungo le due linee. La linea \u00e8 a scartamento ridotto di 1372\u00a0mm e conta 4 stazioni, inclusi gli estremi.\nStoria.\nLa nuova linea Kei\u014d venne aperta il 30 ottobre 1978. Con il completamento dell'ultimo segmento della linea Shinjuku, nel 1980 vennero avviati i servizi diretti sulle due linee.\nCaratteristiche.\nLa nuova linea Kei\u014d segue il percorso della linea principale lungo la strada nazionale 20 K\u014dsh\u016b Kaid\u014d in sotterranea, ad eccezione di un breve tratto in superficie prima di raggiungere Sasazuka.La linea, sebbene sia un'estensione della linea Shinjuku della metropolitana, la linea segue gli standard ferroviari, e quindi i treni che la percorrono sono realizzati appositamente per questo scopo. Durante alcuni eventi come quelli dell'Ippodromo di Tokyo la linea vede dei treni espressi speciali dalla Fuch\u016bkeibaseimonmae a Shinjuku.\nPresso la stazione di Shinjuku, la linea condivide l'infrastruttura con la linea Shinjuku della Toei, mentre la stazione di Hatsudai \u00e8 costituita da due canne sovrapposte. Superata la stazione di Hatagaya, la linea si sposta rispetto alla strada K\u014dsh\u016b Kaid\u014d, e si dirige verso sud per immettersi, alla stazione di Sasazuka, sulla linea Kei\u014d principale.\nPercorso.\nTutti i servizi, fermano a tutte le stazioni. Dopo Shinjuku, verso Motoyawata, i treni rapidi e semi espressi diventano locali, i treni espressi invece rimangono tali e saltano alcune fermate"}
{"id": "4357185", "revid": "564451", "url": "https://it.wikipedia.org/wiki?curid=4357185", "title": "Nuova Linea Kei\u014d", "text": ""}
{"id": "4357192", "revid": "547034", "url": "https://it.wikipedia.org/wiki?curid=4357192", "title": "Tornei di tennis femminili nel 1944", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della seconda guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships, unico torneo dello Slam disputato durante la guerra.\nFebbraio.\n\"Nessun evento\"\nDicembre.\n\"Nessun evento\""}
{"id": "4357193", "revid": "599013", "url": "https://it.wikipedia.org/wiki?curid=4357193", "title": "Benedettine di Priscilla", "text": "Le benedettine di Priscilla sono un istituto religioso femminile di diritto pontificio.\nStoria.\nLe origini della congregazione risalgono alla comunit\u00e0 delle sorelle dei poveri di Santa Caterina da Siena che aveva sede presso le catacombe di Priscilla a Roma: desiderando condurre una vita maggiormente contemplativa e di tipo benedettino, sotto la direzione di Giulio Belvederi, il 21 ottobre 1936 ventisette religiose si staccarono dall'istituto e diedero inizio alla nuova congregazione.\nLa stesura delle costituzioni fu affidata a Teodoro Suhr, priore dell'abbazia benedettina di San Girolamo in Urbe; il testo fu approvato dal cardinale Donato Raffaele Sbarretti Tazza, vescovo suburbicario di Sabina e Poggio Mirteto, che eresse canonicamente la congregazione il 20 gennaio 1937.\nNel 1940 una comunit\u00e0 di religiose della congregazione si stacc\u00f2 dall'istituto e, presso l'antica abbazia degli Umiliati di Viboldone, costitu\u00ec un monastero di benedettine.\nL'istituto ottenne il pontificio decreto di lode il 10 febbraio 1948 e il 21 marzo 1975 fu aggregato alla confederazione benedettina.\nAttivit\u00e0 e diffusione.\nLe suore collaborano all'attivit\u00e0 scientifica promossa dalla Santa Sede nel campo dell'archeologia sacra e delle antichit\u00e0 cristiane attraverso la stampa, la promozione di convegni, la guida nelle catacombe; inoltre, confezionano paramenti e arredi liturgici e organizzano ritiri spirituali.\nOltre che presso le catacombe di Priscilla, le suore sono presenti presso la Casa della Risurrezione di Montefiolo a Casperia e presso la Chiesa e la casa dell'Immacolata a San Felice Circeo; la sede generalizia \u00e8 sulla via Salaria a Roma.\nAlla fine del 2008 la congregazione contava 21 religiose in 3 case."}
{"id": "4357199", "revid": "110157", "url": "https://it.wikipedia.org/wiki?curid=4357199", "title": "Le maschere (Machiavelli)", "text": "Le maschere \u00e8 una commedia perduta di Niccol\u00f2 Machiavelli, scritta attorno al 1504, quando Machiavelli era Segretario della Repubblica fiorentina. La commedia, di intento satirico, pare fosse un atto unico in cui l'autore, ispirandosi al modello delle \"Nuvole\" del commediografo greco Aristofane, aveva inserito riferimenti a personaggi della scena politica contemporanea.\nForse si tratt\u00f2 di una perdita dolosa, causa il contenuto politico dell'opera. Ne viene infatti fatta menzione dal nipote di Machiavelli, Giuliano de' Ricci, che sembra si rifiut\u00f2 di trascriverne i frammenti.\nNote.\n4. Ludovica Radif, Le Maschere di Machiavelli, Imperia, Ennepilibri 2010"}
{"id": "4357201", "revid": "767487", "url": "https://it.wikipedia.org/wiki?curid=4357201", "title": "Tornei di tennis femminili nel 1943", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della seconda guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships, unico torneo dello Slam disputato durante la guerra.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\""}
{"id": "4357204", "revid": "124406469", "url": "https://it.wikipedia.org/wiki?curid=4357204", "title": "UFC 70", "text": "UFC 70: Nations Collide \u00e8 stato un evento di arti marziali miste tenuto dalla Ultimate Fighting Championship il 21 aprile 2007 alla Evening News Arena di Manchester, Regno Unito.\nRetroscena.\nSi tratta del secondo evento UFC tenutosi nel Regno Unito ed in generale in Europa, ed avvenne a distanza di quasi cinque anni dal primo, ovvero \"UFC 38: Brawl at the Hall\".\nIl main match tra Mirko Filipovi\u0107 e Gabriel Gonzaga avrebbe determinato il nuovo contendente al titolo dei pesi massimi UFC che era nelle mani di Randy Couture.\nLyoto Machida avrebbe dovuto affrontare Forrest Griffin, ma quest'ultimo diede forfait a causa di un'infezione e venne sostituito con David Heath.\nPremi.\nAi vincitori sono stati assegnati 30.000$ per i seguenti premi:"}
{"id": "4357208", "revid": "767487", "url": "https://it.wikipedia.org/wiki?curid=4357208", "title": "V1500 Cygni", "text": "V1500 Cygni, conosciuta anche come Nova Cygni 1975, fu una brillante nova apparsa nella costellazione del Cigno nel 1975. \u00c8 stata la seconda nova con la pi\u00f9 alta luminosit\u00e0 intrinseca del XX secolo, dopo CP Puppis, osservata nel 1942. Fu scoperta dal giapponese Kentaro Osada il 29 agosto 1975 quando era di terza magnitudine e ebbe il suo picco di luminosit\u00e0 il giorno successivo, quando brill\u00f2 di magnitudine 1,7 divenendo la seconda stella pi\u00f9 luminosa della costellazione del Cigno, dopo Deneb. Nei giorni seguenti cal\u00f2 rapidamente di luminosit\u00e0, scendendo di 7 magnitudini nei 45 giorni successivi al suo massimo. \u00c8 stata la nova con la pi\u00f9 rapida variazione di luminosit\u00e0 conosciuta; in lastre fotografiche di due giorni prima della scoperta era di magnitudine 9, mentre non era presente in foto scattate da Monte Palomar degli anni precedenti, che comprendevano stelle fino alla magnitudine 21.\nV1500 Cygni \u00e8 una variabile AM Herculis: sistemi binari stretti costituiti da una nana rossa che riversa materia su una nana bianca dotata di un forte campo magnetico. Nel caso di V1500 Cygni il periodo orbitale delle due componenti \u00e8 di circa 3,3 ore. La distanza della nova \u00e8 stata calcolata nel 1977 dall'Osservatorio McDonald in 1600 parsec, equivalenti a circa 6360 anni luce."}
{"id": "4357210", "revid": "125244836", "url": "https://it.wikipedia.org/wiki?curid=4357210", "title": "Tornei di tennis femminili nel 1942", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della seconda guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships, unico torneo dello Slam disputato durante la guerra.\nFebbraio.\n\"Nessun evento\"\nDicembre.\n\"Nessun evento\""}
{"id": "4357215", "revid": "1543377", "url": "https://it.wikipedia.org/wiki?curid=4357215", "title": "Razzie Awards 2012", "text": "La 33\u00aa edizione dei Razzie Awards si \u00e8 svolta il 23 febbraio 2013 al \"Magicopolis\" di Santa Monica, per premiare i peggiori film dell'anno 2012. Le candidature sono state annunciate l'8 gennaio 2013.\nIl film che ha ricevuto pi\u00f9 premi \u00e8 stato ' con sette, mentre i pi\u00f9 nominati sono stati: ' candidato a undici, \"Indovina perch\u00e9 ti odio\" con otto, \"Battleship\" con sette, \"Madea - Protezione testimoni\" con cinque e \"Una bugia di troppo\" con tre nomination. La scelta del Peggior prequel, remake, rip-off o sequel \u00e8 stata effettuata tramite il giudizio degli utenti del sito Rotten Tomatoes.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "4357216", "revid": "1652635", "url": "https://it.wikipedia.org/wiki?curid=4357216", "title": "Mario Bergamaschi (calciatore 1913)", "text": "Carriera.\nCresciuto nella Melegnanese, ha giocato a Legnano dove con i lilla ha esordito in Serie B il 30 settembre 1934 nella gara Legnano-Genova 1893 (0-2), a Lodi nel Fanfulla, poi dal 1937 al 1941 ha giocato quattro campionati consecutivi con il Brescia disputando 87 incontri e realizzando una rete. Ha fatto il suo esordio nel Brescia ad Ancona il 12 settembre 1937 in Anconitana-Brescia (2-1). Realizz\u00f2 la sua unica rete con la maglia delle rondinelle l'8 maggio 1938 nella gara Brescia-Venezia (2-4). Chiude la carriera a Gallarate."}
{"id": "4357220", "revid": "767487", "url": "https://it.wikipedia.org/wiki?curid=4357220", "title": "Tornei di tennis femminili nel 1941", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della seconda guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships, unico torneo dello Slam disputato durante la guerra.\nAprile.\n\"Nessun evento\""}
{"id": "4357221", "revid": "287204", "url": "https://it.wikipedia.org/wiki?curid=4357221", "title": "Blossom Cup 2013 - Singolare", "text": "Kimiko Date-Krumm era la detentrice del titolo, ma quest'anno ha deciso di non partecipare.\nIl singolare del torneo di tennis Blossom Cup 2013, facente parte della categoria ITF Women's Circuit, ha avuto come vincitrice Varatchaya Wongteanchai che ha battuto in finale Nade\u017eda Ki\u010denok 6\u20132, 65\u20137, 7\u201365."}
{"id": "4357231", "revid": "1573940", "url": "https://it.wikipedia.org/wiki?curid=4357231", "title": "Vespadelus baverstocki", "text": "Vespadelus baverstocki () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 35 e 43\u00a0mm, la lunghezza dell'avambraccio tra 26,5 e 31,4\u00a0mm, la lunghezza della coda tra 26,5 e 34\u00a0mm, la lunghezza del piede tra 3,9 e 5,5\u00a0mm, la lunghezza delle orecchie tra 9 e 11\u00a0mm e un peso fino a 7\u00a0g.\nAspetto.\nLa pelliccia \u00e8 lunga. Le parti dorsali sono grigio-brunastre, con la base dei peli nerastra, mentre le parti ventrali sono grigiastre, con la base dei peli nerastra. Le orecchie sono grigiastre, corte, ben separate tra loro e triangolari, il trago \u00e8 talvolta bianco. Le membrane alari sono grigiastre. La coda \u00e8 lunga e inclusa completamente nell'uropatagio. Il pene \u00e8 pendulo senza angolature verso il basso, mentre il glande \u00e8 a forma di imbuto.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata con frequenza modulata finale di 39-46 kHz.\nBiologia.\nComportamento.\nSi rifugia in piccoli gruppi fino a 60 individui all'interno di cavit\u00e0 degli alberi e fessure presenti negli edifici.\nAlimentazione.\nSi nutre di insetti.\nRiproduzione.\nLe femmine danno alla luce un piccolo alla volta.\nDistribuzione e habitat.\nQuesta specie \u00e8 diffusa nell'Australia occidentale centro-orientale, Territorio del Nord meridionale, Australia meridionale, Queensland sud-occidentale, Nuovo Galles del Sud occidentale e nello stato di Victoria nord-occidentale.\nVive nei boschi e nelle boscaglie aride e semi-aride.\nStato di conservazione.\nLa IUCN Red List, considerato il vasto areale, la tolleranza a diversi tipi di habitat e la popolazione presumibilmente numerosa, classifica \"V.baverstocki\" come specie a rischio minimo (LC)."}
{"id": "4357236", "revid": "310175", "url": "https://it.wikipedia.org/wiki?curid=4357236", "title": "Graia", "text": ""}
{"id": "4357237", "revid": "122356191", "url": "https://it.wikipedia.org/wiki?curid=4357237", "title": "Canzone per un'amica", "text": "Canzone per un'amica (nota anche come In morte di S.F.) \u00e8 una canzone di Francesco Guccini, scritta nel 1967 e pubblicata nello stesso anno all'interno del suo primo album, \"Folk beat n. 1\". \u00c8 nota per essere stata da sempre la canzone di apertura di ogni suo concerto.\nStoria.\nLa genesi della canzone deriva dalla morte di una cara amica di Guccini nel 1966 (Silvana Fontana). Cos\u00ec racconta Franco Ceccarelli componente della band Equipe 84, di cui Francesco era collaboratore:\nLa notizia arriv\u00f2 alle orecchie del cantautore mentre stava finendo di registrare le canzoni del suo album di esordio \"Folk beat n. 1\" a Milano; tornato a Pavana, scrisse quindi un brano in suo onore, \"In morte di S.F.\", con gli accordi del chitarrista Deponti, e lo inser\u00ec all'ultimo minuto nell'album. Il brano \"In morte di S.F.\", fu poi ridepositato dopo l'iscrizione di Guccini alla SIAE, con il testo a suo nome (la musica rimase intestata a Deponti), con delle lievi modifiche, ma soprattutto col titolo cambiato (per consentirne il rideposito) in \"Canzone per un'amica\". L'ANAS, infatti, fece pressioni per evitare una cattiva pubblicit\u00e0 in tema di sicurezza stradale, riuscendo a farle cambiare il titolo e a censurarla.\nNell'archivio delle opere musicali SIAE sono presenti, come opere distinte, sia \"In morte di S.F.\" sia \"Canzone per un'amica\", e per entrambe l'unico autore \u00e8 Francesco Guccini. Guccini, nelle incisioni dal vivo, user\u00e0 sempre il nuovo titolo.\nIl brano piacque cos\u00ec tanto anche ad Augusto Daolio, allora leader dei Nomadi, che la volle incidere l'anno successivo con la sua band (\u00e8 contenuta nell'album \"I Nomadi\").\nNel 1979 Guccini cant\u00f2 la canzone al concerto tenuto all'Arena Civica di Milano il 14 giugno per Demetrio Stratos, sul disco derivante da quel concerto la canzone \u00e8 accreditata con il titolo \"Per un amico\".\nNel 1995 Enrico Ruggeri esegu\u00ec la canzone in versione rock (con il titolo \"Canzone per una amica\") per l'album \"Tributo ad Augusto\" dedicato al cantante storico dei Nomadi Augusto Daolio.\nNel 1997 gli Aton's ne hanno inciso una versione prog-rock nella compilation \"Zarathustra's Revenge\" (Mellow Records).\nNel 2012 I Luf la reinterpretano nell'album \"I Luf cantano Guccini\".\nNel 2020 Graziano Romani la incide nell'album \"Augusto. Omaggio alla voce dei Nomadi\"\nL'incidente stradale.\nIl brano fu ispirato da un incidente stradale avvenuto marted\u00ec 2 agosto 1966, sull'autostrada del Sole. A circa 10\u00a0km dal casello di Reggio Emilia, la Rover 2000 TC su cui viaggiava Silvana Fontana con il fidanzato, improvvisamente valic\u00f2 l'aiuola spartitraffico, piombando sulla corsia di senso opposto e scontrandosi frontalmente con la Fiat 1500 di due bolognesi, che morirono sul colpo, mentre Silvana spir\u00f2 tre ore dopo nel nosocomio del vicino capoluogo provinciale. L'unico a salvarsi fu il fidanzato."}
{"id": "4357238", "revid": "110157", "url": "https://it.wikipedia.org/wiki?curid=4357238", "title": "Ubisoft Milano", "text": "Ubisoft Milano \u00e8 un'azienda italiana produttrice di videogiochi fondata nel 1998; sussidiaria del gruppo Ubisoft, ha sede a Milano in Via dei Missaglia 89/A."}
{"id": "4357239", "revid": "729019", "url": "https://it.wikipedia.org/wiki?curid=4357239", "title": "Linea Kei\u014d Sagamihara", "text": "La \u00e8 una linea ferroviaria suburbana giapponese a scartamento ridotto di 22,6\u00a0km posseduta e gestita dalla Kei\u014d Corporation. Collega la Ch\u014dfu, nella citt\u00e0 omonima della prefettura di Tokyo con la stazione di Hashimoto, ad Hashimoto, nella prefettura di Kanagawa. Da Ch\u014dfu alcuni treni possono continuare sulla linea Kei\u014d fino a Shinjuku, essendo le due ferrovie collegate.\nStoria.\nLa linea apr\u00ec inizialmente il 1\u00ba giugno 1916 con un tratto a binario singolo da Ch\u014dfu a Tamagawahara. Il 1\u00ba aprile 1924 venne inaugurato il raddoppio della linea, e il 1\u00ba maggio 1937 la stazione di Tamagawahara divenne Kei\u014d-Tamagawa. Seguirono i lavori di elettrificazione, che vennero completati il 4 agosto 1963. Seguirono diverse estensioni: nel 1971 fino a Kei\u014d-Yomiuri-Land, nel 1974 fino a Kei\u014d-Tama-Center, Minami-\u014csawa nel 1988 e infine Hashimoto nel 1990. Fra il 1992 e il 2001 era disponibile un servizio di espresso limitato, in seguito abolito, che fermava a Ch\u014dfu, Kei\u014d-Tama-Center e Hashimoto. In seguito alle richieste della prefettura di Kanagawa, a partire dal marzo 2013 il servizio verr\u00e0 ripristinato, effettuando, tuttavia, le stesse fermate dell'espresso sulla linea.\nStazioni.\nIl servizio locale ferma a tutte le stazioni. Gli altri servizi sono cos\u00ec indicati:"}
{"id": "4357240", "revid": "125691242", "url": "https://it.wikipedia.org/wiki?curid=4357240", "title": "Bibliografia su Dante", "text": "La bibliografia su Dante \u00e8 vastissima, per questo qui se ne dar\u00e0 un campione rappresentativo e sufficientemente ampio.\nCommenti antichi alla Divina Commedia.\nXIV secolo\nSecoli XV e XVI\nSecoli XVII e XVIII"}
{"id": "4357244", "revid": "38120", "url": "https://it.wikipedia.org/wiki?curid=4357244", "title": "In morte di S.F.", "text": ""}
{"id": "4357245", "revid": "38120", "url": "https://it.wikipedia.org/wiki?curid=4357245", "title": "In morte di S. F.", "text": ""}
{"id": "4357248", "revid": "200568", "url": "https://it.wikipedia.org/wiki?curid=4357248", "title": "Olio di chiodi di garofano", "text": "Olio di chiodi di garofano \u00e8 il nome con cui si indica l'olio essenziale estratto dal \"Syzygium aromaticum\".\nPreparazione.\nPossono essere utilizzate parti diverse della pianta: i boccioli, i fiori, il gambo e le foglie.\nI metodi impiegati sono: distillazione in corrente di vapore, estrazione con solvente ed estrazione con anidride carbonica in fase supercritica. Con i primi due metodi si possono avere problemi di decomposizione termica, idrolisi e dissoluzione nel solvente di composti d'interesse.\nComposizione chimica.\nSono stati individuati 23 composti costitutivi nell'olio essenziale di foglia:\nPropriet\u00e0.\nLe caratteristiche sono dovute principalmente alla elevata concentrazione di eugenolo.\nL'olio \u00e8 antibatterico, antifungino, insetticida, antiossidante, antiflogistico, antiemetico, analgesico e antispasmodico. L'Organizzazione mondiale della sanit\u00e0 ha stabilito che un'assunzione giornaliera di 2,5 mg/kg riduce i rischi per la salute.\nPu\u00f2 essere utilizzato come conservante per alimenti e farmaci."}
{"id": "4357252", "revid": "1114711", "url": "https://it.wikipedia.org/wiki?curid=4357252", "title": "Peter Gunterberg", "text": "Carriera.\nDal 1977 al 1982 ha militato nell'Alvik. Con la ha disputato i Giochi di Mosca 1980."}
{"id": "4357255", "revid": "1573940", "url": "https://it.wikipedia.org/wiki?curid=4357255", "title": "Vespadelus caurinus", "text": "Vespadelus caurinus () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 32 e 40\u00a0mm, la lunghezza dell'avambraccio tra 26,6 e 31,7\u00a0mm, la lunghezza della coda tra 24 e 35\u00a0mm, la lunghezza del piede tra 3,6 e 5,5\u00a0mm, la lunghezza delle orecchie tra 8 e 12\u00a0mm e un peso fino a 4,2\u00a0g.\nAspetto.\nLa pelliccia \u00e8 lunga. Le parti dorsali sono giallo-grigiastre chiare, mentre parti ventrali sono giallo crema. La base dei peli \u00e8 ovunque nerastra. Il muso \u00e8 bruno-nerastro, corto e largo, con due masse ghiandolari sui lati. Le orecchie sono bruno-grigiastre, corte, triangolari e ben separate tra loro. Le membrane alari sono bruno-grigiastre. La coda \u00e8 lunga e inclusa completamente nell'ampio uropatagio. Il glande \u00e8 compresso lateralmente.\nBiologia.\nComportamento.\nSi rifugia nei crepacci e nelle fessure all'interno di grotte, ammassi rocciosi, miniere abbandonate e canali di irrigazione. Forma piccoli gruppi, sebbene alcuni vivai possano contenere diverse centinaia di individui.\nAlimentazione.\nSi nutre di insetti.\nRiproduzione.\nLe femmine danno alla luce 1-2 piccoli alla volta tra ottobre e febbraio.\nDistribuzione e habitat.\nQuesta specie \u00e8 diffusa nell'Australia occidentale e Territorio del Nord settentrionali e su alcune delle isole dell'Arcipelago Bonaparte e su Groote Eylandt.\nVive nelle foreste monsoniche, boschi di piante rampicanti e savane.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"V.caurinus\" come specie a rischio minimo (LC)."}
{"id": "4357256", "revid": "790857", "url": "https://it.wikipedia.org/wiki?curid=4357256", "title": "Ubisoft Italia", "text": ""}
{"id": "4357261", "revid": "59976", "url": "https://it.wikipedia.org/wiki?curid=4357261", "title": "ACAC ARJ21", "text": ""}
{"id": "4357263", "revid": "1573940", "url": "https://it.wikipedia.org/wiki?curid=4357263", "title": "Vespadelus darlingtoni", "text": "Vespadelus darlingtoni () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 38 e 49\u00a0mm, la lunghezza dell'avambraccio tra 32,5 e 37,2\u00a0mm, la lunghezza della coda tra 29 e 38\u00a0mm, la lunghezza del piede tra 5,2 e 7\u00a0mm, la lunghezza delle orecchie tra 10 e 13\u00a0mm e un peso fino a 8,3\u00a0g.\nAspetto.\nLa pelliccia \u00e8 lunga e densa. Le parti dorsali sono castane, mentre le parti ventrali sono marroni. Una macchia triangolare nerastra \u00e8 presente sul labbro inferiore. Gli esemplari della Tasmania sono interamente nerastri. Le orecchie sono castane, corte, triangolari e ben separate tra loro. Le membrane alari sono marroni. La coda \u00e8 lunga e inclusa completamente nell'ampio uropatagio. Il pene \u00e8 corto e piegato verso il basso.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata con frequenza modulata finale di 38-46 kHz.\nBiologia.\nComportamento.\nSi rifugia all'interno delle cavit\u00e0 degli alberi in colonie fino a 60 esemplari. Cattura le prede all'interno della copertura forestale o sotto di essa.\nAlimentazione.\nSi nutre di insetti.\nRiproduzione.\nLe femmine danno alla luce un piccolo alla volta tra novembre e dicembre.\nDistribuzione e habitat.\nQuesta specie \u00e8 diffusa nel Queensland sud-orientale, Nuovo Galles del Sud orientale, stato di Victoria, Australia meridionale sud-orientale e sulle isole della Tasmania, dei Canguri, Flinders e di Lord Howe.\nVive nei boschi e nelle foreste pluviali, nei boschi umidi e aridi di Eucalipto, nei boschi subalpini e nelle brughiere fino a 1.300 metri di altitudine. Nella parte pi\u00f9 settentrionale dell'areale \u00e8 ristretto alle zone pi\u00f9 fredde ed elevate.\nStato di conservazione.\nLa IUCN Red List, considerato il vasto areale, la popolazione probabilmente numerosa e la presenza in diverse aree protette, classifica \"V.darlingtoni\" come specie a rischio minimo (LC)."}
{"id": "4357264", "revid": "731511", "url": "https://it.wikipedia.org/wiki?curid=4357264", "title": "Tornei di tennis femminili nel 1940", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della seconda guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'erano lo U.S. National Championships e gli Australian Championships unici tornei dello Slam disputati durante la guerra."}
{"id": "4357265", "revid": "1543377", "url": "https://it.wikipedia.org/wiki?curid=4357265", "title": "Down by the River", "text": "Down by the River \u00e8 un brano musicale composto dal musicista rock canadese Neil Young. La canzone venne inizialmente inserita come quarta traccia dell'album \"Everybody Knows This Is Nowhere\" del 1969 pubblicato a nome Neil Young &amp; Crazy Horse. Successivamente la traccia venne anche pubblicata in versione accorciata come singolo estratto dall'album negli Stati Uniti (B-side \"The Losing End\") e in Gran Bretagna (B-side \"Cinnamon Girl\").\nIl brano.\nYoung spieg\u00f2 la genesi del brano nelle note interne della sua raccolta antologica del 1977 \"Decade\", dove scrisse di aver composto \"Down by the River\", \"Cinnamon Girl\" e \"Cowgirl in the Sand\" mentre delirava a letto con la febbre alta nella sua casa di Topanga Canyon.\nTesto e musica.\nApparentemente il testo racconta la sinistra storia di un omicidio. Sembra che il protagonista del brano uccida la sua amata sparandole, sulle sponde di un fiume. L'assassino motiva il suo gesto dicendo che la ragazza lo aveva portato a tali vette emotive dalle quali non sarebbe pi\u00f9 potuto scendere. Neil Young ha fornito molteplici interpretazioni delle parole del testo spesso in netta contraddizione fra di loro. In un'intervista data a Robert Greenfield nel 1970, Young sment\u00ec che la traccia narrasse le gesta di uno psicopatico assassino affermando come \"non si trattasse di un vero omicidio. Non in senso letterale\". Aggiungendo poi che la tematica del brano trattava, molto meno drammaticamente, del \"provarci con una ragazza, senza riuscirci\". Invece, presentando la canzone durante un concerto a New Orleans tenutosi il 27 settembre 1984, Young conferm\u00f2 che il brano parlava di un uomo \"con un sacco di problemi a controllare se stesso\" che avendo scoperto la propria ragazza mentirgli, la incontra gi\u00f9 al fiume e le spara. Poche ore dopo, lo sceriffo giunge a casa dell'omicida e lo arresta.\n\"Down by the River\" inizia con il saltellante suono della chitarra elettrica seguita da basso e batteria prima dell'inizio del canto da parte di Young. Ci sono lunghi passaggi strumentali dopo ogni strofa dei primi due ritornelli, durante i quali Young suona brevi, secche note distorte alla chitarra elettrica.\nCritica.\nBrano tra i pi\u00f9 famosi del primo Young, \"Down by the River\" viene considerata un classico del suo repertorio. Il critico musicale di \"Rolling Stone\" Rob Sheffield defin\u00ec \"Down by the River\" e \"Cowgirl in the Sand\" i \"pezzi chiave\" di \"Everybody Knows This is Nowehere\", lodandone le sonorit\u00e0 asciutte e rock. Bill Janovitz di AllMusic descrisse il groove del brano come \"pigro, quasi funky\", affermando che ci\u00f2 compensava in parte \"l'oscura malevolenza del testo\".\nEsecuzioni dal vivo.\nEsecuzioni dal vivo del brano sono avvenute in maniera sporadica: ne esistono versioni acustiche accorciate, come quella sull'album \"Four Way Street\" di Crosby, Stills, Nash &amp; Young, ma anche torrenziali versioni da 12 minuti di durata, come in \"Live at the Fillmore East\" con i Crazy Horse. Nel 2002 al festival Rock am Ring in Germania, Young, accompagnato da Booker T Jones, Donald Dunn, e Frank Sampedro, suon\u00f2 \"Down by the River\" per ben 27 minuti. Al Farm Aid del 1998, Young si un\u00ec ai Phish durante una jam session di \"Runaway Jim\", guidandoli in una versione da 20 minuti di \"Down by the River\"."}
{"id": "4357267", "revid": "1573940", "url": "https://it.wikipedia.org/wiki?curid=4357267", "title": "Vespadelus douglasorum", "text": "Vespadelus douglasorum () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 35 e 44\u00a0mm, la lunghezza dell'avambraccio tra 34,3 e 37,8\u00a0mm, la lunghezza della coda tra 35 e 38\u00a0mm, la lunghezza del piede tra 4,8 e 6,1\u00a0mm, la lunghezza delle orecchie tra 11 e 12,5\u00a0mm e un peso fino a 6\u00a0g.\nAspetto.\nLa pelliccia \u00e8 lunga. Le parti dorsali variano dal grigio chiaro al giallo-olivastro, con dei riflessi giallastri sulla testa, le spalle, i piedi e gli avambracci, mentre le parti ventrali sono grigio chiaro. Il muso \u00e8 color cannella chiaro o giallo-arancio, corto e largo, con due masse ghiandolari sui lati. Le orecchie sono marroni chiare, corte, triangolari e ben separate. Le membrane alari sono marroni chiare. La coda \u00e8 lunga e inclusa completamente nell'ampio uropatagio.\nBiologia.\nComportamento.\nSi rifugia in gruppi fino a 80 esemplari all'interno di grotte o edifici. Cattura le prede principalmente lungo i corsi d'acqua.\nAlimentazione.\nSi nutre di insetti.\nRiproduzione.\nLe femmine danno alla luce un piccolo alla volta nella prima met\u00e0 della stagione umida, tra novembre e dicembre.\nDistribuzione e habitat.\nQuesta specie \u00e8 diffusa nella regione di Kimberley, nell'Australia Occidentale.\nVive nei boschi tropicali.\nStato di conservazione.\nLa IUCN Red List, considerato il vasto areale e la presenza in diverse aree protette, classifica \"V.douglasorum\" come specie a rischio minimo (LC)."}
{"id": "4357268", "revid": "1573940", "url": "https://it.wikipedia.org/wiki?curid=4357268", "title": "Vespadelus finlaysoni", "text": "Vespadelus finlaysoni () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 34 e 46\u00a0mm, la lunghezza dell'avambraccio tra 29,8 e 36,7\u00a0mm, la lunghezza della coda tra 31 e 42\u00a0mm, la lunghezza del piede tra 4 e 6\u00a0mm, la lunghezza delle orecchie tra 9 e 13\u00a0mm e un peso fino a 6,3\u00a0g.\nAspetto.\nLa pelliccia \u00e8 lunga. Le parti dorsali variano dal marrone scuro al nerastro con dei riflessi rossastri, mentre Le parti ventrali sono marroni. Il muso \u00e8 bruno-grigiastro, corto, leggermente rivolto all'ins\u00f9, largo, con due masse ghiandolari sui lati. Le orecchie sono bruno-grigiastre, corte, ben separate tra loro e triangolari. La coda \u00e8 lunga e inclusa completamente nell'uropatagio. Il glande \u00e8 a forma di bacchetta con l'estremit\u00e0 appuntita.\nBiologia.\nComportamento.\nSi rifugia in colonie all'interno di grotte, crepacci e miniere abbandonate.\nAlimentazione.\nSi nutre di insetti catturati vicino a specchi d'acqua..\nRiproduzione.\nDanno alla luce 1-2 piccoli alla volta, solitamente in qualsiasi periodo dell'anno nella parte pi\u00f9 settentrionale dell'areale e tra novembre e dicembre pi\u00f9 a sud.\nDistribuzione e habitat.\nQuesta specie \u00e8 diffusa nelle zone aride dell'Australia occidentale, Territorio del Nord, Queensland occidentale e Australia meridionale settentrionale.\nVive in ambienti rocciosi.\nStato di conservazione.\nLa IUCN Red List, considerato il vasto areale, la presenza in diverse aree protette, la tolleranza a diversi tipi di habitat e la popolazione numerosa, classifica \"V.finlaysoni\" come specie a rischio minimo (LC)."}
{"id": "4357270", "revid": "1573940", "url": "https://it.wikipedia.org/wiki?curid=4357270", "title": "Vespadelus pumilus", "text": "Vespadelus pumilus () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 35 e 44\u00a0mm, la lunghezza dell'avambraccio tra 28,1 e 32,9\u00a0mm, la lunghezza della coda tra 28 e 34\u00a0mm, la lunghezza del piede tra 4,2 e 6,1\u00a0mm, la lunghezza delle orecchie tra 9 e 12\u00a0mm e un peso fino a 6\u00a0g.\nAspetto.\nLa pelliccia \u00e8 lunga e lanuginosa. Le parti dorsali sono bruno-nerastre, mentre le parti ventrali sono marroni. Le orecchie sono bruno-nerastre, corte, triangolari e ben separate tra loro. Le membrane alari sono nerastre. La coda \u00e8 lunga e inclusa completamente nell'ampio uropatagio, il quale \u00e8 ricoperto di peli.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata con frequenza modulata finale di 50,5-58 kHz.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nRiproduzione.\nLe femmine danno alla luce un piccolo alla volta.\nDistribuzione e habitat.\nQuesta specie \u00e8 diffusa in tre zone separate del Queensland orientale, tra il tavoliere di Atherton e Newcastle, nel Nuovo Galles del Sud nord-orientale e sull'isola di Lord Howe.\nVive nelle foreste umide.\nStato di conservazione.\nLa IUCN Red List, considerato il vasto areale, la popolazione probabilmente numerosa e la presenza in diverse aree protette, classifica \"V.pumilus\" come specie a rischio minimo (LC)."}
{"id": "4357271", "revid": "1782831", "url": "https://it.wikipedia.org/wiki?curid=4357271", "title": "Wander (serie animata)", "text": "Wander (\"Wander Over Yonder\") \u00e8 una serie animata statunitense che \u00e8 andata in onda negli Stati Uniti con il primo episodio dal 16 agosto 2013 prima dello speciale \"\". Il creatore e produttore esecutivo della serie \u00e8 Craig McCracken, noto per essere il creatore e produttore esecutivo delle serie \"Le Superchicche\" e \"Gli amici immaginari di casa Foster\".\nUn'anteprima della serie \u00e8 stata mostrata al Comic-Con International 2012 da Disney Channel. Il primo promo mostrato negli Stati Uniti \u00e8 avvenuto il 19 luglio 2013 durante la prima TV di Teen Beach Movie. La regolare programmazione \u00e8 per il 13 settembre dello stesso anno.\nIn Italia \u00e8 stato trasmesso a partire dal 19 maggio 2014 su Disney XD.\nTrama.\nLa serie segue le avventure di Wander, un viaggiatore intergalattico eccessivamente ottimista e la sua migliore amica nonch\u00e9 destriero, Sylvia la Zbornak. I due viaggiano da un pianeta all'altro aiutando i vari abitanti della galassia a divertirsi e vivere liberi, ritrovandosi a fronteggiare le continue invasioni di Lord Terror, uno dei pi\u00f9 potenti supercattivi nella galassia, al comando del suo esercito di Occhi.\nLa prima stagione dello show \u00e8 a struttura episodica; ci sono pochi legami tra i vari episodi, che risultano perlopi\u00f9 autoconclusivi. Nella seconda stagione, tuttavia, viene introdotta una storia sequenziale; Lord Dominator un nuovo e misterioso supercattivo, inizia a sottomettere ogni pianeta della galassia, il tono dello show si fa pi\u00f9 serio e l'attenzione si sposta sull'incompetente Lord Terror, sulla sua ossessione di distruggere Wander, superare Lord Dominator e arrivare in testa alla classifica dei pi\u00f9 grandi cattivi della galassia. Di conseguenza, molti episodi sono strettamente legati da una trama generale che trover\u00e0 il suo culmine nello scontro finale con Lord Dominator."}
{"id": "4357272", "revid": "1573940", "url": "https://it.wikipedia.org/wiki?curid=4357272", "title": "Vespadelus regulus", "text": "Vespadelus regulus () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 36 e 46\u00a0mm, la lunghezza dell'avambraccio tra 28 e 34,4\u00a0mm, la lunghezza della coda tra 28 e 39\u00a0mm, la lunghezza del piede tra 4,3 e 6,7\u00a0mm, la lunghezza delle orecchie tra 9 e 13\u00a0mm e un peso fino a 7\u00a0g.\nAspetto.\nLa pelliccia \u00e8 lunga. Le parti dorsali sono marroni, mentre le parti ventrali sono grigiastre, con la base dei peli nerastra. il muso \u00e8 marrone, corto, leggermente rivolto all'ins\u00f9 e largo, con due masse ghiandolari sui lati. Le orecchie sono marroni, corte, triangolari e ben separate tra loro. Le ali sono marroni. La coda \u00e8 lunga e inclusa completamente nell'ampio uropatagio. Il pene \u00e8 pendulo, mentre il glande \u00e8 a forma di imbuto con delle pieghe laterali ben distinte.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata con frequenza modulata finale di 40-55 kHz.\nBiologia.\nComportamento.\nSi rifugia in colonie fino a 100 esemplari, spesso dello stesso sesso all'interno delle cavit\u00e0 degli alberi e negli edifici.\nAlimentazione.\nSi nutre di insetti.\nRiproduzione.\nLe femmine danno alla luce un piccolo alla volta dopo una gestazione di circa tre mesi.\nDistribuzione e habitat.\nQuesta specie \u00e8 diffusa nell'Australia occidentale, Australia meridionale meridionali, stato di Victoria, Nuovo Galles del Sud meridionale e orientale, Queensland sud-orientale e isole di Tasmania e dei Canguri.\nVive dalle foreste umide di sclerofillo ai boschi semi-aridi e Mallee fino a 1.700 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa, la presenza in diverse aree protette e la tolleranza a diversi tipi di habitat , classifica \"V.regulus\" come specie a rischio minimo (LC)."}
{"id": "4357274", "revid": "1573940", "url": "https://it.wikipedia.org/wiki?curid=4357274", "title": "Vespadelus troughtoni", "text": "Vespadelus troughtoni () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 38 e 44\u00a0mm, la lunghezza dell'avambraccio tra 33 e 36,4\u00a0mm, la lunghezza della coda tra 31 e 38\u00a0mm, la lunghezza del piede tra 4,8 e 6,2\u00a0mm, la lunghezza delle orecchie tra 10 e 13\u00a0mm e un peso fino a 6,7\u00a0g.\nAspetto.\nLa pelliccia \u00e8 lunga. Le parti dorsali sono marroni scure cosparse di peli con la punta rossastra sulla testa e dietro le orecchie, mentre le parti ventrali sono fulve con la base dei peli nerastra. Il muso \u00e8 corto, leggermente rivolto all'ins\u00f9 e largo, con due masse ghiandolari sui lati. Le orecchie sono grigio scure, ben separate tra loro e triangolari. Le membrane alari sono giallo-brunastre. La coda \u00e8 lunga e inclusa completamente nell'uropatagio. Il pene \u00e8 pendulo, con la punta rigonfia e privo dell'angolatura verso il basso, mentre il glande \u00e8 diritto e affusolato.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata con frequenza modulata finale di 49-53,5 kHz.\nBiologia.\nComportamento.\nSi rifugia in zone ben illuminate all'interno di grotte e tunnel minerari, solitamente in piccoli gruppi, sebbene siano state osservate colonie fino a 500 individui.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Queensland orientale e nel Nuovo Galles del Sud nord-orientale.\nVive nelle foreste aride e nei boschi tropicali associati ad ambienti rocciosi.\nStato di conservazione.\nLa IUCN Red List, considerato il vasto areale, la popolazione numerosa, la presenza in diverse aree protette, la tolleranza a diversi tipi di habitat e la mancanza di serie minacce, classifica \"V.troughtoni\" come specie a rischio minimo (LC)."}
{"id": "4357276", "revid": "1573940", "url": "https://it.wikipedia.org/wiki?curid=4357276", "title": "Vespadelus vulturnus", "text": "Vespadelus vulturnus () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 35 e 48\u00a0mm, la lunghezza dell'avambraccio tra 26,2 e 32,8\u00a0mm, la lunghezza della coda tra 28 e 34\u00a0mm, la lunghezza del piede tra 3,9 e 5,5\u00a0mm, la lunghezza delle orecchie tra 9 e 12\u00a0mm e un peso fino a 6,8\u00a0g.\nAspetto.\nLa pelliccia \u00e8 lunga. Le parti dorsali sono bruno-giallastre scure, mentre le parti ventrali sono bruno-giallastre, con la base dei peli nerastra. Le orecchie sono marroni, corte, triangolari e ben separate tra loro. Il trago \u00e8 talvolta bianco. Le membrane alari sono grigio-brunastre chiare. La coda \u00e8 lunga e inclusa completamente nell'ampio uropatagio. Il glande presenta un'estremit\u00e0 bulbosa e rotondeggiante.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata con frequenza modulata finale di 42,5-53 kHz.\nBiologia.\nComportamento.\nSi rifugia nelle cavit\u00e0 degli alberi e negli edifici in vivai tra 20 e 120 esemplari. I maschi formano gruppi separati.\nAlimentazione.\nSi nutre di insetti.\nRiproduzione.\nLe femmine danno alla luce un piccolo alla volta.\nDistribuzione e habitat.\nQuesta specie \u00e8 diffusa nell'Australia meridionale sud-orientale, stato di Victoria, Nuovo Galles del Sud, Queensland sud-orientale e sulle isole della Tasmania e di Flinders, nello Stretto di Bass.\nVive dalle foreste umide di sclerofillo ai boschi semi-aridi e Mallee fino a 1.100 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa, la tolleranza a diversi tipi di habitat e la presenza in diverse aree protette, classifica \"V.vulturnus\" come specie a rischio minimo (LC)."}
{"id": "4357277", "revid": "155634", "url": "https://it.wikipedia.org/wiki?curid=4357277", "title": "Susanne Weinbuchner", "text": "Biografia.\nSusanne Weinbuchner ha debuttato in gare FIS il 13 dicembre 2007 a Sarentino disputando uno slalom gigante; il 26 gennaio 2008 ha esordito in Coppa Europa a Lenggries giungendo 50\u00aa in slalom speciale. Nel 2011 ha partecipato ai Mondiali juniores di Crans-Montana, piazzandosi all'11\u00ba posto nello slalom gigante e al 12\u00ba nello slalom speciale.\nIl 27 ottobre 2012 ha disputato la sua prima gara in Coppa del Mondo, a S\u00f6lden, piazzandosi 12\u00aa nello slalom gigante d'apertura della stagione; tale risultato sarebbe rimasto il migliore ottenuto in carriera dalla Weinbuchner nel massimo circuito internazionale. Il 7 gennaio 2013 ha conquistato il primo podio in Coppa Europa chiudendo al 2\u00ba posto nello slalom gigante di Zinal vinto dalla francese Adeline Baud.\nLa sua ultima gara in Coppa del Mondo \u00e8 stata lo slalom speciale disputato a Flachau il 10 gennaio 2017, non completato; il 13 febbraio successivo \u00e8 salita per l'ultima volta sul podio in Coppa Europa, nello slalom speciale di G\u00f6stling an der Ybbs/Hochkar (3\u00aa). Si \u00e8 ritirata al termine di quella stessa stagione 2016-2017 e la sua ultima gara \u00e8 stata uno slalom gigante FIS disputato a Kitzb\u00fchel il 9 aprile successivo, non completato dalla Weinbuchner; in carriera non ha preso parte n\u00e9 a rassegne olimpiche n\u00e9 iridate."}
{"id": "4357279", "revid": "171091", "url": "https://it.wikipedia.org/wiki?curid=4357279", "title": "Museo del carnevale della Combe froide", "text": ""}
{"id": "4357289", "revid": "640277", "url": "https://it.wikipedia.org/wiki?curid=4357289", "title": "Nova Cygni 1975", "text": ""}
{"id": "4357290", "revid": "287204", "url": "https://it.wikipedia.org/wiki?curid=4357290", "title": "Beta-cariofillene", "text": ""}
{"id": "4357291", "revid": "1869172", "url": "https://it.wikipedia.org/wiki?curid=4357291", "title": "Tornei di tennis femminili nel 1939", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357292", "revid": "1543377", "url": "https://it.wikipedia.org/wiki?curid=4357292", "title": "FUFOR", "text": "Il Fondo per la Ricerca sugli UFO (\"FUFOR\") \u00e8 un'organizzazione privata statunitense senza scopi di lucro fondata nel 1979, che attualmente ha sede ad Alexandria (Virginia).\nHa lo scopo di finanziare la ricerca e la divulgazione nel campo dell'ufologia e assegna i fondi a progetti approvati da un comitato nazionale. Dal 1980 ha finanziato ricerche su numerose attivit\u00e0 riguardanti gli UFO (inchieste su avvistamenti, analisi di fotografie, studio e diffusione di documenti declassificati dal governo statunitense, conferenze internazionali, ecc.). L'organizzazione pubblica ogni anno rapporti sugli UFO e monografie; inoltre assegna il \"Premio giornalistico Donald E. Keyhoe\" ad articoli di argomento ufologico.\nIl FUFOR collabora con altre due associazioni ufologiche statunitensi, il MUFON e il CUFOS, con cui ha dato vita all\"'UFO Research Coalition\"."}
{"id": "4357295", "revid": "599013", "url": "https://it.wikipedia.org/wiki?curid=4357295", "title": "Leif Yttergren", "text": "Carriera.\nIn carriera ha militato nel Duvbo IK. Con la ha disputato i Giochi di Mosca 1980."}
{"id": "4357297", "revid": "729019", "url": "https://it.wikipedia.org/wiki?curid=4357297", "title": "Alcan Border", "text": "Alcan Border, noto anche come Port Alcan, \u00e8 un census-designated place degli Stati Uniti d'America nello stato dell'Alaska.\nAlcan Border fa parte dell'Unorganized Borough ed \u00e8 censito nella Southeast Fairbanks Census Area. Si trova al confine (\"border\") con il Canada, a nord-est di Beaver Creek, sull'Autostrada dell'Alaska. La popolazione era di 33 abitanti nel censimento del 2010.\nPosizione e clima.\nAlcan Border si trova nella zona climatica continentale e sperimenta inverni freddi ed estati calde. Le temperature medie variano da -3 a 21 \u00b0C.\nSecondo lo United States Census Bureau, il CDP ha un'area totale di 385 chilometri quadrati, di cui, 383 km2 di terra e 1.8 km2 d'acqua.\nStoria, culture e demografia.\nIl nome deriva dalla superstrada Alaska-Canada, ora l'Alaska Highway, e il fatto che il suo confine orientale \u00e8 il territorio dello Yukon, al confine del Canada.\nLa comunit\u00e0 Alcan \u00e8 costituita da famiglie impiegate dalle dogane federali presso il punto d'ingresso negli Stati Uniti dal Canada. Gli studenti frequentano la scuola in Northway o sono scolarizzati a casa. Nel corso del 2000, le abitazioni totali erano 13. Il tasso di disoccupazione a quel tempo era dello 0%, anche se 35.59% degli adulti non erano nella forza lavoro. Il reddito medio familiare era di $65.000, il reddito pro capite di $21.938 e lo 0% dei residenti vivevano al di sotto della soglia di povert\u00e0.\nSecondo le stime del 2000, vi erano 21 persone, 9 abitazioni e 6 famiglie. La densit\u00e0 di popolazione era di 0.1 persone per chilometro quadrato. La popolazione era composta dal 66.67% bianchi, 23.81% nativi americani, 4.76% asiatici e 4.76% da altre razze. Il 9.52% della popolazione erano ispanici o latini.\nStrutture e infrastrutture.\nI residenti di Alcan prendono l'acqua da un sistema in filodiffusione e da pozzi singoli. Circa il 60% delle case hanno un impianto idraulico completo. Un sistema comunitario di depurazione in filodiffusione serve la maggior parte delle famiglie, e sono utilizzate anche delle fosse settiche. Un generatore centrale distribuisce energia elettrica. L'elettricit\u00e0 \u00e8 fornita dall'Alaska Power &amp; Telephone. Non ci sono scuole statali nella comunit\u00e0. Le strutture sanitarie pi\u00f9 vicine sono a Northway o Tok. Alcan \u00e8 classificato come un villaggio isolato.\nAlcan Border \u00e8 parte dell'Alaska Gateway School District. La Walter Northway School serve gli studenti comunitari.\nL'Alaska non ha un'imposta sulle vendite statali e Alcan Border non ha alcuna autorit\u00e0 fiscale locale."}
{"id": "4357298", "revid": "767487", "url": "https://it.wikipedia.org/wiki?curid=4357298", "title": "Charles Boyle, IV conte di Orrery", "text": "Biografia.\nEra il secondo figlio di Roger Boyle, II conte di Orrery, e di sua moglie Lady Mary Sackville (1647-1710), figlia di Richard Sackville, V conte di Dorset. Studi\u00f2 al Christ Church di Oxford, e ben presto si distinse per il suo apprendimento e abilit\u00e0. Fu un autore, soldato e statista. Ha tradotto la vita di Plutarco e ha pubblicato una edizione delle epistole di Falaride, che lo impegn\u00f2 nella famosa controversia con Bentley.\nCarriera politica.\n\u00c8 stato membro del Parlamento irlandese e si sedette per Charleville tra il 1695 e il 1699. \u00c8 stato tre volte membro per la citt\u00e0 di Huntingdon, e succedette al titolo alla morte di suo fratello, nel 1703.\nEntr\u00f2 nell'esercito, e nel 1709 fu elevato al grado di maggiore generale, e fu uno dei giurati nel Privy Council. Venne nominato cavaliere del Cardo e inviato dalla regina negli Stati di Brabante e nelle Fiandre, e dopo venne creato pari d'Inghilterra, come il barone di Marston, nel Somerset. Ha ereditato la tenuta nel 1714.\nNel 1713, con il patrocinio di Boyle, l'orologiaio George Graham ha creato il primo modello meccanico di sistema solare in grado di dimostrare il movimento proporzionale dei pianeti intorno al sole. Il dispositivo \u00e8 stato chiamato in onore del conte.\nCharles Boyle ha ricevuto numerosi riconoscimenti aggiuntivi sotto il regno di Giorgio I, ma avendo avuto la sfortuna di cadere sotto il sospetto di essere un giacobita, venne portato alla Torre nel 1722, dove rimase sei mesi, e gli venne concessa la libert\u00e0 vigilata. In una successiva indagine \u00e8 emerso impossibile incriminare lui, e lui si dimise.\nNel 1728, \u00e8 stato indicato come uno dei sottoscrittori alla Cyclopaedia di Ephraim Chambers.\nMatrimonio.\nSpos\u00f2, il 30 marzo 1706, Lady Elizabeth Cecil, figlia di John Cecil, V conte di Exeter, e di sua moglie, Lady Anne Cavendish. Ebbero un figlio:\nMorte.\nMor\u00ec nella sua casa di Westminster nel 1731 e fu sepolto nella Abbazia di Westminster. Ha lasciato in eredit\u00e0 la sua biblioteca personale e la raccolta di strumenti scientifici a Christ Church Library, gli strumenti sono ora esposti nel Museum of the History of Science, di Oxford."}
{"id": "4357301", "revid": "287204", "url": "https://it.wikipedia.org/wiki?curid=4357301", "title": "National Hockey League 1991-1992", "text": "La stagione 1991-1992 \u00e8 stata la 75\u00aa edizione della National Hockey League. La stagione regolare inizi\u00f2 il 3 ottobre 1991 per poi concludersi il 16 aprile 1992, mentre i playoff della Stanley Cup terminarono il 23 maggio 1992. I Philadelphia Flyers ospitarono l'NHL All-Star Game presso il Wachovia Spectrum il 18 gennaio 1992. La finale di Stanley Cup fin\u00ec il 1\u00ba giugno con la vittoria dei Pittsburgh Penguins contro i Chicago Blackhawks per 4-0. Per i Penguins si tratt\u00f2 della seconda Stanley Cup consecutiva, mentre per i Blackhawks fu la prima finale disputata dal 1973.\nIn onore del settantacinquesimo anniversario della NHL su tutte le maglie fu inserito un logo commemorativo, mentre per alcuni incontri della stagione regolare le squadre Original Six scesero in pista indossando rivisitazioni delle loro divise storiche.\nQuesta fu la prima stagione per la franchigia dei San Jose Sharks, il primo expansion team della NHL dal 1979. L'arrivo degli Sharks coincise con il ritorno della National Hockey League nella San Francisco Bay Area dopo il trasferimento dei California Golden Seals nel 1976 a Cleveland. Inoltre fu l'ultimo anno in cui John Ziegler ricopr\u00ec l'incarico di presidente della NHL; l'anno successivo fu scelto ad-interim Gil Stein prima dell'arrivo del commissioner Gary Bettman.\nPer la prima volta nella storia della lega vi fu uno sciopero indetto dai giocatori, iniziato il 1\u00ba aprile e durato per dieci giorni. Le trenta partite previste in quel periodo furono spostate dopo il 12 aprile e a causa dei rinvii per la prima volta la stagione si concluse nel mese di giugno.\nPre-season.\nNHL Expansion Draft.\nL'Expansion Draft si tenne il 30 maggio 1991 in videoconferenza. Il draft ebbe luogo per permettere di completare il roster della nuova franchigia iscritte in NHL a partire dalla stagione 1991-1992, i San Jose Sharks. In aggiunta si svolse il Dispersal Draft per i giocatori dei Minnesota North Stars.\nNHL Entry Draft.\nL'Entry Draft si tenne il 22 giugno 1991 presso il Buffalo Memorial Auditorium di Buffalo, nello stato di New York. I Quebec Nordiques nominarono come prima scelta assoluta il centro canadese Eric Lindros. Altri giocatori rilevanti selezionati per giocare in NHL furono Scott Niedermayer, Peter Forsberg, Markus N\u00e4slund e \u017digmund P\u00e1lffy.\nCanada Cup.\nLa Canada Cup 1991 fu la quinta ed ultima edizione della Canada Cup, torneo per nazionali organizzato dalla NHL e da Hockey Canada. L'edizione si svolse fra il 31 agosto ed il 16 settembre 1991; per l'occasione furono invitate 8 nazionali americane ed europee, mentre le partite si svolsero in 8 diverse citt\u00e0 nordamericane. Nella doppia finale si impose la nazionale del sconfiggendo gli per 4-1 e 4-2.\nStagione regolare.\nClassifiche.\nPrince of Wales Conference.\nAdams Division\nPatrick Division\nClarence S. Campbell Conference.\nNorris Division\nSmythe Division\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nAl termine della stagione regolare le migliori 16 squadre del campionato si sono qualificate per i playoff. I New York Rangers si aggiudicarono il Presidents' Trophy avendo ottenuto il miglior record della lega con 105 punti.\nTabellone playoff.\nNel primo turno la squadra con il ranking pi\u00f9 alto di ciascuna Division si sfida con quella dal posizionamento pi\u00f9 basso seguendo lo schema 1-4 e 2-3, usufruendo anche del vantaggio del fattore campo. Il secondo turno determina la vincente divisionale, mentre il terzo vede affrontarsi le squadre vincenti delle Division della stessa Conference per accedere alla finale di Stanley Cup. Il fattore campo osservato nelle finali di conference e in finale di Stanley Cup fu determinato dai punti ottenuti in stagione regolare. Ciascuna serie, al meglio delle sette gare, segu\u00ec il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nStanley Cup.\nLa finale della Stanley Cup 1992 \u00e8 stata una serie al meglio delle sette gare che ha determinato il campione della National Hockey League per la stagione 1991-1992. I Pittsburgh Penguins hanno sconfitto i Chicago Blackhawks in sole quattro partite e si sono aggiudicati la Stanley Cup per la seconda volta consecutiva. I Blackhawks mancavano dalla finale dal 1973, quando furono sconfitti dai Montreal Canadiens.\nPremi NHL.\nNHL All-Star Team.\nFirst All-Star Team\nSecond All-Star Team\nNHL All-Rookie Team"}
{"id": "4357303", "revid": "6923", "url": "https://it.wikipedia.org/wiki?curid=4357303", "title": "Costantino Lips", "text": "Aristocratico vissuto fra IX e X secolo, venne ucciso nel 917 durante la Battaglia di Anchialo contro il primo impero bulgaro. Egli \u00e8 pi\u00f9 noto per la fondazione del convento di Costantinopoli recante il suo nome.\nBiografia.\nI fatti riguardanti la vita di Costantino sono confusi e soggetti a ipotesi. \u00c8 noto che, al tempo dell'imperatore Leone VI il Saggio (r. 886-912), egli costru\u00ec un monastero nei pressi della Chiesa dei Santi Apostoli, che oggi viene identificato con la moschea di Fenari Isa grazie a un'iscrizione recante il suo nome commemorante la sua dedica alla Theot\u00f3kos Panachrantos (\"Immacolata Madre di Dio\"). La data dell'inaugurazione del monastero \u00e8 tradizionalmente collocata nel 907/908 Costantino Lips inoltre partecip\u00f2 al fallito colpo di stato dell'eminente generale Costantino Ducas contro Costantino VII Porfirogenito (r. 913-959) quand'egli era bambino, nel luglio del 913, dopo la morte del fratello e successore di Leone Alessandro (r. 912-913). Nella sua scia, alcuni nobili che erano coinvolti (o sospettati di esserlo) nel colpo di stato vennero giustiziati, mentre altri fuggirono dalla citt\u00e0, tra cui Costantino Lips Il 20 agosto, 917, cadde nella Battaglia di Anchialo (l'odierno fiume Aheloy, sulle rive del Mar Nero), lottando contro le forze bulgare di Simeone I\nEgli \u00e8 anche identificato dagli studiosi moderni con altre due persone di nome Lips, le cui attivit\u00e0 si ritiene che siano state erroneamente postdatate. Il primo \u00e8 registrato dall'imperatore Costantino VII Porfirogenito come avente la carica di \"protospatario\" e la carica di corte di \"domestikos\" dell'\"hypourgia\" (assistente capo dell'\"epi tes trapezi\"), poi (probabilmente al momento del tentativo di colpo di stato 913) fino a diventare un \"Patrikios\" e \"megas hetaireiarches\" Inoltre servi' in diverse occasioni come inviato imperiale presso Gregorio I, il sovrano del principato Armeno di Taron. Dalla prima ambasciata torn\u00f2 con Ashot figlio di Gregorio, che venne ricevuto da Leo e nominato \"protospatario\". Lips riaccompagn\u00f2 Ashot a suo padre, e torn\u00f2 con il fratello Gregorio (conosciuto solo con il suo nome arabo di Abu Ghanim), al quale fu anche dato il rango di \"protospatario\". Constantino accompagn\u00f2 Abu Ghanim nel suo viaggio di ritorno. Quando quest'ultimo visit\u00f2 Costantinopoli nuovamente alcuni anni pi\u00f9 tardi, spos\u00f2 la figlia di Costantino. In un'altra missione poco dopo, Lips convinse Gregorio stesso a visitare Costantinopoli, dove egli venne ricevuto e gli fu generosamente data la dignit\u00e0 suprema di \"magistros\" e il titolo di \"strategos\" di Taron. Dopo un soggiorno prolungato, venne scortato ai suoi domini da Lips. \nPi\u00f9 tardi la \"Patria Costantinopolitana\" si riferisce a un Lips, \"Patrikios\" e \"drungarios\" della flotta imperiale bizantina, che fond\u00f2 un monastero ed un ricovero a Costantinopoli durante il regno dell'imperatore Costantino VII, ma \u00e8 impossibile dire con certezza se questa sia la stessa persona\nCostantino Lips ebbe un figlio, il Patrikios Bardas Lips, che venne coinvolto in una cospirazione contro l'imperatore Romano II (r. 959-963) nel 962. Egli \u00e8 anche l'ultimo rappresentante conosciuto della famiglia Lips. "}
{"id": "4357307", "revid": "640277", "url": "https://it.wikipedia.org/wiki?curid=4357307", "title": "Nova Puppis 1942", "text": ""}
{"id": "4357315", "revid": "1869172", "url": "https://it.wikipedia.org/wiki?curid=4357315", "title": "Tornei di tennis femminili nel 1938", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357317", "revid": "767487", "url": "https://it.wikipedia.org/wiki?curid=4357317", "title": "Castaway on the Moon", "text": "Castaway on the Moon (\uae40 \uc528 \ud45c\ub958\uae30, \"Kimssi pyoryugi\") \u00e8 un film del 2009 diretto da Lee Hae-jun.\nTrama.\nKim Seung-geun, un uomo economicamente sul lastrico appena uscito da una relazione sentimentale, tenta di suicidarsi gettandosi da un ponte di Seul sul fiume Han, ma finisce su un isolotto disabitato, in mezzo al corso d'acqua: non sapendo nuotare e avendo la batteria del cellulare scarica, non pu\u00f2 lasciare l'isola. Dopo le prime difficolt\u00e0 nel trovare il cibo, Seung-geun riesce a coltivare alcune piante di mais, seminando le sementi contenute nel guano degli uccelli che popolano l'isola. L'unica persona ad accorgersi di lui \u00e8 Kim Jung-yeon, una ragazza hikikomori che vive segregata nella sua stanza i cui unici contatti col mondo sono internet e una macchina fotografica dotata di teleobiettivo con la quale osserva la luna e la citt\u00e0 circostante. Incuriosita da Seung-geun, la ragazza trova il coraggio di uscire di casa con il supporto di un casco da moto sulla testa, si reca sul ponte e invia un messaggio all'uomo tramite una bottiglia di vetro. I due cominciano a comunicare in inglese: lei con le bottiglie di vetro, lui rispondendo scrivendo sulla sabbia.\nUn giorno una tempesta colpisce Seul, mettendo in grande difficolt\u00e0 Seung-geun e distruggendo l'unico amico che era riuscito a crearsi, uno spaventapasseri vestito dei suoi vecchi abiti. Il giorno seguente una squadra di manutenzione si reca sull'isola per ripulirla e, trovando l'uomo, lo riveste e lo riporta contro la sua volont\u00e0 al porto della citt\u00e0. La ragazza vede l'accaduto e corre fuori di casa, alla luce del giorno, cercando di raggiungere l'amico. I due alla fine si incontrano di persona su un autobus.\nDistribuzione.\nIn Italia \u00e8 stato presentato nel 2010 al Far East Film Festival di Udine, dove ha vinto anche il premio principale. Il film \u00e8 stato trasmesso in prima visione su Rai 4 l'8 gennaio 2013.\nEdizione italiana.\nLa direzione del doppiaggio \u00e8 a cura di Nicola Marcucci, mentre la traduzione dall'inglese dei dialoghi italiani \u00e8 di Alessandro Budroni e Valeria Vidali, i quali rivestono anche il ruolo di doppiatori dei due protagonisti. L'assistente al doppiaggio \u00e8 Valeria Vidali, mentre i fonici di doppiaggio e di missaggio sono rispettivamente Stefano Zacchi e Mauro Lopez; la sonorizzazione \u00e8 stata eseguita presso la CTA."}
{"id": "4357318", "revid": "310175", "url": "https://it.wikipedia.org/wiki?curid=4357318", "title": "Flottiglia del Mar Glaciale Artico", "text": ""}
{"id": "4357320", "revid": "190578", "url": "https://it.wikipedia.org/wiki?curid=4357320", "title": "Micha\u0142 Piaszczy\u0144ski", "text": ""}
{"id": "4357331", "revid": "121191349", "url": "https://it.wikipedia.org/wiki?curid=4357331", "title": "Amazzoni (DC Comics)", "text": "Le Amazzoni della DC Comics sono una societ\u00e0 immaginaria super umana tutta al femminile, basata sulle Amazzoni della mitologia greca. Ci furono numerose incarnazioni di queste Amazzoni, incluse le descrizioni originali di William Moulton Marston, le descrizioni aggiornate di Robert Kanigher (evidenziate dal cambiamento dei capelli di Ippolita da neri a biondi), il lavoro successivo di George P\u00e9rez, dopo la Crisi, e i cambiamenti successivi alla \"Crisi infinita\" e a \"The New 52\". Ci\u00f2 che questi gruppi hanno in comune \u00e8 che sono tutte il popolo da cui deriva la supereroina della DC Comics Wonder Woman.\nOrigini.\nLe Amazzoni dell'Isola Paradiso furono create per la prima volta da William Moulton Marston come parte della storia delle origini della sua creazione, Wonder Woman. Queste Amazzoni erano una razza di super donne immortali che vivevano sulla magica Isola Paradiso. Favorite da Afrodite, la dea dell'Amore, le Amazzoni vissero in pace per secoli, rimanendo magicamente celate al mondo intero. La pi\u00f9 giovane e potente di loro, la Principessa Diana, lasci\u00f2 la sua nazione e le sue consorelle per combattere le forze del male nel Mondo degli Uomini divenendo cos\u00ec conosciuta con l'iconico alias di Wonder Woman.\nStoria.\nPre-Crisi.\nNei giorni dell'antica Grecia, numerosi secoli fa, le Amazzoni governavano sulla pi\u00f9 prospera ed avanzata nazione dell'epoca. Qui era il gentil sesso a ricoprire ogni singola carica statale e/o pubblica. Sfortunatamente un giorno Ercole, indispettito oltremodo da insulti puerili riversatogli contro, i quali vedevano come oggetto di scherno la sua ipotetica impossibilit\u00e0 di conquistare Themyscira e perci\u00f2 di sostenere un qualsiasi tipo di confronto con le Amazzoni, selezion\u00f2 personalmente tutti guerrieri pi\u00f9 forti e feroci sui quali riusc\u00ec a mettere le mani e si rivers\u00f2 sulla costa della fiorente nazione. La regina Amazzone Ippolita, si scontr\u00f2 personalmente con Ercole in battaglia, forte della Cintura Magica di Afrodite; un amuleto magico il quale la rendeva immune a qualsiasi tipo di sconfitta. Ippolita infatti vinse ma il semi-dio, con inganno ed astuzia, riusc\u00ec a sottrarre il magico artefatto ribaltando cos\u00ec le sorti appena affermate dello scontro. Le Amazzoni furono ridotte in schiavit\u00f9, Afrodite adirata con Ippolita per aver mostrato una tale ingenuit\u00e0, non prest\u00f2 aiuto alcuno. Del tempo pass\u00f2 e le Amazzoni, ed Ippolita adirata della perversione umana si appell\u00f2 nuovamente alla dea Afrodite. Questa volta la dea ascolt\u00f2, e promise il suo intervento ad Ippolita, aiutandola a riconquistare la Cintura. Non ci volle molto perch\u00e9 le Amazzoni capovolgessero nuovamente la situazione; rubando le imbarcazioni dell'invasore, salparono per una nuova terra, secondo consiglio di Afrodite. La dea decret\u00f2 anche che da allora l'abbigliamento obbligatorio per ogni amazzone avrebbe dovuto comprendere due pesanti bracciali, analoghi a quelli utilizzati dai loro aguzzini per sottometterle durante l'occupazione. Lo scopo ? Un memento, al fine di non dimenticare e per impedire la collisione tra il loro nuovo paradiso terrestre ed il sudicio ed irredimibile mondo \"degli uomini\".\nIsola Paradiso.\nE cos\u00ec, dopo aver passato in acqua molti giorni e molte notti, le Amazzoni scoprirono l'Isola Paradiso e vi si stabilirono permanentemente. Con il suo suolo fertile, la sua meravigliosa vegetazione e vaste risorse naturali, non ci fu alcun bisogno, nessuna malattia, nessun odio, e nessuna guerra. E finch\u00e9 le Amazzoni fossero rimaste sull'Isola Paradiso e Ippolita avesse tenuto con s\u00e9 la cintura magica, avrebbero ottenuto la vita eterna - a meno che non avessero permesso a loro stesse di venire fuorviate dagli uomini.\nLa Sfera Magica.\nAppena dopo che le Amazzoni conquistarono gli Herculeani e partirono per mare al fine di raggiungere la loro isola, Atena, la dea della saggezza, diede loro la Sfera Magica. Attraverso questo dispositivo, Ippolita era in grado di assistere agli eventi nel Mondo degli Uomini dal presente al passato - e qualche volta riusc\u00ec a prevedere il futuro. Con la visione del futuro visto nella Sfera Magica, le Amazzoni sarebbero state in grado di superare di gran lunga le invenzioni della civilt\u00e0 degli uomini. Non solo le Amazzoni erano pi\u00f9 forti e pi\u00f9 sagge, ma le loro armi erano pi\u00f9 avanzate, e le loro macchine volanti pi\u00f9 veloci.\nPost-Crisi.\nA met\u00e0 degli anni ottanta ebbe luogo l'evento noto come \"Crisi sulle Terre infinite\" in cui tutti i fumetti nell'Universo DC cessarono di esistere e ricominciarono con nuove origini. Quando accadde ci\u00f2, fu spiegato che le Amazzoni furono create dalla dea Artemide dalle anime di donne che morirono per mano degli uomini, e a cui furono donati dei corpi nuovi e pi\u00f9 forti, creati dalla creta e tramutati in carne e sangue. Queste Amazzoni, come le loro versioni pre-Crisi, fuggirono ad Ercole e ai suoi uomini verso un'isola protetta magica e isolata, questa volta chiamata Themyscira, come la citt\u00e0 perduta capitale della terra natia delle Amazzoni. In questa nuova terra, furono loro donate bellezza e giovinezza eterna. Alcune Amazzoni scelsero di rimanere indietro, tuttavia, e, senza l'immortalit\u00e0, formarono la nazione nascosta di Bana-Mighdall Storie con le Amazzoni come protagoniste comparvero in un inserto in Wonder Woman vol. 2 n. 18 (luglio 1988) e n. 26 (gennaio 1989).\nCrisi infinita.\nA causa del fallimento percepito da Wonder Woman come ambasciatrice nel mondo degli uomini, Themyscira e le Amazzoni furono rimosse dal reame della Terra dagli dei ateniani.\nAmazons Attack!\nLe Amazzoni, ritornate e guidate da Ippolita, ora resuscitata, invasero Washington D.C..\nFlashpoint.\nNegli eventi di cambio di realt\u00e0 di \"Flashpoint\", le Amazzoni furono in guerra con gli Atlantidei nell'Europa dell'Est, dopo che Ippolita fu assassinata da un'Amazzone travestita da Atlantideo durante il matrimonio tra Diana e Aquaman, facendo diventare Diana la nuova Regina. Si impadronirono dell'Inghilterra, uccidendo per\u00f2 12 milioni di persone. Molte supereroine furono mostrate al loro fianco, e fu rivelato da Ocean Master che dietro tutto questo caos vi era la zia di Diana.\nNew 52.\nDopo il rinnovamento della storia dell'Universo DC alla fine di \"Flashpoint\", la storia delle Amazzoni fu rivista nuovamente. Themyscira ora era chiamata Isola Paradiso proprio come prima della \"Crisi sulle Terre Infinite\". Ippolita ora porta i capelli biondi ed \u00e8 la madre biologica di Diana, e il suo padre biologico \u00e8 Zeus. Ippolita invent\u00f2 la storia di \"aver creato Diana dalla creta\" al fine di proteggerla dall'ira della moglie di Zeus, Era\nRaggio Viola.\nIl Raggio Viola \u00e8 un dispositivo di guarigione semi-mistico utilizzato dalle Amazzoni. Nella continuit\u00e0 pre-Crisi, fu inventato dalla stessa Diana. Fu anche utilizzato per altri scopi, come donare i poteri a Wonder Girl, e come arma."}
{"id": "4357332", "revid": "4175", "url": "https://it.wikipedia.org/wiki?curid=4357332", "title": "Stade Aim\u00e9 Giral", "text": ""}
{"id": "4357334", "revid": "1869172", "url": "https://it.wikipedia.org/wiki?curid=4357334", "title": "Tornei di tennis femminili nel 1937", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357349", "revid": "599013", "url": "https://it.wikipedia.org/wiki?curid=4357349", "title": "Suore oblate di Maria Vergine di F\u00e1tima", "text": "Le Suore oblate di Maria Vergine di F\u00e1tima sono un istituto religioso femminile di diritto pontificio: le suore di questa congregazione pospongono al loro nome la sigla O.M.V.F.\nStoria.\nLa congregazione fu fondata nel 1978 da Gino Burresi presso il Santuario di Nostra Signora di F\u00e1tima di San Vittorino.\nLa denominazione dell'istituto deriva dall'appartenenza di Burresi alla congregazione degli Oblati di Maria Vergine e dal suo impegno nel diffondere la devozione alla Beata Vergine di F\u00e1tima; le suore indossano una veste e uno scapolare azzurri, un velo nero e una cintura di cuoio in vita con la corona del Rosario.\nL'istituto, eretto dal vescovo di Tivoli, Guglielmo Giaquinta, il 13 maggio 1978, ottenne il riconoscimento pontificio il 31 maggio 2001.\nAttivit\u00e0 e diffusione.\nLe suore si dedicano all'organizzazione di ritiri ed esercizi spirituali, alla diffusione della stampa cattolica, alla catechesi, alla promozione delle vocazioni, al servizio domestico e all'assistenza ai sacerdoti.\nOltre che in Italia, sono presenti in Portogallo, nel Principato di Monaco e nello Sri Lanka; la sede generalizia \u00e8 a San Vittorino, presso Roma.\nAlla fine del 2008 la congregazione contava 92 religiose in 17 case."}
{"id": "4357350", "revid": "1310927", "url": "https://it.wikipedia.org/wiki?curid=4357350", "title": "Brayan Perea", "text": "Dai tempi del Deportivo Cali \u00e8 soprannominato \"El Coco\" (in lingua italiana, \"noce di cocco\") per via della sua capigliatura.\nCaratteristiche tecniche.\n\u00c8 una seconda punta ambidestra. Nel Deportivo Cali \u00e8 stato frequentemente utilizzato in un tridente d'attacco come attaccante esterno.\nCarriera.\nClub.\nDeportivo Cali.\nHa esordito, con la maglia del Deportivo Cali, il 23 febbraio 2011, nella vittoria per 1-0 contro Deportivo Pasto in Copa Colombia. Dopo aver giocato le sue prime partite da professionista nella coppa nazionale della Colombia, esordisce anche in campionato il 20 aprile, entrando in campo all'88' nella vittoria per 1-0 contro il Deportes Quind\u00edo. Il 15 giugno firma la sua prima doppietta da professionista contro il Cortulu\u00e1, in Copa Colombia, nella partita finita 3-2 per il Deportivo Cali. Va ancora a segno, sempre nella stessa manifestazione, il 20 luglio contro il Deportes Tolima, firmando l'1-0 finale per la sua squadra. Finisce la sua prima stagione con 19 presenze e 3 gol.\nIl primo gol nella sua seconda stagione nel Deportivo Cali, arriva, sempre in Copa Colombia, il 23 febbraio 2012, firmando al 90' la vittoria per 2-1 contro l'Universitario Popay\u00e1n. In questa stagione arriva anche la prima rete in campionato, esattamente il 29 aprile nel pareggio per 1-1 contro l'Envigado. Dal 5 al 29 luglio mette a segno 3 gol in tre partite consecutive; l'ultima marcatura stagionale arriva il 4 novembre nella vittoria in campionato per 3-2 contro l'Atl\u00e9tico Huila, firmando al 90' il 3-2 finale. Conclude la seconda stagione al Deportivo Cali con 34 presenze e 7 gol, e al termine dell'annata il commissario tecnico della Nazionale Under-20, Carlos Restrepo, lo convoca per il campionato sudamericano di categoria in Argentina.\nAll'inizio del 2013, dopo aver vinto, insieme alla Colombia Under-20, il torneo sudamericano, Perea torna a disposizione del nuovo tecnico della squadra Leonel \u00c1lvarez e scende in campo, per la prima volta nella sua terza stagione con la maglia dei \"Verdiblancos\", il 9 febbraio nella vittoria in campionato per 2-1 contro il Boyac\u00e1 Chic\u00f3. Tre giorni dopo il club colombiano annuncia che, a partire dal 15 luglio, l'attaccante vestir\u00e0 la maglia della Lazio. Alcuni giorni dopo, il 18 febbraio, mette a segno la sua prima rete stagionale nel pareggio in campionato per 2-2 contro il Deportivo Pasto.\nLazio e i vari prestiti.\nIl 2 settembre 2013 si trasferisce a titolo definitivo alla societ\u00e0 italiana della Lazio. Il 25 settembre fa il suo esordio con la maglia dei capitolini in occasione della vittoria casalinga di campionato per 3-1 contro il , subentrando a Sergio Floccari al 70'. Il 3 ottobre successivo fa il suo esordio da titolare in occasione della partita di Europa League pareggiata contro i turchi del Trabzonspor, in cui Perea serve gli assist per il primo gol laziale realizzato da Ogenyi Onazi, e per quello del 3-3 finale siglato da Sergio Floccari. Il 20 ottobre mette a segno la sua prima rete con la maglia della Lazio nella sconfitta di campionato per 2-1 contro l'Atalanta, mentre il 28 novembre seguente trova la prima marcatura in campo internazionale, in occasione della partita di Europa League contro il Legia Varsavia, vinta 2-0. Il 14 gennaio 2014 mette a segno la sua prima doppietta italiana, negli ottavi di finale di Coppa Italia contro il , un 2-1 che permette alla squadra biancoceleste di passare il turno. Conclude la sua prima stagione in maglia biancoceleste con 27 presenze e 5 reti.\nIl 28 agosto 2014 viene ceduto, con la formula del prestito, al Perugia, militante in Serie B. Fa il suo esordio il 27 settembre successivo, in occasione della partita casalinga, vinta per 1-0, contro il Brescia. Il 18 ottobre mette a segno la sua prima rete con la maglia del Perugia, in occasione del pareggio esterno, per 1-1, contro il Virtus Lanciano.\nIl 26 gennaio 2015 viene richiamato dalla Lazio per sostituire l'infortunato Filip Djordjevic. Torna a vestire la maglia \"biancoceleste\" il 1\u00ba febbraio successivo, ovvero 280 giorni dopo la sua ultima presenza, nella sconfitta esterna, per 2-1, contro il . Il 20 maggio 2015 perde la finale di Coppa Italia dove la Lazio viene sopraffatta dalla Juventus per 2-1. Conclude la stagione con un bottino di 23 presenze e 1 rete divise tra Perugia (17 presenze e 1 rete) e Lazio (6 presenze).\nL'8 agosto 2015, seppur non essendo convocato, perde la Supercoppa italiana 2015, per 2-0, contro i Campioni d'Italia della Juventus. Cinque giorni pi\u00f9 tardi viene ceduto, in prestito, alla squadra francese del Troyes. L'esordio arriva il 23 agosto successivo nella sconfitta esterna, per 6-0, contro l'Olympique Marsiglia. Il primo gol in terra francese arriva il 28 ottobre 2015 in occasione del terzo turno di Coppa di Lega contro il Lilla perso per 2-1. Conclude il prestito con il club francese con bottino di 13 presenze e 1 rete con la prima squadra, mentre con la seconda colleziona 4 presenze.\nIl 31 agosto 2016 l'attaccante colombiano viene prelevato dal club spagnolo del con la formula del prestito con diritto di riscatto. L'esordio arriva il 6 settembre successivo in occasione del secondo turno di Coppa del Re dove la sua squadra viene battuta, per 1-2, dal . Il 17 settembre invece arriva l'esordio in Segunda Divisi\u00f3n in occasione della trasferta vinta, per 0-3, contro l'. Al termine della stagione, con un bottino di 14 presenze e nessuna rete messa a segno, fa ritorno alla Lazio. Non gioca pi\u00f9 nessuna partita con il club, con cui rescinde il 28 dicembre 2018.\nNazionale.\nEsordisce con la maglia dei \"Cafeteros\" nel Campionato sudamericano di calcio Under-20 2013 in Argentina. Il 9 gennaio scende in campo, per la prima volta, nella vittoria per 1-0 contro il Paraguay. il 17 gennaio segna il suo primo gol nella competizione nella sconfitta per 3-2 contro l'Argentina, ma anche dopo tale sconfitta la Nazionale colombiana supera il \"Girone A\" qualificandosi, per il \"Girone Finale\", al secondo posto dietro al Cile. Il 3 febbraio conclude la competizione vincendola e riuscendo cos\u00ec a qualificarsi anche al Campionato mondiale di calcio Under-20 2013 in Turchia.\nViene convocato per disputare il Mondiale Under-20 in Turchia. Esordisce, subentrando ad Andres Correa al 64', nella prima partita della fase a gironi contro l'Australia, partita pareggiata 1-1. Nella seconda partita della fase a gironi contro la Turchia scende in campo nei minuti finali di gioco sostituendo Cristian Palomeque: la partita viene vinta per 1-0. Scende in campo anche nell'ultima partita della fase a gironi contro l'El Salvador, sostituendo Jhon C\u00f3rdoba al 79' e al 92' mette a segno l'assist decisivo per il 3-0 finale realizzato da Quintero. La Colombia si qualifica cos\u00ec per gli ottavi finali, giocati il 3 luglio contro la Corea del Sud: sostituisce all'82' Harrison Mojica e gioca la partita fino ai calci di rigore poich\u00e9 dopo i tempi supplementari il risultato \u00e8 fermo sull'1-1. La Corea del Sud vince la lotteria dei calci di rigore per 8-7, Perea non fallisce il tiro dagli undici metri.\nStatistiche.\nPresenze e reti nei club.\n\"Statistiche aggiornate al 7 novembre 2020.\""}
{"id": "4357353", "revid": "214753", "url": "https://it.wikipedia.org/wiki?curid=4357353", "title": "Campionati europei di skeleton", "text": "I Campionati europei di skeleton sono una competizione annuale organizzata dalla Federazione Internazionale di Bob e Skeleton (IBSF) in cui si assegnano i titoli europei nelle discipline dello skeleton. Dal 1988 si svolge all'interno di una tappa di Coppa del Mondo con la modalit\u00e0 \"gara nella gara\" e dal 2005 in contemporanea con i campionati europei di bob e nella stessa localit\u00e0. \nLa prima edizione \u00e8 stata organizzata nel 1981 e prevedeva soltanto la gara del singolo maschile; a partire dal 2003 \u00e8 stata introdotta anche la gara del singolo femminile.\nMedagliere.\nAggiornato all'edizione 2021.\nStatistiche e record.\nTitoli vinti.\nNella seguente classifica generale sono indicate tutte le atlete e tutti gli atleti che hanno vinto almeno due titoli, ordinate/i per numero di vittorie. Le graduatorie sono aggiornate all'edizione 2022. In grassetto le atlete e gli atleti ancora in attivit\u00e0.\nSingolo femminile.\nNella seguente classifica sono indicate tutte le atlete che hanno vinto almeno due titoli nel singolo femminile, ordinate per numero di vittorie. Le graduatorie sono aggiornate all'edizione 2022. In grassetto le atlete ancora in attivit\u00e0.\nSingolo maschile.\nNella seguente classifica sono indicate tutte le atlete che hanno vinto almeno due titoli nel singolo maschile, ordinati per numero di vittorie. Le graduatorie sono aggiornate all'edizione 2021. In grassetto gli atleti ancora in attivit\u00e0.\nMedaglie conquistate.\nNella seguente classifica generale sono indicate tutte le atlete e tutti gli atleti che hanno vinto almeno quattro medaglie, ordinate per numero e per tipologia (con precedenza agli ori, poi agli argenti e infine ai bronzi). Le graduatorie sono aggiornate all'edizione 2022. In grassetto le atlete e gli atleti ancora in attivit\u00e0.\nSingolo femminile.\nNella seguente classifica sono indicate tutte le atlete che hanno vinto almeno tre medaglie, ordinate per numero e per tipologia (con precedenza agli ori, poi agli argenti e infine ai bronzi). Le graduatorie sono aggiornate all'edizione 2022. In grassetto le atlete ancora in attivit\u00e0.\nSingolo maschile.\nNella seguente classifica generale sono indicate tutti gli atleti che hanno vinto almeno tre medaglie, ordinate per numero e per tipologia (con precedenza agli ori, poi agli argenti e infine ai bronzi). Le graduatorie sono aggiornate all'edizione 2022. In grassetto gli atleti ancora in attivit\u00e0."}
{"id": "4357359", "revid": "339392", "url": "https://it.wikipedia.org/wiki?curid=4357359", "title": "Nagato (Naruto)", "text": ""}
{"id": "4357361", "revid": "1728", "url": "https://it.wikipedia.org/wiki?curid=4357361", "title": "Gaio Aquilio Floro", "text": "Biografia.\nFu eletto console nel 259 a.C., sesto anno della prima guerra punica; gli fu affidata la Sicilia con il compito di osservare e controllare i movimenti del generale cartaginese Amilcare durante l'autunno e l'inverno. Rimase al comando fino alla fine dell'estate del 258 a.C. come proconsole.\nSempre durante tale anno ricevette l'ordine di continuare l'assedio di Mytistratum, una piazzaforte cartaginese che aveva gi\u00e0 procurato notevoli perdite. Dopo un feroce assedio di sette mesi e dopo il congiungimento delle legioni di \"Floro\" con quelle del console Aulo Atilio Calatino, la fortezza venne conquistata e gli abitanti o trucidati sul posto o venduti come schiavi.\nPer questa vittoria fu concesso a Floro l'onore del trionfo il 5 ottobre 258 a.C.."}
{"id": "4357364", "revid": "599013", "url": "https://it.wikipedia.org/wiki?curid=4357364", "title": "F\u00e9lix Morales", "text": "Carriera.\nCon ha disputato le Olimpiadi del 1976 e del 1980.\nHa militato nella squadra cubana del Matanzas, oltrech\u00e9 in Brasile nel Botafogo."}
{"id": "4357367", "revid": "125214952", "url": "https://it.wikipedia.org/wiki?curid=4357367", "title": "Tornei di tennis femminili nel 1936", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357373", "revid": "110157", "url": "https://it.wikipedia.org/wiki?curid=4357373", "title": "CD27", "text": "CD27, anche noto come recettore del fattore di necrosi tumorale 7, \u00e8 una proteina recettoriale che, nell'essere umano, \u00e8 codificata dal gene TNFRSF7 e fa parte della superfamiglia dei recettori del fattore di necrosi tumorale.\nFunzione.\nTale recettore \u00e8 necessario per la generazione e il mantenimento a lungo termine dell'immunit\u00e0 mediata da linfociti T. Lega CD70 e gioca un ruolo chiave nella regolazione dell'attivazione dei linfociti B e nella sintesi delle immunoglobuline, trasducendo un segnale che porta all'attivazione di NF-\u03baB e JNK. Lega inoltre TRAF2, TRAF3 e TRAF5, proteine adattatrici anch'esse coinvolte nei meccanismi di trasduzione. Lega infine SIVA1, una molecola coinvolta nell'attivazione della morte cellulare programmata."}
{"id": "4357375", "revid": "729019", "url": "https://it.wikipedia.org/wiki?curid=4357375", "title": "Stazione di Brandizzo", "text": "La stazione di Brandizzo \u00e8 una stazione ferroviaria per passeggeri posta sulla linea Torino-Milano, a servizio del comune di Brandizzo.\nStoria.\nLa stazione \u00e8 stata attivata nel 1856, nell'ambito della realizzazione del primo tratto della linea Torino-Novara.\nMovimento.\nA Brandizzo fermano i treni della linea 2 Pinerolo-Chivasso del Servizio Ferroviario Metropolitano di Torino e i regionali Torino Novara\nStrutture e impianti.\nLa stazione \u00e8 composta da 2 binari, passanti.\nInterscambi.\nNei pressi della stazione ci sono le fermate di diverse linee della rete extraurbana.\nServizi.\nLa stazione dispone di:"}
{"id": "4357377", "revid": "682087", "url": "https://it.wikipedia.org/wiki?curid=4357377", "title": "Recettore del fattore di necrosi tumorale 7", "text": ""}
{"id": "4357378", "revid": "682087", "url": "https://it.wikipedia.org/wiki?curid=4357378", "title": "TNFRSF7", "text": ""}
{"id": "4357379", "revid": "682087", "url": "https://it.wikipedia.org/wiki?curid=4357379", "title": "Tp55", "text": ""}
{"id": "4357383", "revid": "110157", "url": "https://it.wikipedia.org/wiki?curid=4357383", "title": "TNFRSF19", "text": "Il recettore del fattore di necrosi tumorale 19 \u00e8 una proteina recettoriale che, nell'essere umano, \u00e8 codificata dal gene TNFRSF19 e fa parte della superfamiglia dei recettori del fattore di necrosi tumorale.\nTale recettore \u00e8 espresso soprattutto durante lo sviluppo embrionale, nel quale riveste un ruolo essenziale. Interagisce con i membri della famiglia TRAF e attiva il sistema di trasduzione del segnale mediato dalla proteina JNK, inducendo un meccanismo di morte cellulare programmata indipendente dalle caspasi. Ne sono state descritte diverse isoforme."}
{"id": "4357384", "revid": "125172241", "url": "https://it.wikipedia.org/wiki?curid=4357384", "title": "Tornei di tennis femminili nel 1935", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357391", "revid": "682087", "url": "https://it.wikipedia.org/wiki?curid=4357391", "title": "Recettore del fattore di necrosi tumorale 17", "text": ""}
{"id": "4357394", "revid": "1543377", "url": "https://it.wikipedia.org/wiki?curid=4357394", "title": "Battaglia di Trevilian Station", "text": "La battaglia di Trevilian Station fu episodio della Campagna Terrestre del generale nordista Ulysses S. Grant contro l'Armata Confederata della Virginia Settentrionale del generale Robert E. Lee.\nContesto.\nLa cavalleria nordista, guidata dal maggiore generale Philip Henry Sheridan, venne incarica di distruggere la ferrovia centrale della Virginia fornendo un diversivo al resto dell'esercito unionista impegnato ad attraversare il fiume James.\nLa battaglia.\nL'11 giugno 1864 la cavalleria sudista guidata da Wade Hampton si scontr\u00f2 con gli uomini di Sheridan. La battaglia dur\u00f2 fino al giorno successivo fin quando la divisione nordista venne respinta."}
{"id": "4357395", "revid": "828307", "url": "https://it.wikipedia.org/wiki?curid=4357395", "title": "American Trotter", "text": ""}
{"id": "4357397", "revid": "1305772", "url": "https://it.wikipedia.org/wiki?curid=4357397", "title": "Zago", "text": ""}
{"id": "4357400", "revid": "125364645", "url": "https://it.wikipedia.org/wiki?curid=4357400", "title": "Episodi di The Carrie Diaries (prima stagione)", "text": "La prima stagione della serie televisiva The Carrie Diaries \u00e8 stata trasmessa negli Stati Uniti d'America dal 14 gennaio all'8 aprile 2013 dall'emittente statunitense The CW.\nIn Italia \u00e8 stata trasmessa in prima visione assoluta dal 20 giugno 2013 al 1\u00ba agosto 2013 sul canale pay Mya, e dal 2 settembre al 14 ottobre 2013 sul canale satellitare Fox Life, rete che in passato trasmetteva la serie originale.\nIn chiaro la stagione \u00e8 stata trasmessa in prima visione da La 5 dal 22 gennaio al 5 marzo 2015.\nNew York, sto arrivando!\nTrama.\nCastlebury, Connecticut, 1984. Carrie Bradshaw \u00e8 una semplice ragazza di sedici anni ancora vergine a cui \u00e8 da poco venuta a mancare la madre. Vive con Tom, il padre con cui ha un buon rapporto, e con la sorella minore di quattordici anni Dorrit, una ragazzina ribelle e anche cleptomane. Carrie ritorna a scuola dopo le vacanze estive e qui incontra i suoi tre migliori amici: l'asiatica Jill, detta \"Mouse\" e la coppia di fidanzati formata da Maggie e Walt, che la informano di un nuovo arrivato a scuola: l'affascinante Sebastian, su cui per\u00f2 la perfida Donna ha gi\u00e0 messo gli occhi addosso. Carrie per\u00f2 rivela di aver gi\u00e0 conosciuto Sebastian in piscina durante l'estate e di aver scambiato un bacio con lui. Anche le sue due amiche rivelano il loro segreto: hanno entrambe perso la verginit\u00e0 durante le vacanze, Jill con un ragazzo pi\u00f9 grande che frequenta il college mentre Maggie con Walt. Il padre di Carrie propone alla ragazza uno stage in uno studio di avvocati a Manhattan e lei accetta entusiasta. Per il suo primo giorno di lavoro vuole avere la borsa di sua madre, che per\u00f2 Dorrit le ha rubato e che \u00e8 stata accidentalmente rovinata dallo smalto. Carrie allora decide di personalizzarla schizzandola con smalti di vari colori e aggiungendo il proprio nome. A Manhattan Carrie inizia a lavorare nello studio dove ha a che fare con il suo capo, una donna acida e dispotica che le fa subito notare una smagliatura alle calze. Carrie corre in un centro commerciale a comprarne di nuove e qui conosce Larissa, una giovane editor di un giornale che Carrie adora. Carrie aiuta senza esserne inizialmente a conoscenza Larissa a rubare un abito e la sera stessa viene invitata ad una festa in un locale alla moda del centro, ma Carrie ha il ballo scolastico a cui sicuramente Sebastian vorr\u00e0 invitarla, ma poi dopo aver ricevuto un bellissimo vestito da Larissa si reca alla festa al locale. Qui conosce gli amici di Larissa: scrittori, musicisti, poeti e ne rimane affascinata pur non rivelando di essere ancora una liceale, e come se non bastasse Larissa le propone di scrivere per il giornale. Carrie, accortasi dell'orario, scappa via e prende l'ultimo treno per tornare a casa, rendendosi conto che Manhattan le ha preso la verginit\u00e0, la sua innocenza, e l'ha profondamente cambiata. Walt va a prenderla alla stazione, dove incontrano Sebastian e Donna intenti a fumare in macchina: Carrie affronta il ragazzo che subito dopo se ne va. Walt le rivela di non essere andato a letto con Maggie e Carrie capisce che la ragazza lo ha tradito andando a letto con qualcun altro. Davanti a casa Bradshaw c'\u00e8 una volante della polizia e fuori il padre di Carrie preoccupatissimo perch\u00e9 Dorrit \u00e8 scomparsa. La ragazza rincasa la mattina seguente come se non fosse accaduto nulla e Carrie si infuria con lei dicendo che \u00e8 stufa di farle da madre e che vorrebbe fare la sorella. Pi\u00f9 tardi Tom decide finalmente di sbarazzarsi di tutte le cose delle moglie regalando per\u00f2 un vestito a Dorrit e un paio di occhiali da sole a Carrie, la quale per\u00f2 viene messa in punizione per essere rientrata la sera prima dopo il coprifuoco. Jill intanto \u00e8 molto gi\u00f9 dato che il ragazzo del college non la chiama pi\u00f9 e si sfoga con Carrie. Maggie tradisce Walt con un poliziotto collega di suo padre mentre Walt non capisce se \u00e8 gay o no.\nTutti mentono.\nTrama.\nDorrit e Carrie sembrano finalmente andare d'accordo passando addirittura del tempo assieme lavando ad esempio la macchina e giocando con l'acqua come due bambine. Larissa avverte Carrie che ha intenzione di fare un servizio fotografico sulla sua borsa per la sua rivista e Carrie \u00e8 al settimo cielo. Walt intanto si rifiuta di fare sesso con Maggie che si sente sempre pi\u00f9 messa da parte e continua a vedersi con il poliziotto collega di suo padre. Sebastian \u00e8 costretto dal padre ad andare con lui al country club e qui incontra Donna che ci prova spudoratamente con lui e i due rimasti soli su una panchina stanno per baciarsi. Mouse che li aveva visti avverte Carrie che decide di testare la fedelt\u00e0 del ragazzo che l'indomani le dice di non aver baciato la ragazza ma di aver solo fumato uno spinello con lei. Al lavoro, Barbara, il capo di Carrie la riempie di lavoro proprio quando Larissa la chiama per il servizio fotografico. Un po' riluttante Carrie sta per rifiutare ma sentendo di deludere l'amica e di poter perdere la sua fiducia accetta e corre sul set riuscendo a convincere il suo capo che deve fare delle commissioni. Sul set Carrie \u00e8 emozionatissima ma si accorge di quanto sia tardi e torna in ufficio dove Barbara l'aspetta e la minaccia di licenziarla ma Carrie la corrompe con un foulard che Larissa le aveva regalato prima. Carrie decisa a passare pi\u00f9 tempo con Dorrit le propone di andare assieme in piscina e lei accetta non andando ad un importante corso di regia a cui tiene molto. Sebastian ha voglia di vedere Carrie ma lei \u00e8 ancora in punizione ma propone al ragazzo di vedersi in piscina anche se si ricorda all'ultimo del suo impegno con la sorella che non appena lo viene a sapere va via amareggiata e dice tutto al padre che si precipita in piscina e vede i due ragazzi baciarsi e si arrabbia parecchio perch\u00e9 Carrie le ha mentito. Walt \u00e8 deciso a fare l'amore con Maggie ma lei \u00e8 col poliziotto, lui l'aspetta per ben quattro ore ma quando lei arriva il ragazzo capisce che deve lasciarla e cos\u00ec fa lasciandola in lacrime. Tom non vuole che sua figlia frequenti Sebastian perch\u00e9 non gli piace la famiglia del ragazzo e proibisce a Carrie di uscire con lui e la ragazza ci resta malissimo, Donna intanto continua a provarci con lui e Mouse lo dice a Carrie. Walt racconta a Carrie di aver lasciato Maggie e la stessa sera Maggie, Carrie, Dorrit e Mouse passano una serata assieme parlando dei loro ragazzi scherzando e ridendo.\nManeggiare con cura.\nTrama.\nA scuola Carrie Maggie e Mouse parlano della rottura di Maggie con Walt e di quanto la ragazza possa essere melodrammatica per certe situazioni. Carrie incontra Sebastian ma ricorda il divieto tassativo del padre di frequentarlo ma durante l'intervallo il giovane le propone di uscire a cena fuori e lei accetta. Carrie chiede consigli a Larissa che le dice di non lasciarsi scappare questo ragazzaccio. Tom intanto sta facendo spese per le sue figlie e deve comprar loro degli assorbenti e chiede aiuto ad una donna che non appena scoperta la sua vedovanza inizia a provarci con lui. Non appena il padre torna a casa Carrie gli chiede se pu\u00f2 uscire con Sebastian ma lui ribadisce di no e qui Carrie scopre che il ragazzo e la sua famiglia sono clienti del padre e che nascondono qualcosa, infatti durante la notte Carrie fruga tra le cartelle di suo padre e scopre il segreto di Sebastian: nella sua precedente scuola ha avuto una relazione con un'insegnante. L'indomani Carrie ne parla con le sue amiche dato che poco dopo dovr\u00e0 vedere Sebastian che per\u00f2 le consigliano di lasciare correre e che non c'\u00e8 nulla di male. Dorrit dopo un ennesimo litigio col padre esce e ruba un criceto da un negozio di animali e lo nasconde al padre e alla sorella. Carrie lo scopre mentre cerca un vestito per Mouse che ha un appuntamento con Seth e qui dice alla sorella che deve riportarlo al negozio di animali dato che non ha nemmeno una gabbia ma Dorrit le dice che se lei far\u00e0 la spia sul criceto allora lei riveler\u00e0 al padre che Carrie sta uscendo con Sebastian, la giovane deve per forza sottostare al ricatto della sorella. Al parco Sebastian e Carrie ascoltano musica e tra di loro c'\u00e8 un nuovo bacio ma quando Sebastian per scherzare dice che ha avuto una brava insegnante di baci manda Carrie in panico che ricorda il suo segreto e va via sconvolta. Maggie intanto si sta sbarazzando di tutte le cose di Walt e distrugge il grosso panda di peluche che il ragazzo le aveva vinto due anni prima ma subito dopo si pente e corre da Carrie per farlo aggiustare ma qui trova solo Dorrit che intanto ha perso il criceto ma decide comunque di darle una mano a riparare il peluche e qui Maggie capisce di essere davvero melodrammatica e Dorrit di non saper prendersi cura nemmeno di un criceto. Carrie porta Mouse e Seth, il ragazzo universitario, ad una festa organizzata da Larissa che per\u00f2 non \u00e8 altro che una mostra di pop-art dove un'ex pornostar per un pence mostra al pubblico la sua vagina, Mouse e Seth imbarazzati vanno via mentre Carrie rimane e paga per vedere la vagina della donna che colpita dal suo sguardo le dice di non arrendersi e di non fare in modo che siano gli altri a decidere per lei, Carrie allora capisce che deve affrontare il padre che intanto \u00e8 uscito con un collega in un locale dove ha incontrato una bella donna che gli lascia il suo numero. Carrie a casa rivela al padre di aver frugato tra le sue carte per scoprire il segreto di Sebastian e l'uomo si arrabbia molto e dice che da ora in poi non avr\u00e0 pi\u00f9 molta fiducia nella ragazza. L'indomani Carrie dice a Sebastian di aver scoperto il suo segreto e che di conseguenza lo sanno le sue migliori amiche, lui allora si arrabbia e dice a Carrie che tra loro non pu\u00f2 funzionare. Mouse e Seth intanto si mettono insieme ufficialmente dopo che lui l'ha definita la sua ragazza. Tom scopre il criceto di Dorrit e permette alla figlia di tenerlo e tutti e tre corrono a comprare il necessario per la bestiolina e qui Carrie chiede scusa al padre e promette che non vedr\u00e0 pi\u00f9 Sebastian.\nLa notte di Halloween.\nTrama.\nHalloween \u00e8 finalmente arrivato e tutti si organizzano per passare alla grande la sera pi\u00f9 terrificane dell'anno. Carrie cerca in tutti i modi di evitare Sebastian a scuola ma puntualmente lo incontra ad ogni angolo e dietro ogni porta, Walt le dice che anche per lui \u00e8 successo la stessa cosa dopo aver lasciato Maggie. Sebastian prenota un locale per una festa privata a cui Carrie non \u00e8 stata invitata e la ragazza ci resta un po' male ma non si perde d'animo e insieme a Walt decide di andare ad una festa organizzata da Larissa: la sua prima festa senza doversi occupare della sorella. Carrie si traveste da Diana mentre Walt dal principe Carlo, Dorrit trova halloween stupido e da sfigati e preferisce passarlo devastando case con uova, spary e carta igienica ma viene fermata dal padre e messa in punizione. Maggie e Mouse, annoiate dalla serata, decidono di andare alla festa organizzata da Sebastian anche se Mouse odia il ragazzo per come ha trattato la sua amica. Alla festa di Larissa intanto Carrie e Walt vengono accolti dalla ragazza che subito presenta loro Bennet Wilcox un affascinante ragazzo che scrive per il giornale della ragazza e della quale Walt \u00e8 un fan accanito mentre Carrie \u00e8 molto affascinata da lui. Larissa d\u00e0 ai due giovani della pasticche di ecstasy, Carrie non la prende mentre Walt lo fa e inizia a sballarsi. Alla festa di Sebastian intanto Mouse sfida Sebastian ad un videogame e lo batte e qui Mouse capisce che Sebastian non \u00e8 affatto un cattivo ragazzo. Dorrit invece \u00e8 rinchiusa in casa a vedere un film dell'orrore, il padre tenta un approccio con lei ma la ragazza si dimostra antipatica e scontrosa al massimo. Alla festa di Larissa Carrie deve occuparsi di quest'ultima completamente fatta di ecstasy e ubriaca e perde di vista Bennet che finisce per parlare con Walt e tra i due c'\u00e8 un bacio ma Walt resta sconvolto da questo fatto e ripete ossessivamente di non essere gay e da del \"finocchio\" a Bennet e si allontana per le vie della citt\u00e0. Sistemata Larissa Carrie decide di divertirsi con Bennet ma scopre che Walt \u00e8 andato via e allora decide di andare a cercarlo e capisce che anche stavolta ha passato la festa di Halloween a badare a qualcuno. Alla festa di Sebastian intanto Mouse e il ragazzo si dividono uno spinello ma ecco che arriva l'agente di polizia che ha una storia con Maggie pronto a rovinare la festa ma la ragazza riesce a convincerlo a chiudere un occhio o dir\u00e0 al padre della loro storia(cosa che potrebbe costargli il posto perch\u00e9 Maggie \u00e8 minorenne, inoltre \u00e8 la figlia del suo capo). Walt assiste ad un episodio di omofobia per le strade di New York e difende i due ragazzi omosessuali che stavano per essere aggrediti. Bennet rivela a Carrie di essere gay e lei allora trovato Walt decide di tornare a casa. Dorrit spaventata per il film si addormenta tra le braccia del padre e Sebastian porta una Mouse strafatta a casa di Carrie che lo ringrazia e decide di diventare sua amica."}
{"id": "4357406", "revid": "1861950", "url": "https://it.wikipedia.org/wiki?curid=4357406", "title": "Boeing 737 Next Generation", "text": "Il Boeing 737 Next Generation, comunemente abbreviato in Boeing 737 NG, \u00e8 un aereo a fusoliera stretta per il corto-medio raggio prodotto dalla statunitense Boeing dal 1996. Il 737 Next Generation \u00e8 prodotto in quattro differenti varianti, 737-600, 737-700, 737-800 e 737-900, che si differenziano per dimensioni e quindi capacit\u00e0: la serie 737-600 ha una capacit\u00e0 massima di 130 posti a sedere, la serie 737-700 di 148, la serie 737-800 di 189 e la serie 737-900 di 220 posti a sedere. La 737 NG \u00e8 la terza generazione aeromobile derivata dal Boeing 737, segue il 737 Classic (-300/-400/-500), prodotta tra 1981 e il 2000 e precede la generazione 737 MAX.\nSono stati consegnati \u00a0737NG prima della fine del maggio 2017, con un totale di ordini. Gli ordini rimanenti sono nelle varianti -700, -700BBJ, -800, -800BBJ e -900ER. Il diretto concorrente del 737 NG \u00e8 la famiglia Airbus A320 dell'europea Airbus.\nStoria del progetto.\nContesto.\nQuando il cliente abituale della Boeing, la United Airlines, inizi\u00f2 ad acquistare gli Airbus A320 la Boeing venne spinta ad aggiornare la famiglia dei 737 Classic, pi\u00f9 lenti e con minore autonomia di volo. Mentre la concorrente Airbus implementava tecnologie come il fly-by-wire, la Boeing inizi\u00f2 i primi sviluppi di un nuovo modello pi\u00f9 efficiente in seguito ad un lavoro di consultazione con potenziali acquirenti. Fu cos\u00ec che il 17 novembre del 1993 venne annunciato il programma \"737 Next Generation\". La nuova famiglia di aeromobili includeva 4 varianti, la -600, la -700, la -800 e la -900. Le prestazioni di un 737NG sono essenzialmente quelle di un nuovo aereo, anche se rimangono importanti tratti comuni con le versioni precedenti. L'ala venne modificata, con un incremento della superficie alare del 25% e un incremento dell'apertura alare di 4,88m, una sezione pi\u00f9 sottile e un aumento totale della capacit\u00e0 del combustibile del 30%. I motori vennero sostituti con i pi\u00f9 silenziosi ed efficienti CFM56-7B. Tutti questi miglioramenti aumentarono l'autonomia di volo dell'aeromobile di 900 miglia nautiche. Venne abilitato un programma di flight test coinvolgendo 10 aeromobili: 3 -600, 4 -700 e 3 -800.\nProduzione e collaudo.\nIl primo NG ad uscire dalla fabbrica fu -700, l'8 dicembre 1996. L'aereo, il 2,843\u00ba 737 realizzato vol\u00f2 per la prima volta il 9 febbraio 1997, con i piloti Mike Hewett e Ken Higgins al comando. Il primo prototipo dell' -800 usc\u00ec il 30 giugno 1997 e vol\u00f2 per la prima volta il 31 luglio 1997, pilotato da Jim McRoberts e di nuovo da Hewett. La variante pi\u00f9 piccola, la -600, \u00e8 identica in dimensione come la -500, usc\u00ec dalla fabbrica nel dicembre del 1997 ed effettu\u00f2 il primo volo il 22 gennaio del 1998. Il 18 agosto del 1998 ottenne la certificazione dalla FAA. Boeing aument\u00f2 la produzione dei 737 da 31,5 a 35 nel gennaio del 2012, a 38 al mese nel 2013, a 42 al mese nel 2014 ed \u00e8 pianificato che raggiunga 47 esemplari per mese nel 2017, 52 per mese nel 2018 e 57 al mese nel 2019, anche se si potrebbe raggiungere il limite massimo di produzione pari a 63 aeromobili al mese. La produzione di un aeromobile viene effettuata nella Boeing Renton Factory in 10 giorni, la met\u00e0 del tempo impiegato fino a qualche anno fa. La fusoliera vuota raggiunge l'impianto nel primo giorno di produzione dalla Spirit AeroSystems da Wichita, Kansas. Nel secondo giorno vengono installati i collegamenti elettrici e l'impianto idraulico il terzo giorno. Il quarto giorno la fusoliera viene ruotata di 90 gradi e vengono installate le ali, in un'operazione che richiede 6 ore, insieme al carrello di atterraggio. L'assemblaggio finale inizia il sesto giorno in cui vengono montati i sedili scelti dalla compagnia aerea, i bagni e le cappelliere. I motori vengono montati nell'ottavo giorno. Il decimo giorno l'aereo \u00e8 pronto per i flight test.\nInterni.\nPer quanto riguarda la cabina, l'interno del 737NG si incentra sullo stile utilizzato sul Boeing 757-200 e sul Boeing 737 Classic incorporando anche parti del 777, che \u00e8 pi\u00f9 largo, pi\u00f9 arrotondato e con i pannelli superiori pi\u00f9 curvi.\nNel 2010, l'interno del 737NG fu aggiornato per sembrare pi\u00f9 simile al Boeing 787. Conosciuto come \"Boeing Sky Interior\" (\"Boeing a cielo interno\"), introduce un nuovo sistema di portabagagli basculanti, nuove pareti, nuove unit\u00e0 di servizio per i passeggeri e illuminazione a LED. Lo \"Sky interior\" non pu\u00f2 essere adattato per gli aerei esistenti; tuttavia, alcuni componenti prodotti da Health Tecna possono simulare, per i 737 e i 757 esistenti, un \"look\" simile a quello dello Sky Interior.\nUtilizzatori.\nAl gennaio 2022, dei esemplari consegnati, sono operativi.\nCivili.\nGli utilizzatori principali sono:\nMilitari.\nGli utilizzatori principali sono:\nVoci correlate.\nAerei comparabili per ruolo, configurazione ed epoca\nAltro\nPrincipali incidenti\nSviluppo correlato"}
{"id": "4357409", "revid": "287204", "url": "https://it.wikipedia.org/wiki?curid=4357409", "title": "Clown (singolo)", "text": ""}
{"id": "4357410", "revid": "110157", "url": "https://it.wikipedia.org/wiki?curid=4357410", "title": "TNFRSF13C", "text": "Il recettore del fattore di necrosi tumorale 13C \u00e8 una proteina recettoriale che, nell'essere umano, \u00e8 codificata dal gene TNFRSF13C e fa parte della superfamiglia dei recettori del fattore di necrosi tumorale.\nDescrizione e funzione.\nTale proteina \u00e8 un recettore transmembrana di tipo III con un singolo dominio extracellulare ricco in fenilalanina e lega BAFF, il fattore attivante i linfociti B, che regola, \"in vitro\", la sopravvivenza periferica di tali cellule.\nSignificato clinico.\nLa sovraespressione di BAFF induce, nei ratti, un iperplasia dei linfociti B e una sintomatologia clinica simile a quella del lupus eritematoso sistemico. Dal momento che numerosi pazienti affetti dimostrano un aumentato livello di BAFF nel siero, si suppone che i livelli insolitamente alti di tale proteina possano contribuire alla patogenesi di questa e di altre malattie autoimmuni aumentando la sopravvivenza dei linfociti B autoreattivi."}
{"id": "4357411", "revid": "828307", "url": "https://it.wikipedia.org/wiki?curid=4357411", "title": "Agricolo Italiano (CAITPR o TPR)", "text": ""}
{"id": "4357412", "revid": "125153495", "url": "https://it.wikipedia.org/wiki?curid=4357412", "title": "Tornei di tennis femminili nel 1934", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357416", "revid": "682087", "url": "https://it.wikipedia.org/wiki?curid=4357416", "title": "Recettore del fattore di necrosi tumorale 13C", "text": ""}
{"id": "4357417", "revid": "599013", "url": "https://it.wikipedia.org/wiki?curid=4357417", "title": "Jos\u00e9 Contreras", "text": ""}
{"id": "4357418", "revid": "682087", "url": "https://it.wikipedia.org/wiki?curid=4357418", "title": "CD268", "text": ""}
{"id": "4357420", "revid": "820965", "url": "https://it.wikipedia.org/wiki?curid=4357420", "title": "Coppa del Montenegro 2012-2013", "text": ""}
{"id": "4357421", "revid": "283026", "url": "https://it.wikipedia.org/wiki?curid=4357421", "title": "Peresvet (disambigua)", "text": ""}
{"id": "4357426", "revid": "125133140", "url": "https://it.wikipedia.org/wiki?curid=4357426", "title": "Tornei di tennis femminili nel 1933", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships.\nDicembre.\n\"Nessun evento\""}
{"id": "4357433", "revid": "474175", "url": "https://it.wikipedia.org/wiki?curid=4357433", "title": "Olivos", "text": "Olivos \u00e8 una citt\u00e0 argentina, capoluogo del partido di Vicente L\u00f3pez nella provincia di Buenos Aires. \nVi si trova la Quinta de Olivos, la residenza ufficiale del presidente dell'Argentina.\nGeografia.\nOlivos sorge sulla sponda destra del R\u00edo de la Plata, a 16 km a nord-ovest dal centro di Buenos Aires. Confina a nord con La Lucila and Mart\u00ednez, ad est con il R\u00edo de la Plata, a sud con Vicente L\u00f3pez e Florida e ad ovest con Munro.\nStoria.\nNegli anni venti del XVIII secolo nell'area occupata dall'odierna Olivos era una stazione di sosta lungo il cammino che univa Buenos Aires a C\u00f3rdoba. Le terre sul quale sorge l'attuale citt\u00e0 erano di propriet\u00e0 di Domingo de Acasusso, il quale vi piant\u00f2 degli ulivi. La presenza di queste piante fece si che la stazione di posta venisse ufficialmente ribattezza \"Olivos\" il 19 febbraio 1770. \nNegli anni sessanta del XIX secolo l'area fu interessata dalla costruzione della ferrovia Buenos Aires-San Fernando. L'arrivo della strada ferrata e la costruzione di una stazione nel 1863 fece si che l'area lentamente si urbanizzasse.\nCon la costruzione negli anni trenta della strada nazionale 9, Olivos continu\u00f2 la sua espansione passando da villaggio a sobborgo della capitale argentina. Nel 1941, in base ad una precisa volont\u00e0 testamentaria, lo stato entr\u00f2 in possesso di una grande villa che divenne cos\u00ec la residenza ufficiale del presidente della Repubblica Argentina. L'edificio, costruito nel 1854, presenta una commistione di elementi neobarocchi e neogotici ed \u00e8 conosciuto come la \"Quinta de Olivos\". Tra le sue mura nel 1993 venne siglato l'accordo istituzionale tra l'allora presidente Carlos Menem e l'ex-presidente Ra\u00fal Alfons\u00edn.\nInfrastrutture e trasporti.\nStrade.\nLa principale via d'accesso ad Olivos \u00e8 l'autostrada Buenos Aires-Rosario.\nFerrovie.\nOlivos \u00e8 servita dalle stazioni ferroviarie di \"Olivos\", posta sulla tratta Retiro-Tigre, di \"Bartolom\u00e9 Mitre\", sulla tratta Retiro-Bartolom\u00e9 Mitre della linea suburbana Mitre che unisce Buenos Aires con le localit\u00e0 della parte nord-occidentale dell'area metropolitana bonaerense. La citt\u00e0 \u00e8 servita anche dalla stazioni di \"Av. Maip\u00fa\", \"Borges\" e \"Libertador\" del Treno della Costa.\nPorti.\nOlivos dispone di un porto turistico sul R\u00edo de la Plata."}
{"id": "4357435", "revid": "547034", "url": "https://it.wikipedia.org/wiki?curid=4357435", "title": "Conte di Orrery", "text": "Conte di Orrery \u00e8 un titolo nel pari d'Irlanda che \u00e8 stata unita alla contea di Cork fin dal 1753. Venne creato nel 1660 per il soldato, statista e drammaturgo Roger Boyle, I barone Boyle, figlio maggiore superstite di Richard Boyle, I conte di Cork. Era gi\u00e0 stato creato Lord Boyle, barone di Broghill, nel pari d'Irlanda nel 1628 (all'et\u00e0 di soli sei anni). Gli succedette suo figlio, il secondo conte. Rappresent\u00f2 la contea di Cork alla Camera dei Comuni irlandese e fu vicepresidente di Munster. Alla sua morte il titolo pass\u00f2 a suo figlio maggiore, il terzo conte. Rappresent\u00f2 East Grinstead alla Camera dei Comuni Inglese. Gli succedette suo fratello minore, il quarto conte. Era un tenente generale nell'esercito e un diplomatico di primo piano. Nel 1711 fu creato barone Marston, nella contea di Somerset, nel Pari della Gran Bretagna. Suo figlio, il quinto conte, succedette a suo cugino di terzo grado come quinto conte di Cork nel 1753. \nHenry Boyle, figlio e omonimo del Hon. Henry Boyle, figlio pi\u00f9 giovane del primo conte di Orrery, fu creato conte di Shannon nel 1756.\nConti di Orrery (1660).\nL'erede \u00e8 Rory Jonathan Courtenay Boyle, visconte Dungarvan (1978)"}
{"id": "4357440", "revid": "110157", "url": "https://it.wikipedia.org/wiki?curid=4357440", "title": "TNFRSF21", "text": "Il recettore del fattore di necrosi tumorale 21, anche noto come DR6 (dall'acronimo in lingua inglese per \"death receptor 6\"), \u00e8 una proteina recettoriale che, nell'essere umano, \u00e8 codificata dal gene TNFRSF21 e fa parte della superfamiglia dei recettori del fattore di necrosi tumorale.\nFunzione.\nTale recettore \u00e8 in grado di indurre la morte cellulare programmata mediante l'avvio delle vie di trasduzione del segnale mediate da NF-\u03baB e MAPK8/JNK; l'attivazione avviene tramite l'interazione tra il \"death domain\" del recettore \u00e8 la proteina TRADD. Studi hanno suggerito che tale recettore abbia un ruolo nell'attivazione dei linfociti T helper e possa essere coinvolto nell'infiammazione e nella regolazione dei meccanismi immunitari."}
{"id": "4357442", "revid": "247222", "url": "https://it.wikipedia.org/wiki?curid=4357442", "title": "Cucina con Ramsay", "text": "In cucina con Ramsay (titolo originale \"Gordon Ramsay's Ultimate Cookery Course\") \u00e8 un programma televisivo britannico di genere culinario, in onda sull'emittente Channel 4 dal 10 settembre al 5 ottobre 2012 e condotto dal cuoco Gordon Ramsay. In Italia il programma \u00e8 stato trasmesso da Real Time a partire dal 20 gennaio 2013.\nIl cuoco \u00e8 doppiato in italiano da Diego Sabre, che presta la propria voce anche in tutti gli altri format dello stesso trasmessi da Real Time."}
{"id": "4357444", "revid": "682087", "url": "https://it.wikipedia.org/wiki?curid=4357444", "title": "Recettore del fattore di necrosi tumorale 21", "text": ""}
{"id": "4357445", "revid": "55935", "url": "https://it.wikipedia.org/wiki?curid=4357445", "title": "La Duchesse de Palliano", "text": ""}
{"id": "4357448", "revid": "682087", "url": "https://it.wikipedia.org/wiki?curid=4357448", "title": "CD358", "text": ""}
{"id": "4357449", "revid": "55935", "url": "https://it.wikipedia.org/wiki?curid=4357449", "title": "L'abbesse de Castro", "text": ""}
{"id": "4357450", "revid": "682087", "url": "https://it.wikipedia.org/wiki?curid=4357450", "title": "DR6", "text": ""}
{"id": "4357456", "revid": "287204", "url": "https://it.wikipedia.org/wiki?curid=4357456", "title": "Yveltal", "text": ""}
{"id": "4357465", "revid": "599013", "url": "https://it.wikipedia.org/wiki?curid=4357465", "title": "The Seal of Silence", "text": ""}
{"id": "4357467", "revid": "125109215", "url": "https://it.wikipedia.org/wiki?curid=4357467", "title": "Tornei di tennis femminili nel 1932", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357468", "revid": "287204", "url": "https://it.wikipedia.org/wiki?curid=4357468", "title": "Xerneas", "text": ""}
{"id": "4357476", "revid": "92723", "url": "https://it.wikipedia.org/wiki?curid=4357476", "title": "Tornei di tennis femminili nel 1931", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357478", "revid": "767487", "url": "https://it.wikipedia.org/wiki?curid=4357478", "title": "The Seal of Silence (film 1913)", "text": "The Seal of Silence \u00e8 un cortometraggio muto del 1913 diretto da Charles Giblyn, il film fu interpretato da Charles Edler, Louise Glaum, Richard Stanton, Mildred Harris e Thelma Salter.\nProduzione.\nIl film fu prodotto da Thomas H. Ince per la Kay-Bee Pictures.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche statunitensi il 27 giugno 1913."}
{"id": "4357482", "revid": "110157", "url": "https://it.wikipedia.org/wiki?curid=4357482", "title": "TNFRSF10D", "text": "Il recettore del fattore di necrosi tumorale 10D \u00e8 una proteina recettoriale che, nell'essere umano, \u00e8 codificata dal gene TNFRSF10D e fa parte della superfamiglia dei recettori del fattore di necrosi tumorale.\nStruttura.\nSi tratta di un recettore transmembrana con un dominio extracitoplasmatico di legame per TRAIL e un \"death domain\" citoplasmatico troncato.\nFunzione.\nNon si tratta di un recettore che induce la morte cellulare programmata, anzi \u00e8 stato osservato avere un ruolo inibitorio nell'apoptosi indotta da TRAIL."}
{"id": "4357486", "revid": "682087", "url": "https://it.wikipedia.org/wiki?curid=4357486", "title": "CD264", "text": ""}
{"id": "4357490", "revid": "682087", "url": "https://it.wikipedia.org/wiki?curid=4357490", "title": "Recettore del fattore di necrosi tumorale 10D", "text": ""}
{"id": "4357496", "revid": "547034", "url": "https://it.wikipedia.org/wiki?curid=4357496", "title": "Tornei di tennis femminili nel 1930", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357503", "revid": "709565", "url": "https://it.wikipedia.org/wiki?curid=4357503", "title": "Gordon Ramsay - Cose dell'altro mondo", "text": "Gordon Ramsay - Cose dell'altro mondo (\"Gordon's Great Escape\") \u00e8 un programma televisivo trasmesso dall'emittente TV britannica Channel 4 dal 18 gennaio 2010 condotto dallo chef Gordon Ramsay, che viaggia per il mondo alla ricerca di nuovi gusti.\nIn Italia il programma \u00e8 stato trasmesso da Rai 5 a partire dal tardo 2011. La voce di Gordon appartiene al doppiatore Andrea Ward, come negli altri format del cuoco trasmessi da Rai 5."}
{"id": "4357504", "revid": "1310927", "url": "https://it.wikipedia.org/wiki?curid=4357504", "title": "Club Deportivo Mirand\u00e9s 2011-2012", "text": "Questa voce raccoglie le informazioni riguardanti il Club Deportivo Mirand\u00e9s nelle competizioni ufficiali della stagione 2011-2012. "}
{"id": "4357507", "revid": "326822", "url": "https://it.wikipedia.org/wiki?curid=4357507", "title": "Gordon's Great Escape", "text": ""}
{"id": "4357509", "revid": "326822", "url": "https://it.wikipedia.org/wiki?curid=4357509", "title": "Gordon Ramsay's Ultimate Cookery Course", "text": ""}
{"id": "4357512", "revid": "55278301", "url": "https://it.wikipedia.org/wiki?curid=4357512", "title": "Landakotskirkja", "text": ""}
{"id": "4357513", "revid": "124687024", "url": "https://it.wikipedia.org/wiki?curid=4357513", "title": "Amedeo d'Alba", "text": "Fra Amedeo era originario probabilmente di Alba Reale in Ungheria, fu vescovo di Lango dal 1342 al 1346 e successivamente di Noli, diocesi che resse per molti anni. Apparteneva all'ordine dei frati minori."}
{"id": "4357520", "revid": "295403", "url": "https://it.wikipedia.org/wiki?curid=4357520", "title": "Real Racing Club de Santander 2012-2013", "text": "Rosa.\n\"Rosa e numerazione aggiornata al 7 settembre 2012\"."}
{"id": "4357526", "revid": "110157", "url": "https://it.wikipedia.org/wiki?curid=4357526", "title": "TNFRSF10C", "text": "Il recettore del fattore di necrosi tumorale 10C \u00e8 una proteina recettoriale che, nell'essere umano, \u00e8 codificata dal gene TNFRSF10C e fa parte della superfamiglia dei recettori del fattore di necrosi tumorale.\nStruttura.\nSi tratta di un recettore transmembrana con un dominio extracitoplasmatico di legame per TRAIL, ma sprovvisto di un \"death domain\" citoplasmatico.\nFunzione.\nNon si tratta di un recettore in grado di indurre la morte cellulare programmata e si ritiene possa trattarsi di un recettore che inibisce l'apoptosi indotta da TRAIL. Il gene che codifica per la proteina \u00e8 regolato da p53 e viene espresso normalmente nei tessuti, mentre risulta spesso carente o assente in molti tessuti tumorali, il che pu\u00f2 spiegare la particolare sensibilit\u00e0 delle cellule tumorali all'attivit\u00e0 di induzione dell'apoptosi mediata da TRAIL."}
{"id": "4357528", "revid": "287204", "url": "https://it.wikipedia.org/wiki?curid=4357528", "title": "Auk\u0161\u010diausioji lyga 1984", "text": "L'edizione 1984 dell'Auk\u0161\u010diausioji lyga fu la quarantesima come campionato della Repubblica Socialista Sovietica Lituana; il campionato fu vinto dal Granitas Klaip\u0117da, giunto al suo 4\u00ba titolo.\nFormula.\nFu confermata la formula a girone unico: le squadre passarono da 16 a 18, con le retrocesse Mokslas Vilnius ed Au\u0161ra Vilnius sostituite dalla Squadra giovanile della Lituania, SRT Vilnius, la formazione riserve dello Zalgiris ed Utenis Utena.\nLe 18 formazioni si incontrarono in gironi di andata e ritorno per un totale di 34 incontri per squadra. Le squadre classificate agli ultimi tre posti retrocessero."}
{"id": "4357529", "revid": "682087", "url": "https://it.wikipedia.org/wiki?curid=4357529", "title": "Recettore del fattore di necrosi tumorale 10C", "text": ""}
{"id": "4357530", "revid": "682087", "url": "https://it.wikipedia.org/wiki?curid=4357530", "title": "CD263", "text": ""}
{"id": "4357531", "revid": "287204", "url": "https://it.wikipedia.org/wiki?curid=4357531", "title": "Best Italian Act", "text": ""}
{"id": "4357533", "revid": "339392", "url": "https://it.wikipedia.org/wiki?curid=4357533", "title": "Coppa d'Africa 2013", "text": ""}
{"id": "4357537", "revid": "1318658", "url": "https://it.wikipedia.org/wiki?curid=4357537", "title": "Vicente Ram\u00f3n Roca", "text": "Biografia.\nDeputato al Congresso ecuadoriano dal 1830 al 1833 e senatore dal 1837, fu oppositore di Juan Jos\u00e9 Flores e divenne capo della giunta rivoluzionaria.\nFu presidente dell'Ecuador dal 1845 al 1849."}
{"id": "4357538", "revid": "97488", "url": "https://it.wikipedia.org/wiki?curid=4357538", "title": "Banana rossa", "text": ""}
{"id": "4357544", "revid": "1310927", "url": "https://it.wikipedia.org/wiki?curid=4357544", "title": "Real Club Recreativo de Huelva 2010-2011", "text": "Rosa.\n (Vice Capitano)\n (Capitano)"}
{"id": "4357545", "revid": "310175", "url": "https://it.wikipedia.org/wiki?curid=4357545", "title": "Purificazione (Shintoismo)", "text": ""}
{"id": "4357550", "revid": "324143", "url": "https://it.wikipedia.org/wiki?curid=4357550", "title": "Centre d'Esports Sabadell F\u00fatbol Club 2011-2012", "text": ""}
{"id": "4357554", "revid": "1603714", "url": "https://it.wikipedia.org/wiki?curid=4357554", "title": "Misone (ceramografo)", "text": "La sua firma, come ceramista e ceramografo, ci \u00e8 giunta, a grandi caratteri dipinti in rosso, sul collo di un cratere a colonnette frammentario dedicato sull'acropoli di Atene dallo stesso ceramografo, in una fase tarda della sua attivit\u00e0. Era pratica frequente da parte dei ceramografi attici dedicare sull'acropoli un'opera creata in completa autonomia, come dimostrano altri ritrovamenti simili, ad esempio il piatto dedicato da Epitteto (Atene, Museo archeologico nazionale, Acropolis Coll. 2.6).\nMisone, la cui personalit\u00e0 \u00e8 stata ricostruita originariamente da John Beazley il quale lo ha indicato come il fondatore del gruppo dei Manieristi, \u00e8 un pittore di vasi grandi, soprattutto crateri a colonnette, una forma frequente e molto comune in questo periodo: circa settanta esemplari nel corpus delle opere attribuite a Misone, costituito da circa novanta vasi.\nNotevoli e differenti rispetto alla comune produzione di Misone sono l'anfora di tipo A del Louvre G 197, il cratere a calice del British Museum E 458 e l'anfora panatenaica del Museo archeologico nazionale di Firenze 3982, quest'ultima vicina allo stile del Pittore di Pan. Queste opere sembrano appartenere ad una fase giovanile del lavoro di Misone, ancora influenzata dalla qualit\u00e0 di maestri come Phintias e Eufronio. L'anfora, in particolare, appartiene ad una fase della storia di questa tipologia in cui le figure si presentavano non pi\u00f9 inquadrate all'interno del pannello, una tipologia sviluppata dal Pittore di Berlino. La produzione pi\u00f9 commerciale del periodo successivo, rappresentata dai crateri a colonnette e dalle pelikai, si avvicina, per stile e tipologia dei vasi, alla similare produzione del gruppo dei Manieristi (in gran parte suoi allievi, almeno quelli della prima generazione) pur mantenendo un livello qualitativo pi\u00f9 elevato.\nNel gruppo dei Manieristi l'allievo pi\u00f9 vicino a Misone sembra essere stato il Pittore del maiale, il quale si pensa abbia rilevato la bottega del maestro."}
{"id": "4357557", "revid": "93556", "url": "https://it.wikipedia.org/wiki?curid=4357557", "title": "Cerro Catedral (Argentina)", "text": "Il Cerro Catedral (Collina Cattedrale) \u00e8 una montagna situata nelle vicinanze di San Carlos de Bariloche nel Parco nazionale Nahuel Huapi, in Patagonia, Argentina. \nSulle sue pendici si trova una delle principali stazioni sciistiche dell'America meridionale con oltre 100 chilometri di piste e impianti di risalita con una capacit\u00e0 di 22.000 utenti all'ora. "}
{"id": "4357560", "revid": "287204", "url": "https://it.wikipedia.org/wiki?curid=4357560", "title": "Fussballclub Aarau 1902 2012-2013", "text": "Questa voce raccoglie le informazioni riguardanti il Fussballclub Aarau 1902 nelle competizioni ufficiali della stagione 2012-2013.\nRosa.\n\"Aggiornato ao 7 maggio 2013\""}
{"id": "4357568", "revid": "287204", "url": "https://it.wikipedia.org/wiki?curid=4357568", "title": "Auk\u0161\u010diausioji lyga 1985", "text": "L'edizione 1985 dell'Auk\u0161\u010diausioji lyga fu la quarantunesima come campionato della Repubblica Socialista Sovietica Lituana; il campionato fu vinto dall'Ekranas, giunto al suo 1\u00ba titolo.\nFormula.\nFu confermata la formula a girone unico: le squadre passarono da 18 a 17, con le formazione riserve dello Zalgiris, Squadra giovanile della Lituania, Atletas Kaunas e Politechnika Kaunas sostituite da un'altra squadra giovanile, Aidas Kaunas e Sveikata Kybartai.\nLe 17 formazioni si incontrarono in gironi di andata e ritorno, con l'eccezione della squadra giovanile che disput\u00f2 solo 18 incontri, di cui solo 16 ufficialmente riconosciuti, per un totale di 31 incontri per squadra. Le squadre classificate agli ultimi tre posti retrocessero."}
{"id": "4357570", "revid": "1782831", "url": "https://it.wikipedia.org/wiki?curid=4357570", "title": "Fussball Club Wil 1900 2012-2013", "text": "Questa voce raccoglie le informazioni riguardanti il Fussball Club Wil 1900 nelle competizioni ufficiali della stagione 2012-2013."}
{"id": "4357571", "revid": "1568601", "url": "https://it.wikipedia.org/wiki?curid=4357571", "title": "Antofalla", "text": "L'Antofalla \u00e8 uno stratovulcano del nord-ovest dell'Argentina, nella catena montuosa delle Ande. Si trova al limite nord-est della Puna de Atacama."}
{"id": "4357572", "revid": "767487", "url": "https://it.wikipedia.org/wiki?curid=4357572", "title": "Roger Boyle, II conte di Orrery", "text": "Biografia.\nEra il figlio di Roger Boyle, I conte di Orrery, e di Lady Margaret, figlia di Theophilus Howard, II conte di Suffolk. Studi\u00f2 al Trinity College di Dublino.\nCarriera politica.\nNel 1665 entr\u00f2 nella Camera dei Comuni irlandese per County Cork, carica che ha mantenuto fino l'anno successivo. Nel 1679 successe al padre nella contea ed \u00e8 entrato nella Camera dei Lord irlandese.\nMatrimonio.\nSpos\u00f2, il 6 febbraio 1665, Mary Sackville (4 febbraio 1647-4 novembre 1710), figlia di Richard Sackville, V conte di Dorset, e di Frances Cranfield. Ebbero due figli:\nMorte.\nMor\u00ec il 29 marzo del 1682, all'et\u00e0 di 35 anni. La contessa di Orrery mor\u00ec a Londra nel novembre del 1710, all'et\u00e0 di 62 anni."}
{"id": "4357573", "revid": "1318658", "url": "https://it.wikipedia.org/wiki?curid=4357573", "title": "Vicente Rocafuerte", "text": "Rappresentante di Guayaquil a Cadice dal 1812, visse in vari stati europei ed americani. Rimpatriato nel 1833, sostitu\u00ec Juan Jos\u00e9 Flores come presidente dell'Ecuador e rimase al potere fino al 1839."}
{"id": "4357578", "revid": "287204", "url": "https://it.wikipedia.org/wiki?curid=4357578", "title": "Coppa Caduti di Reda", "text": "La Coppa Caduti di Reda \u00e8 una corsa in linea di ciclismo su strada riservata a Elite e Under-23 che si disputa ogni aprile a Reda di Faenza, in provincia di Ravenna. \u00c8 classificata dalla UCI come prova di classe 1.19.\nStoria.\nLa \"Coppa Caduti di Reda\" viene organizzata dalla Societ\u00e0 Cicloturistica \"LA RODA\" di Reda e si svolge intorno a Faenza, in provincia di Ravenna. La caratteristica di questa di corsa \u00e8 la presenza di \"sette strappi\", salite brevi ma ripide tipiche delle colline faentine, che la rendono simile alle classiche del Nord. Molti dei vincitori di questa corsa sono poi diventati professionisti: tra essi Fabiano Fontanelli, Cristian Moreni, Leonardo Bertagnolli, Mauro Da Dalto, Matteo Montaguti, Alan Marangoni ed Elia Viviani.\nAlbo d'oro.\n\"Aggiornato all'edizione 2017.\""}
{"id": "4357579", "revid": "122246", "url": "https://it.wikipedia.org/wiki?curid=4357579", "title": "Chiesa di San Michele Arcangelo (Agerola)", "text": "La chiesa di San Michele Arcangelo \u00e8 una chiesa di Agerola, situata nella frazione di Campora.\nStoria e struttura.\nLa chiesa fu edificata nel 1680 per volere di Antonio Acampora, appartenente ad una ricca famiglia di mercanti di Agerola ma che svolgeva la propria attivit\u00e0 a Napoli, da utilizzare come luogo di sepoltura per la sua famiglia. La costruzione non sub\u00ec particolari cambiamenti nel corso dei secoli, fino al 1980 quando, a causa del violento terremoto dell'Irpinia, rimase notevolmente danneggiata: si resero quindi necessari dei lavori di restauro, finanziati sia dalla famiglia degli Acampora, sia dalla Soprintendenza ai Beni Artistici di Napoli e la chiesa fu riaperta al culto nel 1996.\nLa chiesa presenta uno stile semplice, influenzato dal gusto barocco: l'accesso \u00e8 consentito da una scalinata in pietra e la facciata \u00e8 caratterizzata da un arco in pietra scolpito che sovrasta e sporge sul portale sottostante; in asse con la porta d'ingresso si apre prima una finestra rettangolare e poi una piccola ovale: sulla sommit\u00e0 del tetto, che presenta un doppio spiovente, \u00e8 posta una croce in ferro. Internamente \u00e8 a navata unica e lungo le pareti laterali sono posti archi che poggiano su colonne in muratura e lesene, mentre al centro della navata, coperta dal pavimento, \u00e8 la fossa utilizzata come luogo di sepoltura, cos\u00ec come ricorda anche un'epigrafe; la zona dell'altare maggiore si apre in un'abside, caratterizzata dall'unica tela presente in tutta la chiesa, che rappresenta san Michele nell'atto di sconfiggere il demonio, opera del XVII secolo, realizzata da Andrea Malinconico. All'esterno, alle spalle dell'abside, si innalza il campanile, con tetto a doppio spiovente e cella campanaria caratterizzata dalla presenza di pietre vive all'esterno."}
{"id": "4357580", "revid": "287204", "url": "https://it.wikipedia.org/wiki?curid=4357580", "title": "Fussballclub Winterthur 2012-2013", "text": "Questa voce raccoglie le informazioni riguardanti il Fussballclub Winterthur nelle competizioni ufficiali della stagione 2012-2013.\nRosa.\n\"Aggiornata al 10 settembre 2013\""}
{"id": "4357584", "revid": "287204", "url": "https://it.wikipedia.org/wiki?curid=4357584", "title": "Leon Hall", "text": "Carriera professionistica.\nCincinnati Bengals.\nHall fu scelto nel primo giro del Draft 2007 dai Cincinnati Bengals. Nel debutto in carriera contro i Baltimore Ravens nel Monday Night Football della settimana 1, Hall disput\u00f2 un'ottima prova partendo come titolare e facendo registrare 4 tackle e recuperando un fumble. Hall termin\u00f2 la sua stagione guidando la squadra con 5 intercetti, t pareggiando anche il record di franchigia per un rookie. Nella stagione 2008, Hall continu\u00f2 a migliorare facendo registrare 75 tackle (61 solitari), 24 passaggi deviati, tre intercetti e un touchdown. Hall pareggi\u00f2 il record di franchigia mettendo a segno tre intercetti nella settimana 16 contro i Cleveland Browns ritornandone uno per 50 yard in touchdown.\nNel 2009, Hall continu\u00f2 a giocare bene terminando con 71 tackle (58 solitari), due fumble forzati, 24 passaggi deviati e un record in carriera di 6 intercetti. Nel finale di stagione, i giornalista di Sports Illustrated Peter King defin\u00ec Hall e il suo compagno di reparto Johnathan Joseph \"la miglior coppia di cornerback nella NFL.\" Per questa stagione fu inserito dall'Associated Press nel Second-team All-Pro.\nIl 2 settembre 2011 Hall firm\u00f2 coi Bengals un'estensione contrattuale del valore di 39 milioni di dollari, inclusi 14,1 milioni garantiti. Il 13 novembre, Hall si infortun\u00f2 al tendine d'Achille nella gara contro i Pittsburgh Steelers e il giorno successivo fu inserito in lista infortunati.\nIl 6 gennaio 2013, nel primo turno di playoff contro gli Houston Texans, Hall mise a segno un intercetto su Matt Schaub e lo ritorn\u00f2 in touchdown, riportando in partita i Bengals, che per\u00f2 alla fine uscirono sconfitti.\nIl 23 ottobre 2013, Hall si ruppe per la seconda volta il tendine d'achille che lo costrinse a chiudere in anticipo la stagione.\nNel dodicesimo turno della stagione 2015, Hall intercett\u00f2 un passaggio del quarterback dei Rams Nick Foles, ritornandolo per 19 yard in touchdown. Nella stessa gara mise a segno anche sei tackle, venendo premiato come miglior difensore della AFC della settimana."}
{"id": "4357585", "revid": "1568601", "url": "https://it.wikipedia.org/wiki?curid=4357585", "title": "Nacimientos", "text": "Il Nacimientos (detto anche Walther Penck, in origine chiamato \"Cerro Tipas\") \u00e8 uno stratovulcano del nord-ovest dell'Argentina, nella catena montuosa delle Ande. \u00c8 una costruzione vulcanica complessa formata da diverse cime, la pi\u00f9 alta delle quali \u00e8 denominata Walter Penck I, in onore dello scienziato tedesco che per primo tra 1912 e 1913 defin\u00ec una carta geologica del settore delle Ande di cui fa parte la montagna."}
{"id": "4357590", "revid": "93556", "url": "https://it.wikipedia.org/wiki?curid=4357590", "title": "Le\u00f3nidas Plaza Guti\u00e9rrez", "text": "Esule a El Salvador rimpatriato nel 1895, fu deputato e presidente della camera dei deputati. Delfino di Eloy Alfaro, fu presidente dell'Ecuador dal 1901 al 1905 e dal 1912 al 1916."}
{"id": "4357593", "revid": "1568601", "url": "https://it.wikipedia.org/wiki?curid=4357593", "title": "Sabancaya", "text": "Il Sabancaya \u00e8 uno stratovulcano del sud del Per\u00f9, nella catena montuosa delle Ande. Settimo pi\u00f9 alto vulcano attivo del mondo, la sua cima \u00e8 coperta da un ghiacciaio."}
{"id": "4357597", "revid": "838137", "url": "https://it.wikipedia.org/wiki?curid=4357597", "title": "Giovanni Andrea Mercurio", "text": "Biografia.\nNacque a Messina, probabilmente a inizio Cinquecento, da una famiglia di umili origini.\nPapa Giulio III lo elev\u00f2 al rango di cardinale nel concistoro del 20 novembre 1551.\nFu archimandrita del Santissimo Salvatore e signore feudale della Terra di Savoca.\nMor\u00ec il 2 febbraio 1561.\nGenealogia episcopale.\nLa genealogia episcopale \u00e8:"}
{"id": "4357598", "revid": "287204", "url": "https://it.wikipedia.org/wiki?curid=4357598", "title": "Suo (provincia)", "text": ""}
{"id": "4357601", "revid": "1568601", "url": "https://it.wikipedia.org/wiki?curid=4357601", "title": "San Pedro (vulcano)", "text": "Il San Pedro \u00e8 uno stratovulcano del nord del Cile, nella catena montuosa delle Ande. Si trova nella parte centro-settentrionale del Deserto di Atacama, vicino al confine con la Bolivia."}
{"id": "4357602", "revid": "1543377", "url": "https://it.wikipedia.org/wiki?curid=4357602", "title": "Pobeda (nave da battaglia)", "text": "La Pobeda () fu una nave da battaglia tipo pre-dreadnought della Voenno Morskoj Flot Rossijskoj Imperii e della Marina imperiale giapponese, appartenente alla classe Peresvet. \"Pobeda\" in russo significa \"Vittoria\". Affondata durante l'assedio di Port Arthur, fu recuperata dai giapponesi. Ricostruita e rinominata , in onore dell'omonima provincia, prest\u00f2 servizio nella marina imperiale giapponese dal 1908 al 1946.\nServizio.\nOrdinata il 26 aprile 1898, la costruzione inizi\u00f2 il 23 gennaio 1899 nei Cantieri del Baltico di San Pietroburgo. La chiglia fu posata il 21 febbraio 1899 e la nave fu varata il 10 maggio 1900.\nFu completata nel giugno 1902, con un costo finale di 10.050.000 rubli.\nLa nave salp\u00f2 da Liep\u0101ja il 13 novembre 1902, giungendo a Port Arthur il 13 giugno 1903, dove si un\u00ec alla flotta del Pacifico a cui era stata assegnata.\nDurante la battaglia di Port Arthur, combattuta il secondo giorno della guerra russo-giapponese, la \"Pobeda\" fu colpita al centro dello scafo, vicino alla linea di galleggiamento. Rimasero uccisi 2 membri dell'equipaggio e 4 riportarono ferite, ma il colpo non riusc\u00ec a penetrare la corazzatura della nave che riport\u00f2 cos\u00ec solo danni leggeri. Il 13 aprile, durante un'azione, la \"Pobeda\" e la nave da battaglia \"Petropavlovsk\" urtarono entrambe alcune mine navali posizionate la notte precedente dai giapponesi. La \"Petropavlovsk\" affond\u00f2 in meno di due minuti a seguito dell'esplosione di una delle polveriere, mentre la \"Pobeda\" riusc\u00ec a rientrare autonomamente in porto, nonostante a causa dei danni procedeva inclinata di 11\u00b0 su un lato.\nLe riparazioni furono completate il 9 giugno. Durante i lavori alcuni cannoni della \"Pobeda\" furono rimossi ed installati a terra per rafforzare le difese del porto. Nello specifico la nave perse 3 cannoni da 152 mm (6\", 2 cannoni da 75\u00a0mm (3\"), 1 cannoni da 47\u00a0mm (2\") e 4 cannoni da 37\u00a0mm (1,4\").\nIl 23 giugno salp\u00f2 assieme al resto della flotta nel tentativo, poi fallito, di raggiungere Vladivostok. Il 10 agosto il comandante della flotta, il viceammiraglio Wilhelm With\u00f6ft, aveva da poco ordinato il rientro a Port Arthur quando le navi russe incontrarono la flotta giapponese poco prima del tramonto, ed uno scontro notturno con le numericamente superiori forze giapponesi era proprio quello che With\u00f6ft voleva evitare.\nDurante lo scontro, passato alla storia come la battaglia del Mar Giallo, la \"Pobeda\" fu colpita da 11 colpi di grosso calibro, e tra i membri dell'equipaggio si contarono 4 morti e 29 feriti. Dopo che lo stesso With\u00f6ft rimase ucciso nella battaglia, le navi russe sopravvissute riuscirono a ritornare a Port Arthur.\nIl nuovo comandante della flotta del Pacifico, il retroammiraglio Robert Nikolaevi\u010d Viren, decise di utilizzare uomini e cannoni della sua flotta per rafforzare ulteriormente le difese di Port Arthur, in quel momento sotto assedio giapponese. Il tentativo di Viren non ebbe successo, tanto che il 5 dicembre truppe giapponesi riuscirono a conquistare la \"collina 203\" che si affacciava proprio sul porto. Questo permise all'artiglieria dell'esercito imperiale giapponese di aprire il fuoco direttamente contro le navi russe con un obice da 280\u00a0mm. Il bombardamento inizi\u00f2 il 7 dicembre e la \"Pobeda\" fu colpita almeno 30 volte, affondando nelle basse acque del porto.\nSu\u014d.\nIl 17 ottobre 1905, a guerra finita, la \"Pobeda\" fu recuperata dagli ingegneri giapponesi. Rimessa in condizioni di affrontare il mare, fu condotta all'arsenale navale di Yokosuka dove venne completamente ricostruita.\nI lavori, che si protrassero dal 1905 al 1908, videro l'installazione di nuove caldaie a tubi d'acqua Miyabara e l'eliminazione delle coffe dagli alberi. L'armamento fu completamente rivisto, gli originali 4 cannoni da 254\u00a0mm della batteria principale furono sostituiti 4 cannoni Elswick Ordnance Company Type 41 da 305\u00a0mm, mentre il nuovo armamento secondario era composto da 10 cannoni da 152\u00a0mm, 16 cannoni da 76\u00a0mm e 26 pezzi di piccolo calibro.\nGli originali 5 tubi lanciasiluri da 381\u00a0mm (15\") furono sostituiti da 4 tubi lanciasiluri da 450\u00a0mm (17,7\"). Il dislocamento scese a 13.100 t e il pescaggio a 7,9 m. La nave fu ribattezzata , prendendo il suo nome dall'antica provincia giapponese di Su\u014d, oggi assorbita dalla Prefettura di Yamaguchi.\nEntrata in servizio con la Marina imperiale giapponese nell'ottobre 1908, la \"Su\u014d\" fu riclassificata nave da difesa costiera di prima classe e divenne una nave scuola per cadetti ed ingegneri navali. Fu sottoposta ad ulteriori lavori nel 1913.\nDurante la prima guerra mondiale, la \"Su\u014d\" fu la nave ammiraglia dello squadrone ai comandi del viceammiraglio Kato Sadakichi durante l'assedio di Tsingtao, durato dal 27 agosto al 7 novembre 1914. Prese parte ai bombardamenti contro le difese del porto assieme ad altre navi da battaglia pre-dreadnought sia giapponesi che britanniche, tra cui la HMS \"Triumph\".\nLa \"Su\u014d\" serv\u00ec come nave ammiraglia del \"Secondo squadrone\" della \"Seconda flotta\" nel biennio 1915-1916, per poi diventare una nave scuola per artiglieri fino alla fine della guerra.\nNell'aprile 1922, nel rispetto del Trattato navale di Washington, la \"Su\u014d\" fu disarmata nell'arsenale navale di Kure.\nIl 13 luglio, durante le operazioni di rimozione della corazzatura, la nave si capovolse.\nRiportata a galla, rimase ferma nel porto di Kure fino al 1946, quando fu demolita."}
{"id": "4357603", "revid": "287204", "url": "https://it.wikipedia.org/wiki?curid=4357603", "title": "Chelandia", "text": "La Chelandia (greco: \u03c7\u03b5\u03bb\u03ac\u03bd\u03b4\u03b9\u03bf\u03bd, Chelandion, anche come \"achelandia\") \u00e8 stata una galea da guerra bizantina, variante del \"dromone\" che fu anche utilizzata come nave da carico.\nStoria.\nIl termine \"chelandia\" deriva dalla parola greca \"kel\u0113s\", \"corsiero\", e apparve per la prima volta durante l'VIII secolo. Nel latino medievale usato nell'Europa occidentale fu resa con \"chelandium\" o \"scelandrium\" (da cui il trasporto \"sandanum\" del XII secolo), mentre gli arabi lo riportarono come \"shaland\u012b\" (plurale \"shalandiyy\u0101t\") usandolo per un tipo di vascello probabilmente simile presente nelle loro marine.\nIn comune con le caratteristiche generali del \"drom\u014dn\", il \"chelandion\" fu una galea bireme, i remi erano il suo principale mezzo di propulsione, anche se potevano essere presenti una o due vele latine, ed era guidata da due timoni posti a poppa; era pi\u00f9 piccola e veloce rispetto al \"drom\u014dn\". Poteva inoltre essere equipaggiata con due sifoni per lanciare il temibile fuoco greco, l'arma segreta incendiaria della Marina bizantina.\nIl termine \"chelandion\" \u00e8 di solito usato in maniera intercambiabile con \"drom\u014dn\" nelle fonti medievali, causando quindi molta confusione sulla natura esatta delle navi e sulle differenze con il \"dromone\" propriamente detto. Sembra, comunque, che questo tipo di nave originariamente fosse un trasporto per cavalli (\"hippag\u014dgon\"). Questo implica alcune differenze nella costruzione rispetto al \"dromone\" standard: perlomeno la presenza di un compartimento speciale posto per lungo a met\u00e0 nave dove ospitare una fila di cavalli, cosa che avrebbe aumentato la larghezza massima e la profondit\u00e0 della stiva.\nNel X secolo le \"chelandie\" formavano il cuore della Marina bizantina, venendo distinte in due tipologie: la \"chelandion ousiakon\" (\u03c7\u03b5\u03bb\u03ac\u03bd\u03b4\u03b9\u03bf\u03bd \u03bf\u1f51\u03c3\u03b9\u03b1\u03ba\u03cc\u03bd), pi\u00f9 semplicemente \"ousiakon\" o \"ousiakos\", cos\u00ec chiamata in quanto manovrata da un \"ousia\" di 108 uomini, e le \"chelandion pamphylon\" (\u03c7\u03b5\u03bb\u03ac\u03bd\u03b4\u03b9\u03bf\u03bd \u03c0\u03ac\u03bc\u03c6\u03c5\u03bb\u03bf\u03bd), pi\u00f9 semplicemente \"pamphylon\" o \"pamphylos\", con un equipaggio di 120\u2013160 uomini, il cui nome richiama un'origine dalla regione della Panfilia, quale nave da trasporto, o in alternativa perch\u00e9 presentavano un \"equipaggio misto\" (dal greco \u03c0\u1fb6\u03bd + \u03c6\u1fe6\u03bb\u03bf\u03bd, \"tutte le trib\u00f9\")."}
{"id": "4357605", "revid": "438678", "url": "https://it.wikipedia.org/wiki?curid=4357605", "title": "The Mating (film 1915)", "text": "The Mating \u00e8 un film muto del 1915 diretto da Raymond B. West con la supervisione di Thomas H. Ince. Protagonista della storia, la trentenne Bessie Barriscale che qui ricopre il ruolo di un'adolescente che va a studiare all'universit\u00e0. Gli altri interpreti erano Lewis J. Cody, Enid Markey, Walt Whitman, Margaret Thompson, Ida Lewis.\nTrama.\nFiglia di un modesto pastore, Doris Willard convince suo padre a mandarla a frequentare il college. Ma i suoi abiti da campagnola e i suoi modi di ragazza semplice la fanno diventare oggetto dello scherno delle altre studentesse. Doris, allora, si scrive da sola una lettera d'amore, firmandola 'Bullet' Dick Ames, ovvero usando il vero nome di un noto campione sportivo. Lascia poi cadere come per caso la missiva davanti al portico del dormitorio. Il biglietto arriva nelle mani di Daisy Arnold, la presidentessa della \"Beauty Squad\" che, sospettosa, invita Dick e sua sorella Eleanor a passare la Festa del Ringraziamento con loro, convinta di smascherare Doris. Ma Dick, invece, conferma la storia di Doris e comincia a corteggiarla sul serio. La ragazza, alla fine si innamora del giovane ma non accetta la sua proposta di matrimonio perch\u00e9 pensa che lui abbia solo piet\u00e0 di lei. Verr\u00e0 convinta dell'autentico sentimento di Dick da Eleanor, la sorella.\nProduzione.\nAlcune riprese del film, prodotto dalla New York Motion Picture, furono fatte nell'Ontario, in Canada. I dormitori dell'universit\u00e0 sono stati realizzati ispirandosi a quelli del Vassar, prestigiosa universit\u00e0 femminile. I membri della squadra di football dell'University of Southern California apparvero nel film come comparse.\nDistribuzione.\nDistribuito negli Stati Uniti dalla Mutual, il film usc\u00ec nelle sale cinematografiche il 22 luglio 1915.\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "4357607", "revid": "793215", "url": "https://it.wikipedia.org/wiki?curid=4357607", "title": "Gennaro Moreno", "text": "Nel 1860 pass\u00f2 dall'esercito borbonico di Ferdinando di Borbone a quello sabaudo di Vittorio Emanuele II. Partecip\u00f2 con onore alla sconfitta italiana nella battaglia di Custoza (1866) e fu docente a Modena e Torino, oltre che abile scrittore."}
{"id": "4357608", "revid": "1736621", "url": "https://it.wikipedia.org/wiki?curid=4357608", "title": "Monte Halla", "text": "Il monte Halla () \u00e8 un vulcano e la cima pi\u00f9 elevata della Corea del Sud, situato al centro dell'isola di Jeju. Insieme a Jirisan e al Monte Seorak, \u00e8 considerato uno dei tre monti principali del paese e, con l\u2019area circostante, \u00e8 designato come parco nazionale.\nGeologia e geografia.\nIl Monte Halla \u00e8 un grande vulcano a scudo che costituisce la maggior parte dell\u2019isola di Jeju. L\u2019intera isola si \u00e8 infatti formata da materiale vulcanico eruttato, a partire da circa 2 milioni di anni fa, dalla piattaforma continentale situata 100 metri al di sotto del livello del mare. Circa 1,2 milioni di anni fa si era ormai formata una camera magmatica e nel corso di successive continue eruzioni, l\u2019isola \u00e8 emersa dal mare e si \u00e8 elevata fino a raggiungere l\u2019attuale altezza di 1950 metri, modellata da erosione ed agenti atmosferici.\nLa cima del vulcano \u00e8 occupato da un largo cratere, all\u2019interno della quale si trova un lago chiamato Baengnokdam (\ubc31\ub85d\ub2f4/\u767d\u9e7f\u6f6d), ovvero \u201clago del cervo bianco\u201d. I fianchi del vulcano sono costellati da 368 coni eruttivi minori, chiamati oreum (\uc624\ub984) nel dialetto locale, il che rende il Monte Halla il vulcano con il maggior numero di coni secondari al mondo. Tra questi, alcuni sono piccoli coni di scorie o duomi di lava di varia dimensione, ma si trovano anche venti anelli di tufo vicino e al largo delle coste dell\u2019isola, formati in seguito ad eruzioni di tipo freatico.\nL\u2019ultima eruzione maggiore del Monte Halla \u00e8 avvenuta, secondo le attuali stime, circa 5000 anni fa, mentre l\u2019ultima attivit\u00e0 minore dei coni laterali risale al 1007. Non \u00e8 del tutto chiaro se il vulcano sia ancora attivo o gi\u00e0 estinto.\nL\u2019attivit\u00e0 vulcanica del Monte Halla ha creato una fitta rete di tunnel di lava, all\u2019interno della quale scorreva il magma, che percorrono l\u2019intera isola. Alcune di queste grotte sono tra le pi\u00f9 grandi al mondo nel loro genere, come i tunnel di lava Manjanggul e quello legato al cono secondario di Geomunoreum, formatisi centinaia di migliaia di anni fa e lunghi vari chilometri. Dal 2007, l\u2019intero sistema vulcanico del Monte Halla \u00e8 stato dichiarato dall\u2019UNESCO patrimonio dell\u2019umanit\u00e0 come isola vulcanica di Jeju e tunnel di lava.\nEcosistema.\nL\u2019isola di Jeju si trova nella regione temperata che include anche il Fiume Azzurro in Cina e il Giappone sudoccidentale. Isolato dalla massa continentale asiatica per lungo tempo, il Monte Halla (con l\u2019intera isola di Jeju) ha sviluppato un suo ecosistema unico e, a causa della variazione di temperatura tra l\u2019area costiera e la zona di elevazione maggiore, anche molto differenziato. Oltre 1800 specie di piante e 4000 specie animali (di cui 3300 specie di insetti) abitano nell\u2019area del Monte Halla. Tra queste, ci sono 33 specie di piante artiche e di montagna che sono endemiche all\u2019isola di Jeju e si trovano esclusivamente nelle aree pi\u00f9 elevate del vulcano.\nForesta di Gotjawal.\nLungo le pendici del Monte Halla si trova la Foresta di Gotjawal, un\u2019area boschiva naturale che fa parte della pi\u00f9 ampia ecoregione delle foreste sempreverdi della Corea del Sud. La foresta \u00e8 sorta in una zona rocciosa e in un terreno vulcanico che \u00e8 stato attraversato da diversi fiumi di lava durante le numerose eruzioni del Monte Halla nel corso di svariati millenni. Dato che il terreno risulta non arabile e di difficile sviluppo, la Foresta di Gotjawal \u00e8 restata sostanzialmente inalterata dall\u2019uomo fino al ventesimo secolo inoltrato e il suo ecosistema costituisce l\u2019habitat di diverse specie di piante e animali, alcune delle quali endemiche, rare e a rischio di estinzione.\nEscursionismo.\nPercorsi di escursione.\nI fianchi del Monte Halla sono attraversabili tramite i seguenti percorsi di escursione che fanno parte del parco nazionale che circonda il vulcano:\nTra questi, solo i percorsi Gwaneumsa e Seongpanak portano fino alla vetta del vulcano.\nTempio Gwaneumsa.\nSulle pendici nordorientali del Monte Halla si trova il tempio buddhista Gwaneumsa, che si trova lungo l\u2019omonimo percorso di escursione. Il tempio originale era il pi\u00f9 antico sull\u2019isola di Jeju e la sua costruzione potrebbe risalire a oltre mille anni fa, ma la sua et\u00e0 esatta non \u00e8 chiara. Questo primo tempio fu poi distrutto nel diciottesimo secolo, e ricostruito nella sua forma attuale nel 1912, per poi essere restaurato nel 1964."}
{"id": "4357612", "revid": "1869172", "url": "https://it.wikipedia.org/wiki?curid=4357612", "title": "Tornei di tennis femminili nel 1929", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357614", "revid": "446353", "url": "https://it.wikipedia.org/wiki?curid=4357614", "title": "Sagami (nave da battaglia)", "text": ""}
{"id": "4357618", "revid": "547034", "url": "https://it.wikipedia.org/wiki?curid=4357618", "title": "Vulcano Newberry", "text": "Il vulcano Newberry \u00e8 un grande vulcano a scudo attivo situato a circa 32 km a sud di Bend, in Oregon, negli Stati Uniti. Compreso nel monumento nazionale omonimo, rientra nel grande gruppo montuoso della catena delle Cascate e il suo punto sommitale, alto 2.435 m, \u00e8 chiamato Paulina Peak. Si tratta del maggiore vulcano per dimensione dell'arco vulcanico delle Cascate, con flussi di lava che pu\u00f2 emettere in grado di ricoprire una superficie pari a 3.100 km\u00b2 (pi\u00f9 dell'intera superficie dello Stato del Lussemburgo). Da nord a sud, il vulcano ha una lunghezza di 121 km, con una larghezza di 43 e un volume totale di circa 500 km\u00b3. Il suo nome si deve al geologo e chirurgo John Strong Newberry, il quale esplor\u00f2 l'Oregon centrale nell'ambito della serie di spedizioni note come Pacific Railroad Surveys nel 1855. L'area circostante fu popolata dai nativi americani gi\u00e0 da pi\u00f9 di 10.000 anni.\nIl vulcano contiene una vasta caldera dal diametro pari a 6.4\u00d78 km di diametro che ospita due laghi, il Paulina e l'East. Nelle vicinanze del sito si rintracciano molti coni vulcanici, resti di antiche colate laviche e duomi di lava; il Newberry ha pi\u00f9 di 400 bocche, pi\u00f9 di qualsiasi vulcano compreso negli Stati Uniti continentali. Dei ghiacciai potrebbero essere in passato volta presenti in zona, ma questa rimane una tesi controversi. L'area ha un clima secco, con bassi livelli di precipitazioni e uno scarso ruscellamento.\nL'origine del vulcano rimane alquanto poco chiara; mentre alcuni scienziati ritengono che abbia avuto origine da un punto caldo indipendente, il grosso delle prove indica che si form\u00f2 per via della subduzione delle placche tettoniche di Juan de Fuca e Gorda sotto quella nordamericana. L'attivit\u00e0 eruttiva cominci\u00f2 circa 600.000 anni fa e prosegu\u00ec nel corso dell'Olocene, con l'ultima eruzione che avvenne 1.300 anni fa. A differenza di altri vulcani a scudo, che spesso eruttano solo lave basaltiche, il vulcano Newberry ha rilasciato altres\u00ec lave andesitiche e riolitiche. Pur costituendo oggi una destinazione popolare per gli appassionati di escursionismo, pesca, nautica e altre attivit\u00e0 ricreative, non si deve dimenticare che entro 30 km dal cratere vivono circa 16.400 persone e, nel raggio di 100 km, quasi 200.000, ragion per cui risulta una potenziale minaccia per la vita umana non trascurabile. Essendo infatti considerato ancora un vulcano attivo, \u00e8 possibile che questo erutti e produca colate laviche, flussi piroclastici, lahar (sversamento di fango, frane e colate detritiche indotte dal vulcano), caduta di ceneri, terremoti, valanghe e inondazioni. A tenere meglio sotto osservazione il luogo, il vulcano e i suoi dintorni sono attentamente monitorati con sensori dalla United States Geological Survey (USGS).\nGeografia.\nIl cratere del vulcano Newberry si trova 32 km a sud della citt\u00e0 di Bend, ai confini tra le contee di Deschutes, Klamath e Lake in Oregon,dove figura tra i vulcani pi\u00f9 accessibili dello stato. \u00c8 il pi\u00f9 grande nell'arco vulcanico delle Cascate e occupa una superficie superiore allo Stato del Lussemburgo e all'incirca la stessa di Rhode Island (3.100 km\u00b2) se si includono le aree raggiunte dai suoi flussi di lava. Il Newberry giace 60 km a est della cresta maggiore della catena delle Cascate nella regione delle alte pianure laviche, localizzate a 1.100 metri sul livello del mare. Da nord a sud, il vulcano corre per una lunghezza di 121 km, con una larghezza di 43 e un volume totale di circa 600 km\u00b3. A causa delle sue enormi dimensioni e rilievo topografico, viene spesso confuso con un'intera catena montuosa. Un solo torrente ha origine su tutta la superficie di Newberry, tanto da non risultare chiaro se il vulcano sia mai stato in grado di sostenere i ghiacciai sui suoi pendii, poich\u00e9 la montagna manca di circhi glaciali o prove di contatto tra lava e ghiaccio. Tuttavia, si rintracciano massi erratici dislocati lontano dalla loro aree di origine, facendo pensare che il sedimento morenico si deposit\u00f2 sui pendii orientali e nord-orientali del vulcano e che i coni della montagna, dalla caratteristica forma di una barca, subirono l'alterazione glaciale. La storia precisa dei ghiacciai sul vulcano \u00e8 ancora avvolta nel mistero, ma i canali asciutti e le cascate secche sui pendii orientali e occidentali sono la prova che un tempo il vulcano conteneva acqua.\nIl vulcano ha due laghi vulcanici, il Paulina e l'East, che sono stati riempiti da precipitazioni e percolazione di falde sotterranee. Il Paulina occupa un'area di 6,2 km\u00b2 e raggiunge una profondit\u00e0 massima di 76 m, ed \u00e8 separato dall'East Lake da uno stretto istmo composto da lava riolitica. L'East ha un'area pi\u00f9 piccola, di 4,2 km\u00b2, con una profondit\u00e0 massima di 55 m. I laghi hanno canali storicamente allagati che circondano il vulcano e una grande inondazione avvenuta tra 4.000 e 2.300 anni fa rivers\u00f2 fino a 0,0148 km\u00b3 di volume dal lago Paulina, riempiendo il fondovalle che circonda il lago. Un simile evento si deve probabilmente a causa del cedimento di una sporgenza rocciosa di 1,5 m di altezza, piuttosto che da attivit\u00e0 eruttiva. Un'altra alluvione ebbe luogo nel 1909 sul fiume Deschutes a valle, da dove incontra il suo affluente, il Little Deschutes.\nGeologia.\nLocalizzato all'angolo nord-occidentale della provincia di Basin and Range, noto anche come High Lava Plains, il vulcano Newberry si trova all'interno di un altopiano del Cenozoico caratterizzato da un insieme di faglie noto in inglese come Brothers Fault Zone. \u00c8 situato all'incrocio della Brothers Fault Zone con le Sisters in direzione nord-nordovest e le zone di faglia di Walker Rim in direzione nordest. Nel mantello sotto il vulcano Newberry, onde sismiche P e S mostrano una velocit\u00e0 delle stesse insolitamente bassa. La crosta terrestre si assottiglia da 50 km presso il vicino complesso vulcanico delle Three Sisters a 35 km vicino a Newberry, dove ha un alto coefficiente di Poisson.\nLe rocce pi\u00f9 antiche di questa regione includono duomi di lava silicici del tardo Miocene o dell'inizio del Pliocene, che si trovano, rispettivamente, vicino ai confini orientali e meridionali della provincia. Il vulcanismo in quest'area suggerisce una progressione di eruzioni siliciche, note come Newberry Trend, che si muove in direzione nordovest dal bacino di Harney al vulcano Newberry e al resto della catena delle Cascate. Le origini del cratere sono alquanto controverse; alcuni scienziati pensano che abbia avuto origine da un punto caldo, indipendente, ma prove maggiormente affidabili suggeriscono che esso rientra nell'arco delle Cascate e fu prodotto dalla subduzione delle placche di Juan de Fuca e di Gorda sotto quella nordamericana. Tuttavia, il vulcano Newberry \u00e8 stato trasformato da processi tettonici, probabilmente correlati a meccanismi subduttivi che facilitano lo scioglimento della placca tettonica di Juan de Fuca. L'andamento degli altipiani lavici locali o di Newberry si sposta con un angolo obliquo verso la sottostante placca tettonica nordamericana, per cui sono stati proposti come possibili meccanismi il controflusso di subduzione, il flusso gravitazionale lungo la base della litosfera, la fagliatura e l'estensione della provincia di Basin e Range. A Newberry, la placca in subduzione ha una profondit\u00e0 che \u00e8 tra i 20 e i 50 km, un numero meno profondo che altrove nella cresta maggiore delle Cascate e responsabile dell'unicit\u00e0 dei suoi magmi. Il vulcano Newberry \u00e8 probabilmente alimentato da una camera magmatica tra i 3 e 5 km sotto la sua sommit\u00e0. Questa caldera ha dimensioni comprese tra 6,5 e 8 km e si form\u00f2 circa 75.000 anni fa.\nIl vulcano Newberry si origin\u00f2 circa 600.000 anni fa e da allora rivers\u00f2 diverse migliaia di eruzioni. Circa 500.000 anni fa, la vetta toccava i 4.300 m. L'evento di formazione della caldera avvenne circa 75.000 anni fa da una grande eruzione esplosiva. Con il tempo e grazie alle intese precipitazioni comparirono per la prima volta i laghi craterici e il Paulina Peak, ovvero il punto maggiore del vulcano (2.435 m).\nCome risultato dell'eruzione a lui dovuta che cre\u00f2 la caldera, il Newberry ha un profilo orizzontale, tipico di un vulcano a scudo. Tuttavia, \u00e8 altres\u00ec considerato uno stratovulcano, costituito da una sequela di colate laviche e depositi piroclastici. A differenza dei pi\u00f9 tipici vulcani compositi nelle Cascate, vide nel corso della sua storia diversi tipi di eruzione, le quali passavano da quelle esplosive pi\u00f9 tradizionali ad eventi effusivi pi\u00f9 fluidi; per questo motivo, \u00e8 solitamente classificato come \"vulcano composito a forma di scudo\", o stratovulcano a forma di scudo. Il vulcano ha una caldera alla sua sommit\u00e0 che ha un diametro compreso tra i 6,4 e gli 8 in e presenta due laghi vulcanici. La caldera, conosciuta come il cratere Newberry, \u00e8 boscosa, con piccole parti della sua superficie ricoperte da colate laviche e depositi di pomice. Prima della formazione della caldera, la sommit\u00e0 della montagna risultava tra i 150 e i 300 m pi\u00f9 grande in altezza rispetto alla sua elevazione attuale. La caldera ha variato per aspetto pi\u00f9 volte nel corso dei millenni, seppellendo il fondo della caldera a una profondit\u00e0 di 500 m e creando caldere concentriche, ognuna pi\u00f9 piccola della precedente. La prima caldera, la pi\u00f9 grande del vulcano, formata circa 300.000 anni fa, \u00e8 stata prodotta dall'eruzione di 10 km\u00b3 di tefra, la quale ha creato il tufo di Tepee Draw e depositi di cenere che coprono la parte orientale del fianco del vulcano. L'ultimo cratere originatosi dopo un'eruzione esplosiva risale a circa 80.000 anni fa: in quell'occasione, furono espulsi fino a 10 km\u00b3 di materiali piroclastici. Durante quella fase, il vulcano vir\u00f2 da pomici riodacitiche a piogge di ceneri basaltiche, queste ultime ravvisabili presso il fianco occidentale del vulcano. Dall'ultima eruzione che ha formato la caldera 80.000 anni fa, il vulcano sub\u00ec eruzioni siliciche nella caldera e disperse colate laviche basaltiche e andesite basaltica che si estesero verso il basso e sui fianchi esterni. Tefra e cenere dal deposito di tufo detto Black Lapilli si ammassarono frattanto intorno al suo bordo. Il Newberry \u00e8 tagliato da diversi principi di faglie, come si comprende se si nota, sulla superficie del terreno, un lato di una di esse spostato verticalmente rispetto all'altro.\nAl centro dell'istmo che separa i due laghi vulcanici c'\u00e8 il cono centrale, il quale svetta per 210 m sull'East Lake. Con un'ampia sommit\u00e0 piatta, esso non esisteva prima di un'eruzione esplosiva avvenuta circa 7.000 anni fa, e giace al centro della caldera.\nDa un punto di vista compositivo, la lava locale vari\u00f2 da basalti primitivi con alti livelli di magnesio a flussi tholeiitici e calcalcalini. Le lave primitive mostrano un'elevata abbondanza di cromo e nichel, nonch\u00e9 concentrazioni variabili di bario e stronzio. Le lave tholeiitiche e calc-alcaline mostrano sovrapposizioni nei livelli di magnesio, ossido di calcio e ossido di alluminio, ma differiscono per il fatto che le tholeiiti hanno un contenuto inferiore di silice e ossido di potassio, mentre superiore di ossido ferroso, biossido di titanio e ossido di sodio. Esiste una certa ravvisabilit\u00e0 di isotopi, registrandosi infatti lo 87Sr/86Sr, 143Nd/144Nd e 176Hf/177 Hf. L'esame delle lave di Newberry con psicometria di olivino-plagioclasio mostra che le tholeiiti presentano anidro (meno dello 0,5% in peso di acqua) e ben distinte dai depositi calcareo-alcalini (2\u20134%); entrambe hanno diverse sequenze di cristalizzazione frazionata frutto di magmi primitivi, la cui composizione and\u00f2 influenzata dall'equilibrio della peridotite nel mantello. In volume, l'andesite basaltica \u00e8 il principale tipo di lava rinvenibile in situ, con grandi volumi di lava silicica tra i pi\u00f9 antichi depositi di tufo.\nSottocaratteristiche.\nLe bocche del vulcano seguono le tendenze nord-est e nord-ovest sulla linea della provincia di Basin and Range. Con pi\u00f9 di 400 aperture, il Newberry vanta uno dei profili vulcanici pi\u00f9 complessi di tutti gli Stati Uniti contigui. Figurano infatti numerosi coni di scorie, duomi di lava e vari altri edifici, con almeno 25 bocche sui fianchi e sulle cime del vulcano che sono diventate attive negli ultimi 10.000 anni. La maggior parte dei coni di cenere sull'edificio del vulcano varia da 61 a 122 m di elevazione, malgrado un discreto numero di essi raggiunga altezze superiori a 150 m, con diametri maggiori di 0,80 km. Il grosso di tali morfologie sommitali si presenta in apparenza sotto forma di aree depresse, con notevoli eccezioni presso il Lava Top e i North Kawak Buttes, che hanno crateri profondi tra 61 e 91 m. Colate di lava basaltica e andesite basaltica sono penetrate alla base di molti di questi coni di cenere, formando una matrice di flussi collegati, e un rivestimento di lave p\u0101hoehoe e \u02bba\u02bb\u0101 si rintraccia sui lati settentrionale e meridionale del cratere. Il fianco settentrionale contiene tre distinti sistemi di tunnel formati dalla lava p\u0101hoehoe: quello dell'Horse, dell'Arnold e il basalto del Lava Top Butte.\nCirca 7.000 anni fa, dalla zona di frattura nordoccidentale del Newberry, getti di lava eruttarono da una fessura con una lunghezza di 2,4 km, con colate basaltiche e andesitiche. Un'eruzione stromboliana, caratterizzata dunque da cenere incandescente, lapilli e rocce ardenti, produsse il tefra che compose il Lava Butte, un cono di cenere vicino a Newberry con un'altezza di 150 m, un diametro di base di 700 m e una profondit\u00e0 del cratere di 50 m. Con una forma sbilenca in cui il bordo nord-orientale \u00e8 di 25 m pi\u00f9 alto della controparte sudoccidentale, tale cono di cenere si trova 16 km a sud di Bend.\nIl vicino vulcano a scudo di Badlands, generato da una bocca e in grado di produrre un grande flusso di lava basaltica a Newberry, ha un diametro di 13 km. Della lava p\u0101hoehoe si rinviene su tutta la sua superficie, oltre ad alcuni tumuli e un cratere di subsidenza.\nDuomi di dacite e riodacite possono rintracciarsi sui fianchi medio e superiore, e Newberry presenta anche venti cupole di lava riolitica e colate laviche tra i suoi fianchi occidentale, orientale e meridionale. Questi includono East Butte e China Hat alla base orientale del vulcano, che risalgono a 850.000 e 780.000 anni fa, e quindi sono anteriori al Newberry. Il McKay Butte, sul fianco occidentale del vulcano, nacque 580.000 anni fa. Altre eruzioni dell'Olocene produssero lava riolitica rimasta chiusa alla sommit\u00e0, incluso il Paulina Peak, che ha una larghezza superiore a un km e dista 4,8 dalla parete della caldera.\nLe sorgenti calde possono trovarsi presso i laghi Paulina Lake e East, insieme a una fumarola di sfiato del gas a Lost Lake, situata vicino al flusso di lava di Big Obsidian. Questi gas rilasciano vapore acqueo e diossido di carbonio emanando un odore di uova marce, malgrado la composizione contenga pochi composti minori nocivi.\nClima.\nIl vulcano Newberry ha un clima estremamente secco a causa della sua posizione nell'ombra pluviometrica della catena delle Cascate. I dati meteorologici sono registrati dalla stazione situata presso il cono di scorie di Lava Butte: la precipitazione media annua si \u00e8 attestata a 455 mm dal 2002 al 2012. Le temperature estive variano in media da 23 a 28 \u00b0C, mentre le medie minime e massime sono comprese tra -18.8 e 20.5 \u00b0C durante la stagione invernale. La primavera ha temperature medie pari a 16 \u00b0C, mentre quelle autunnali si attestano intorno ai 19 \u00b0C. Ogni anno, le precipitazioni totali costituite da neve invernale e pioggia estiva variano da 25 a 75 cm nelle parti pi\u00f9 alte della regione, mentre il ruscellamento si verifica raramente anche durante forti piogge.\nEcologia.\nIl monumento nazionale del vulcano Newberry rientra nella sezione settentrionale della provincia ecologica di Mazama, che ha un suolo composto da pomice e prodotti vulcanici su un substrato di basalto. La flora all'interno dell'area del vulcano Newberry comprende foreste di ginepri (\"Juniperus\"), pini dalla corteccia bianca (\"Pinus albicaulis\"), pini gialli (\"Pinus ponderosa\"), incluso il pi\u00f9 grande del suo genere situato in Oregon, pini contorti (\"Pinus contorta\"), pini di Banks (\"Pinus banksiana\") e abeti del Colorado (\"Abies concolor\"), oltre ad altre piante come \"Castilleja\", viole del genere \"Penstemon\", \"Purshia\", \"Manzanita\" e \"Ceanothus velutinus\". Le infestazioni dello scarabeo del pino (\"Dendroctonus ponderosae\") hanno ucciso molti pini gialli nell'area. Gli animali vicino al vulcano Newberry includono la civetta delle tane (\"Athene cunicularia\"), ratto canguro (\"Dipodomys\"), lucertole, chirotteri, il serpente giarrettiera terricolo (\"Thamnophis elegans\"), rapaci, l'ursone (\"Erethizon dorsatum\"), lutrini, la lince rossa (\"Lynx rufus\"), il cervo mulo (\"Odocoileus hemionus\"), il wapiti di Roosevelt (\"Cervus canadensis roosevelti\"), anatre e il pica americano (\"Ochotona princeps\").\nI flussi di lava dal Newberry mostrano una copertura vegetale varia e ci sono livelli variabili di flora tra i flussi, sebbene il livello di vegetazione e la diversit\u00e0 di specie generalmente aumenti con l'elevazione. Le specie vegetali dominanti sui flussi di lava includono specie del genere \"Holodiscus\" e \"Ribes cereum\", oltre all\"'Ericameria nauseosa\": non vanno inoltre tralasciati il \"Penstemon davidsonii\" e il \"Penstemon deustus\". Al di sopra di 1.490 m, la \"Heuchera cylindrica\" \u00e8 comune, in particolare vicino ai bordi dei flussi di lava. Qua e l\u00e0 proliferano macchie di erbe quali la \"Festuca idahoensis\", specialmente sui pendii esposti a nord. Una colata lavica a Lava Butte vede poca vegetazione, ad eccezione di macchie sparse e dense di \"Arctostaphylos patula\".\nLa Lava Cast Forest \u00e8 un gruppo di alberi modellati dalla lava di un'eruzione di 6.000 anni fa. Oggi, il sito circostante si trova all'interno del monumento nazionale del vulcano Newberry e comprende 11 k\u012bpuka, ovvero appezzamenti di terreno circondati da una o maggiori colate laviche pi\u00f9 recenti. Queste isole dell'habitat variano per estensione da 0,3 a 113 ettari nell'area e sostengono foreste che non sono state significativamente alterate dall'uomo a parte gli sforzi per la soppressione degli incendi e la gestione del territorio. Costituite da boschi misti, queste foreste includono pini gialli, pini della corteccia bianca e abeti bianchi americani (\"Abies grandis\"), supportati da terreni giovani derivati dalla pomice di Mazama.\nAttivit\u00e0 eruttiva.\nDurante il tardo Pleistocene, il vulcano Newberry rivers\u00f2 una serie di voluminose colate laviche, fatte di basalto, che ebbero origine da diverse bocche sul suo fianco settentrionale e hanno raggiunto le aree moderne di Bend e Redmond. Esse riempirono i canyon che servirono da precursori per i fiumi Deschutes e Crooked, che lentamente diedero luogo ad erosione, e si estendevano per decine di chilometri dal vulcano. La lava dell'ultima di queste eruzioni circa 78.000 anni fa copriva l'area di Bend, circondava il cono di cenere di Pilot Butte e riempiva il letto del fiume Deschutes.\nOltre alla produzione di grandi colate laviche, il cratere fu responsabile di varie eruzioni pliniane simili a quella del Vesuvio del 79 che distrusse Pompei e all'eruzione peleana come quella del 1902 de La Pel\u00e9e. Le eruzioni che formarono la caldera producendo depositi di flusso di cenere tra cui il tufo Tepee Draw e di Black Lapilli svettarono per almeno 32 km nella stratosfera. L'ultima di queste eruzioni ha coperto decine di migliaia di miglia quadrate di cenere, estendendosi fino alla baia di San Francisco in California, quasi 800 km a sud-ovest, dove si presenta dello spessore di un centimetro. Inoltre, Newberry rilasci\u00f2 eruzioni esplosive multiple e voluminose, con alcuni studi che stimano fino a 60 eventi eruttivi di riolite e dacite che raggiunsero l'Idaho, lo Utah e la California settentrionale. Tra esse figura la terra emessa durante l'eruzione detta di Paulina Creek (tra 55.000 e 50.000 anni fa) e l'eruzione di 20.000 anni fa responsabile della tefra di Wono, che si estese fino al Nevada occidentale e nella California centro-orientale. Come risultato della zonizzazione compositiva all'interno della camera magmatica che alimenta il vulcano, i suoi depositi di cenere possono mostrare diverse composizioni chimiche e mineralogiche. L'ultima di queste eruzioni di tefra produsse della pomice appena prima di 1.300 anni fa, raggiungendo diverse centinaia di chilometri a est.\nTra l'ultima era glaciale circa 12.000 anni fa e 7.700 anni fa, il vulcano si risvegli\u00f2 almeno 12 volte. Il monte Mazama erutt\u00f2 7.700 anni fa, producendo cenere vulcanica e pomice che si accumularono fino a uno spessore di 1,8 m, coprendo molti dei flussi di lava sulle sue pendici. Durante tre cicli eruttivi a Newberry accaduti negli ultimi 7.500 anni, la caldera vide eruzioni riolitiche da sette aperture individuali. Circa 7.000 anni or sono, si verificarono esplosioni lungo la zona di faglia a nord-ovest della caldera del vulcano Newberry, producendo 12 flussi di lava che comprendevano un'area di 60 km\u00b2. Pi\u00f9 o meno nello stesso periodo, il cono di pomice centrale fu emesso da eruzioni che formarono anche l'Interlake e i flussi di ossidiana di Game Hut da uno sfiato su fianco meridionale del cono. Un'eruzione da un'apertura nell'East Lake, accaduta 3.500 anni fa, rilasci\u00f2 tefra e colate laviche di ossidiana dal lago East.\nIl vulcano speriment\u00f2 le sue eruzioni pi\u00f9 recenti 1.300 anni fa, producendo il flusso di Big Obsidian. Presentandosi sotto veste di deposito silicico, si compone di riolite e presenta un basso numero di giunti colonnari. Malgrado sia spesso citata come la pi\u00f9 grande formazione di ossidiana dell'Olocene negli Stati Uniti, la sua area di 2,8 km\u00b2 e il volume di 0,13 km\u00b3 la collocano solo al quinto posto nella storia vulcanologica della nazione. Le eruzioni, che erano sia esplosive che effusive, iniziarono con un'esplosione pliniana di pomice e tefra che copr\u00ec la met\u00e0 orientale della caldera e raggiunse diverse centinaia di miglia a est. Questo deposito, chiamato pomice di Newberry, raggiunge uno spessore di 3,7 m fino a 8,9 km dalla bocca che lo svers\u00f2, localizzato sul fianco meridionale della caldera, e uno di 25 cm fino a 64 km dal vulcano. A causa dei forti venti occidentali, il tefra raggiunse l'estremo est dell'Idaho. In tale occasione, caddero delle bombe vulcaniche nel lago Paulina.\nValutazione e prevenzione dei rischi.\nSebbene il vulcano Newberry sia attualmente quiescente, la USGS lo considera un vulcano attivo con un \"assai elevato\" livello di minaccia. Le sorgenti termali all'interno della caldera rimangono attive e si sono verificati piccoli terremoti nella storia locale recente. Eventuali future esplosioni probabilmente mostrerebbero caratteristiche simili alle eruzioni degli ultimi 15.000 anni, che vanno dalla produzione effusiva di colate laviche alle eruzioni esplosive che emettono pomice e cenere. Se i futuri flussi di lava dal vulcano Newberry fossero di dimensioni paragonabili alle sue eruzioni del tardo Pleistocene, seppellirebbero gli insediamenti in tutta la regione dell'Oregon centrale. Probabilmente distruggerebbero anche segmenti della U.S. Route 97, rendendo impossibili i trasporti nell'area, oltre al probabile danno ai gasdotti e alle linee elettriche che convergono elettricit\u00e0 alla California, entrambi i quali sarebbero accompagnati da gravi conseguenze economiche.\nI flussi lavici laterali, probabilmente di origine basaltica, potrebbero formare fontane di lava in grado di disperdere cenere e lava per diverse migliaia di metri, generando coni di cenere o innescando incendi boschivi. Mentre i flussi stessi si muoverebbero a una velocit\u00e0 di 9 metri al minuto, circostanza che potrebbe consentire la fuga di animali rapidi e di abitanti di agglomerati urbani, gli edifici sul loro percorso sarebbero spacciati. I flussi piroclastici, invece, viaggiano a velocit\u00e0 decisamente maggiore, essendo compresa tra i 32 e i 322 km/h: la loro forza violenta potrebbe incenerire o polverizzare gli oggetti sul loro percorso, oltre che asfissiare gli esseri viventi.\nSe si verificasse una susseguente eruzione dalla forte magnitudo, i flussi piroclastici potrebbero devastare l'area circostante il vulcano nel raggio di quasi 50 km. Ci\u00f2 malgrado, i flussi piroclastici hanno costituito una rarit\u00e0 nella storia del Newberry. Il tefra delle eruzioni esplosive cortocircuiterebbe i trasformatori elettrici e le linee elettriche, ostruirebbe i filtri del motore, produrrebbe nuvole capaci di generare fulmini e costituirebbe un pericolo per le rotte aeree. Sarebbe inoltre pericoloso per la salute, in quanto le particelle di cenere possono irritare gli occhi e, se inalate, danneggiare i polmoni. A causa dell'acqua dei due laghi del cratere, le eruzioni del vulcano Newberry potrebbero aumentare di esplosivit\u00e0 e aumentare le probabilit\u00e0 di presenza di flussi piroclastici. Inoltre, se i flussi piroclastici si mescolassero con neve o acqua traboccante dai laghi craterici, potrebbero generare lahar, fango, smottamenti e flussi di detriti capaci di devastare la valle del torrente Paulina e di raggiungere la valle di La Pine nel giro di 30 minuti. Le minacce del vulcano mettono a rischio circa 16.400 persone che vivono entro 30 km e pi\u00f9 di 180.000 persone che vivono entro i 100.\nOltre alle minacce dell'attivit\u00e0 vulcanica, in passato si verific\u00f2 almeno un'alluvione presso il Newberry, anche se potrebbe non essere frutto di attivit\u00e0 eruttiva. Se i flussi di lava di un'eruzione bloccassero il corso del fiume Deschutes, potrebbero generare inondazioni a monte aumentando il livello delle acque e problemi a valle una volta sfondate eventuali barriere naturali. In Oregon si verificano talvolta terremoti non correlati all'attivit\u00e0 vulcanica, sebbene generalmente inferiori a 2,5 gradi sulla scala Richter. Quelli innescati dai vulcani possono raggiungere anche il grado 5 sulla scala Richter e si presentano sotto forma di sciami sismici. Questo insieme di scosse appare capace di provocare danni a case, muri e finestre, ma raramente di entit\u00e0 grave. Nel caso in cui accadano terremoti vicini alla magnitudo 7, l'eruzione del vulcano Newberry avverrebbe comunque solo se questa fosse la causa scatenante. Non vanno infine dimenticare le ulteriori minacce costituite da frane e valanghe.\nSe il vulcano Newberry dovesse eruttare, dovrebbe essere possibile rilevare un aumento dell'attivit\u00e0 sismica, mentre l'aumento della produzione di gas vulcanico ucciderebbe probabilmente gli alberi vicino al vulcano, cosa che gli scienziati riconoscerebbero rapidamente prima di informare le agenzie di gestione delle emergenze. Prima del 2011, il Newberry era monitorato da una sola stazione sismica installata nel 1987 e che rilev\u00f2 solo sette terremoti entro i 19 km dal vulcano. Nel 2011, gli scienziati del Cascades Volcano Observatory hanno installato altri otto monitor sismici e deformazione nelle vicinanze del vulcano, che hanno assistito all'aumento del numero di terremoti fino a 10-15 all'anno. Il vulcano continua ad essere monitorato da vicino dalla United States Geological Survey (USGS), che monitora una rete di sismometri con il programma di geofisica presso l'Universit\u00e0 del Washington e conduce regolarmente sondaggi di livellamento per verificare la presenza di deformazioni che potrebbero suggerire un'attivit\u00e0 imminente, oltre a campionare aree geotermiche. Degli strumenti GPS sono stati installati all'interno e nelle vicinanze del vulcano per monitorare qualsiasi rigonfiamento che si possa verificare a causa del movimento sotterraneo del magma. Nonostante l'atavica orogenesi del sito, la deformazione \u00e8 rimasta costantemente bassa negli ultimi anni.\nPotenziale geotermico.\nPoich\u00e9 il Newberry ha fatto registrare una recente attivit\u00e0 eruttiva, rimanendo operativo per lungo tempo e con una fonte di calore poco profonda che alimenta le sorgenti termali, rappresenta un luogo di indagine per lo studio dell'energia geotermica. Nel corso di uno studio condotto dalla USGS nel 1981, si \u00e8 perforato un pozzo profondo 932 m in una posizione a est del flusso di Big Obsidian, registrando temperature di 265 \u00b0C sotto la superficie. Una societ\u00e0 dedita alla fornitura di energia ha praticato due fori con una profondit\u00e0 di 3000 m nel 1995 e nel 1996, ma non risult\u00f2 in grado di trovare fluidi, quindi non disponeva di un meccanismo per azionare le turbine e decise di rinunciare al progetto. Secondo molti scienziati, il vulcano Newberry rappresenta il miglior candidato per l'estrazione di energia geotermica nel Nord-ovest Pacifico; nel 2012, \u00e8 stato costruito un pozzo profondo per determinare se l'acqua diretta nel foro potrebbe essere riscaldato e riportato in superficie per produrre energia.\nStoria.\nL'area intorno al vulcano Newberry \u00e8 stata abitata da nativi americani per pi\u00f9 di 10.000 anni, anche se solo in modo intermittente a causa dell'attivit\u00e0 eruttiva del vulcano e dell'area circostante. Durante uno scavo archeologico vicino al lago Paulina nel 1992, i ricercatori hanno scoperto i resti di un focolare centrale e di una struttura abitativa con pali di supporto e disposizioni rocciose lineari con dimensioni comprese tra i 4 e i 5 m. Stando al metodo del carbonio-14 dei campioni rinvenuti sul sito, i resti sono stati datati a 11.000 anni fa. La caldera della montagna fu utilizzata per raccogliere l'ossidiana, usata per affilare punte di freccia e strumenti e commerciata in tutta la regione della costa del Pacifico per diverse migliaia di anni.\nIl primo europeo registrato a visitare il vulcano fu Peter Skene Ogden, un cacciatore di pelli che raggiunse il cratere nel 1826. Nel 1855, colui a cui si deve la denominazione del vulcano, John Strong Newberry (1822-1892), un chirurgo e geologo per il Williamson e a capo di un'esplorazione, visit\u00f2 l'Oregon centrale durante la mappatura dell'area locale per realizzare la Pacific Railroad, ma non visit\u00f2 mai il cratere. Il lago, il torrente e il Paulina Peak prendono tutte e tre il nome da Paulina, un capo trib\u00f9 degli Snakes che guidava i gruppi di ribelli in lotta con gli europei e gli statunitensi durante gli anni 1850 e 1860 prima di essere inseguito e fucilato dal colono Howard Maupin. Verso la fine del XIX secolo, la Lava River Cave fu utilizzata dal cacciatore Leander Dillman per conservare cibi deperibili. La designazione \"monte Newberry\" and\u00f2 proposta da Israel Russell, turista nell'area nel 1903, anche se il nome non entr\u00f2 presto in uso. Negli anni '30, il geologo Howel Williams (1898-1980) assegn\u00f2 alla zona il nome Newberry, una selezione formalmente accettata nel 2003 quando il geologo Larry Chitwood la sostenne attraverso il processo di denominazione geografica ufficiale.\nGrazie agli sforzi volti a promuovere l'area di Hollis Dole, capo del Dipartimento di geologia dell'Oregon, nel 1963 gli scienziati della NASA si interessarono all'utilizzo del complesso di Newberry per essere preparati al primo allunaggio degli Stati Uniti. La NASA utilizz\u00f2 l'area nell'ottobre 1964 e nel luglio 1966 per addestrare geologicamente gli astronauti del programma Apollo a riconoscere le caratteristiche vulcaniche, come coni di cenere e pomice, colate laviche, depositi di cenere, ossidiana e tunnel di lava. Gli astronauti che avrebbero usato questo addestramento sulla Luna includevano quelli dell'Apollo 11 (Neil Armstrong e Buzz Aldrin), dell'Apollo 12 (Alan Bean), dell'Apollo 14 (Edgar Mitchell), dell'Apollo 15 (James Irwin) e dell'Apollo 16 (Charles Duke).\nIl monumento nazionale vulcanico fu istituito nel novembre 1990 per volont\u00e0 del Congresso degli Stati Uniti. Con un'area vasta pi\u00f9 di 220 km\u00b2, d\u00e0 origine a una forma quasi circolare attorno alla caldera sommitale e poi un lungo corridoio dal lato nord-occidentale della montagna al fiume Deschutes, che include una zona di faglia. Il monumento si trova all'interno della foresta nazionale di Deschutes, gestita dal Servizio forestale (USFS). A partire dal 1997, l'area della caldera di Newberry ospita sette campeggi, due aree di villeggiatura e sei rifugi estivi.\nAttivit\u00e0 ricreative.\nIl vulcano Newberry \u00e8 visitato da 250.000 persone ogni anno, che vengono per la pesca della trota nel lago East, per accamparsi sul Paulina, o per darsi al ciclismo intorno al percorso di 35 km ad anello che circonda il cratere. Sui laghi \u00e8 possibile inoltre viaggiare a bordo di proprie imbarcazioni. Presso il monumento nazionale, il campeggio, la pesca e l'escursionismo sono passatempi popolari, cos\u00ec come lungo il Trail of the Molten Land, che segue un flusso di lava di 7.000 anni da Lava Butte, e il Trail of the Whispering Pines, che attraversa una foresta di pini gialli. L'equitazione \u00e8 altres\u00ec possibile in una sezione del Peter Skene Ogden Trail, lungo 4,8 km, che si snoda attraverso l'area del monumento; anche viaggiare in motoslitta e impegnarsi nello sci di fondo sono attivit\u00e0 ricreative popolari.\nIl centro visitatori di Lava Lands all'interno del monumento ha una mostra sulla geologia e la cultura della zona e offre un sentiero lastricato che si snoda per 8,9 km. Una navetta parte dal centro ogni 20 minuti durante l'alta stagione dal Memorial Day (ultimo luned\u00ec di maggio) al Labor Day (primo luned\u00ec di settembre), al costo di 2 dollari per viaggiatore. L'area \u00e8 accessibile anche da veicoli motorizzati personali durante la bassa stagione con un permesso del centro visitatori e il parcheggio del centro resta aperto tutto l'anno. In zona esistono otto aree di campeggio gestite dal servizio forestale degli Stati Uniti.\nL'ultimo flusso di lava da Newberry durante il Pleistocene form\u00f2 la Lava River Cave, 19 km a sud di Bend. Questa caratteristica \u00e8 il tubo di lava continuo pi\u00f9 lungo dello stato, che pu\u00f2 essere percorso per pi\u00f9 di un chilometro a nord e a ovest e ha una galleria ad arco con uno spessore di 14 m. Questo sentiero rappresenta l'attrazione pi\u00f9 popolare del monumento e pu\u00f2 essere percorso a piedi da maggio a met\u00e0 settembre: \u00e8 richiesto un pass giornaliero disponibile al costo di 5 $. Si consiglia di indossare giacche a causa della temperatura all'interno della grotta \u00e8 solitamente di 4 \u00b0C. La foresta di Lava Cast, un gruppo di alberi modellati dalla lava di un'eruzione di 6.000 anni fa, copre un'area di 20,7 km\u00b2 e pu\u00f2 essere osservato da un sentiero lastricato, stretto e ripido di un chilometro circa. L'area \u00e8 stata designata come area geologica della foresta di Lava Cast ad aprile 1942 dal servizio forestale degli Stati Uniti, che includeva 20,7 km\u00b2 di terreno nella regione. Conosciuta al pubblico americano dal 1928, a met\u00e0 degli anni '40 la foresta and\u00f2 visitata da migliaia di turisti ogni anno. A met\u00e0 degli anni '70, la regione contava 150.000 visitatori turistici all'anno, con il centro di Lava Lands costruito appositamente dalla USFS nel settembre 1975.\nIl sentiero per la vetta del vulcano a Paulina Peak dura 24,9 km dalla Highway 97, con una facile strada asfaltata per la caldera e quattro punti di ristoro, anche se verso la fine diventa ripida e tortuosa. Il sentiero tortuoso verso la fine \u00e8 fatto di ghiaia e dura quasi 5 km, offrendo una vista panoramica sul monte Hood, sul monte McLoughlin e sulle Three Sisters."}
{"id": "4357620", "revid": "767487", "url": "https://it.wikipedia.org/wiki?curid=4357620", "title": "Asterix &amp; Obelix al servizio di Sua Maest\u00e0", "text": "Asterix e Obelix al servizio di Sua Maest\u00e0 (\"Ast\u00e9rix et Ob\u00e9lix: Au service de Sa Majest\u00e9\") \u00e8 un film del 2012 diretto da Laurent Tirard.\n\u00c8 il quarto di quattro film ispirati ai fumetti di Ren\u00e9 Goscinny e Albert Uderzo, preceduto da \"Asterix &amp; Obelix contro Cesare\", \"Asterix &amp; Obelix - Missione Cleopatra\" e \"Asterix alle Olimpiadi\".\nLa pellicola, con protagonisti \u00c9douard Baer e G\u00e9rard Depardieu nel ruolo, rispettivamente, di Asterix e Obelix, tratta dai fumetti \"Asterix e i Britanni\" e \"Asterix e i Normanni\", \u00e8 uscita in Francia in 3D il 6 ottobre 2012 ed in Italia il 10 gennaio 2013.\nTrama.\nNei mari britannici una nave di pirati viene affondata dalle trireme dei Romani, i quali, capeggiati da Giulio Cesare, hanno intenzione di sottomettere la popolazione locale, cingendo d'assedio il villaggio nel quale risiede la Regina. Quest'ultima, al termine di una riunione con il soldato Beltorax, che ha scoperto il segreto della pozione magica di Panoramix, vedendo in quest'ultima la possibilit\u00e0 di liberare il suo popolo dall'assedio dei Romani, decide di mandarlo in missione in Armorica, affinch\u00e9 riesca a portarne un barile in Britannia.\nBeltorax si reca dunque nel villaggio gallico, ripartendo insieme ad Asterix, Obelix e Goudurix (nipote del capo del villaggio, Abraracourcix) verso la Britannia. I Romani provano in tutti i modi a fermare i Galli e a sequestrare loro il barile di pozione magica, ma senza successo. Beltorax e i Galli, dopo parecchie ore di cammino (durante le quali Asterix e Obelix hanno numerose incomprensioni causate dal fatto che Asterix abbia cercato di rompere il ghiaccio, con scarsi risultati, con una ragazza britannica), giungono infine a casa di Ophelia (la fidanzata di Beltorax) e dell'istitutrice di quest'ultima, Miss Macintosh (di cui Obelix si innamora).\nI Romani, nel tentativo di fermare i Galli, chiedono l'aiuto dei Normanni, che acconsentono, a patto per\u00f2 che il loro approdo in Britannia possa essere l'occasione giusta per scoprire la paura, cosa a loro completamente sconosciuta, in quanto essi pensano che la paura metta le ali, nel vero senso della parola. I Galli custodiscono il loro barile presso l'osteria di Relax, ma i Romani sequestrano i barili di tutte le osterie. Fatta eccezione per Goudurix (impegnato in un appuntamento in spiaggia con Ophelia, cosa che scatener\u00e0 in seguito le gelosie di Beltorax e che si concluder\u00e0 col rapimento di entrambi da parte dei Normanni dopo che questi sentono lei dire a lui di essere il campione della paura), i Galli vanno a recuperare i barili, sfruttando l'ebbrezza dei soldati, i quali erano stati incaricati di bere da ogni barile per scoprire in quale di questi si trovasse la pozione (in realt\u00e0 un soldato lo scoprir\u00e0, ma in stato di ebbrezza). Sfortunatamente anche Obelix eccede con il vino vino, e ci\u00f2 porta al furto del carro utilizzato per trasportare il barile da parte di un ladro di carri e all'arresto e cattura di Asterix, con la tortura del boia come pena.\nNel frattempo, un Normanno, dopo essere stato catturato ed educato al galateo da Miss Macintosh e da Ophelia allo scopo di ritrovare Goudurix, conduce tutti alla meta, strappando per\u00f2 un arazzo che i Macintosh cucivano da 5 generazioni e scatenando l'ira di Miss Macintosh, la quale ha una reazione di rabbia nei confronti dei Normanni (che proprio grazie a questo episodio scoprono la paura e tentano di volare, precipitando tuttavia in mare); sconfitti i Normanni, Miss Macintosh ricambia finalmente l'amore che Obelix provava per lei. Dopo aver liberato Asterix, lui e gli altri scoprono che il barile si trova in un campo di rugby in cui si sta disputando una partita; grazie ad uno stratagemma, i galli lo recuperano. Tuttavia, un romano fa affondare la loro barca e con essa il barile, decretando l'apparente sconfitta di Britanni e Galli. Ciononostante, dopo che Obelix, in seguito ad un'accesa discussione con Asterix, abbandona il gruppo per andare a un \"acqua calda party\" con la sua ragazza e delle sue amiche, Asterix, Goudurix e Beltorax giungono al villaggio della Regina, preparando una falsa pozione sul momento grazie a delle foglie di t\u00e8 possedute da un mercante indiano incontrato pi\u00f9 volte sul loro cammino.\nMentre i Romani stanno per sferrare l'attacco decisivo, i Britanni bluffano e sembrano poter prevalere, con i Romani che indietreggiano di fronte ad Asterix e ai stessi britanni che inseguono i Romani colpendoli con dei bastoni, ma improvvisamente uno di loro va a sbattere contro lo scudo di un Romano rimanendo svenuto, cosicch\u00e9 i Britannici rimangono inchiodati di fronte ai Romani, che scoprono il trucco e tornano alla carica. Ma in quel momento, il ritorno di Obelix chiude finalmente la battaglia a favore dei Britanni, facendo finire in mare i legionari romani.\nI Britannici celebrano una festa, durante la quale Goudurix suona il rock insieme ad altri Britannici, la Regina loda i protagonisti, Beltorax (nel frattempo nominato baronetto da Sua Maest\u00e0) si dichiara finalmente alla sua amata e anche Obelix e Miss Macintosh si riappacificano, ancora innamorati nonostante Obelix l'abbia abbandonata nel bel mezzo dell'appuntamento, poich\u00e9 lei comprende che lui lo ha fatto per una giusta causa. I Romani abbandonano l'isola, mentre Cesare, non contento della sconfitta, scrive sul \"De bello Gallico\" che i suoi hanno vinto, nonostante ci\u00f2 non sia vero."}
{"id": "4357621", "revid": "1318658", "url": "https://it.wikipedia.org/wiki?curid=4357621", "title": "Diego Noboa", "text": "Ministro plenipotenziario in Per\u00f9 dal 1830, fu primo ministro dell'Ecuador dal 1850 e presidente dell'Ecuador dal 1851.\nVenne deposto da Jos\u00e9 Mar\u00eda Urbina."}
{"id": "4357628", "revid": "119913646", "url": "https://it.wikipedia.org/wiki?curid=4357628", "title": "Like a Hurricane", "text": "Like a Hurricane \u00e8 un brano musicale composto dal cantautore canadese Neil Young nel 1975 ed incluso nel suo album \"American Stars 'n Bars\" del 1977.\nUna versione accorciata della canzone venne pubblicata su singolo l'8 agosto 1977, con \"Hold Back the Tears\" come B-side.\nIl brano.\nLa canzone venne scritta da Young nel luglio del 1975 con la collaborazione dell'amico e vicino di casa Taylor Phelps nel retro della sua auto, (una DeSoto Suburban), quando Neil Young si trovava impossibilitato a cantare a causa dei postumi di un'operazione alle corde vocali. Si tratta di una travolgente cavalcata rock che narra il resoconto emotivo di un'infatuazione dell'autore per una ragazza incontrata in un bar affollato e fumoso che travolge \"come un urugano\" il protagonista della canzone. \"Like a Hurricane\", oltre a presentare uno dei riff di chitarra pi\u00f9 famosi di sempre, presenta il \"tappeto sonoro\" fornito dal sintetizzatore \"stringman\" (suonato da Frank Sampedro), che simula una sezione d'archi fornendo un sibilo minaccioso simile all'arrivo di un uragano. Caratterizzata dal celebre stile chitarristico \"urticante\" di Young, la canzone \u00e8 stata eseguita in quasi tutti i successivi tour dell'artista. \u00c8 diventata col tempo uno dei suoi brani pi\u00f9 noti e per molti critici \u00e8 un \"classico\" del rock. \u00c8 presente nelle compilation \"Decade\" e \"Greatest Hits\", e sugli album dal vivo \"Live Rust\", \"Weld\" e \"Unplugged\" (in una particolare versione per organo)."}
{"id": "4357635", "revid": "6923", "url": "https://it.wikipedia.org/wiki?curid=4357635", "title": "Monte Wellington", "text": "Il monte Wellington \u00e8 una montagna della Tasmania, in Australia, alle pendici della quale si trova la citt\u00e0 di Hobart.\nClima.\nLa montagna influenza significativamente il clima di Hobart. A coloro che intendono visitare la cima \u00e8 consigliato vestire calorosamente per resistere ai venti gelidi che spesso vi formano vortici; questi ultimi hanno registrato velocit\u00e0 di oltre 157\u00a0km/h (97\u00a0mph), con rare raffiche fino a 200\u00a0km/h (124\u00a0mph).\nIn inverno nevica spesso e la cima solitamente appare bianca. Leggere nevicate sono per\u00f2 comuni anche in primavera, estate e autunno. \nIn una sola giornata sulla vetta pu\u00f2 esserci tempo sereno, piovoso, nevoso, ventoso e nuovamente sereno."}
{"id": "4357636", "revid": "110157", "url": "https://it.wikipedia.org/wiki?curid=4357636", "title": "TNFRSF12A", "text": "Il recettore del fattore di necrosi tumorale 12A, anche noto come recettore Tweak, \u00e8 una proteina recettoriale che, nell'essere umano, \u00e8 codificata dal gene TNFRSF12A e fa parte della superfamiglia dei recettori del fattore di necrosi tumorale.\nSignificato clinico.\nL'espressione di tale recettore e del suo ligando TWEAK (TNFSF12) \u00e8 regolata da NFAT1 e costimolata dalla lipocalina-2 e gioca un ruolo nell'aumento delle capacit\u00e0 invasive delle neoplasie della mammella."}
{"id": "4357638", "revid": "486946", "url": "https://it.wikipedia.org/wiki?curid=4357638", "title": "Mariasole", "text": ""}
{"id": "4357642", "revid": "682087", "url": "https://it.wikipedia.org/wiki?curid=4357642", "title": "Recettore del fattore di necrosi tumorale 12A", "text": ""}
{"id": "4357644", "revid": "682087", "url": "https://it.wikipedia.org/wiki?curid=4357644", "title": "CD266", "text": ""}
{"id": "4357646", "revid": "682087", "url": "https://it.wikipedia.org/wiki?curid=4357646", "title": "Recettore Tweak", "text": ""}
{"id": "4357650", "revid": "729019", "url": "https://it.wikipedia.org/wiki?curid=4357650", "title": "Guerra di Valtellina", "text": "La guerra di Valtellina (1620-1639) fu un conflitto per il controllo della Valtellina e delle contee di Bormio e Chiavenna, nel generale contesto della Guerra dei trent'anni e dei cosiddetti \"Torbidi grigionesi\" (de. \"B\u00fcndner Wirren\") che scuotevano la regione retica in quel periodo.\nLo scontro vide coinvolti da una parte la \"Casa d'Asburgo\" (cio\u00e8 il Regno di Spagna di Filippo IV e il Sacro Romano Impero di Ferdinando II) e dall'altra la Repubblica delle Tre Leghe, supportata ad alterne riprese dalla Repubblica di Venezia, da Carlo Emanuele I di Savoia e da Luigi XIII di Francia. Nell'ultima fase del conflitto, le Tre Leghe si scontrarono invece con i Francesi, impadronitisi della Valtellina nel 1635, alleandosi con gli Spagnoli per riottenere il territorio conteso.\nLa Repubblica delle Tre Leghe aveva interesse a mantenere la Valtellina nella propria sfera di controllo perch\u00e9 si trattava di una valle fertile a sud delle Alpi, importante via di comunicazione per i commerci (e quindi terreno favorevole per l'imposizione di tasse). Gli Spagnoli, invece, erano interessati soprattutto all'importanza strategica della Valtellina, uno dei \"corridoi\" fondamentali della cosiddetta \"Strada spagnola\" per le Fiandre che, attraverso i passi dello Stelvio e dell'Umbrail, portava dal Ducato di Milano, controllato dagli Asburgo di Spagna, al Tirolo, controllato dagli Asburgo d'Austria.\nContesto.\nL'occupazione grigionese della Valtellina.\nLa Valtellina (divisa in terzieri: \"inferiore\", \"di mezzo\" e \"superiore\") e le due contee erano, all'epoca, territori soggetti alla Repubblica delle Tre Leghe, una federazione formata da Lega Grigia, Lega della Casa di Dio e Lega delle Dieci Giurisdizioni, unitesi tra di loro a Vazerol nel 1471.\nGi\u00e0 pi\u00f9 di un secolo prima della guerra di Valtellina, in dettaglio il 27 febbraio 1487, un esercito proveniente da Coira (capitale della Lega della Casa di Dio) e dalla Lega delle Dieci Giurisdizioni, circa sei o settemila fanti, con cavalli e donne al seguito, sceso attraverso la Valdidentro, si era presentato alle porte di Bormio. Al comando dell'esercito grigionese erano i capitani Giovanni Loher, Ermanno Capaul e Nicola Buol. Le truppe del duca di Milano, Ludovico il Moro, allora signore anche della Valtellina e delle due contee, rinunciarono a difendere la citt\u00e0 che venne saccheggiata. Dopo il saccheggio di Bormio, l'esercito dei Grigioni cominci\u00f2 a scendere lungo la valle dell'Adda. Sorpassata Grosotto, i Grigioni si impadronirono di Tirano, Teglio e Sondrio. A questo punto le truppe del Ducato di Milano si mossero per fermare l'avanzata dei Grigioni e, dopo alcuni episodi sfavorevoli, riuscirono a sconfiggerli nella piana di Caiolo. Dopo ulteriori scontri si stipul\u00f2 un trattato di pace ad Ardenno (ancora nel 1487) che prevedeva anche il pagamento, da parte di Ludovico il Moro alle Tre Leghe, di 12.000 ducati come risarcimento per i danni di guerra. Nel 1500, dopo l'assedio di Novara e la sconfitta dei Milanesi, Ludovico il Moro perse il ducato di Milano, che insieme con la Valtellina pass\u00f2 al re di Francia, Luigi XII.\nDopo dodici anni di dominio francese, che si dimostr\u00f2 dispotico ed arrogante ai danni della popolazione locale, nel 1512 Valtellina e Valchiavenna vennero nuovamente invase dai Grigioni, che questa volta vennero accolti con sollievo anche da parte dei Valtellinesi e Chiavennaschi. Il 13 aprile 1513 venne sottoscritto a Ilanz un patto tra le Tre Leghe e i Valtellinesi (del quale, per\u00f2, si conserva solo una copia seicentesca, sulla cui validit\u00e0 gli storici nutrono dubbi); in esso, i Grigioni si rivolgevano ai Valtellinesi con l'appellativo di \"cari confederati\".\nPer allontanare i rischi di successo di una eventuale rivolta, nel 1526 i Grigioni fecero demolire tutti i castelli di Valtellina e Valchiavenna. Anche la pressione fiscale sulle popolazioni locali si mantenne sempre abbastanza elevata: per esigere un pagamento delle tasse proporzionale al patrimonio posseduto, i Grigioni indissero un estimo generale, uno dei primi esempi di catasto condotto con criteri simili a quelli moderni.\nValtellina e Valchiavenna, comunque, godevano di un alto grado di autonomia. La Valtellina vera e propria, sempre divisa in tre terzieri, era amministrata da un \"consiglio di valle\", con deputati nominati da ciascuna delle comunit\u00e0 locali (gli \"agenti\"). Le due contee di Bormio e Chiavenna si amministravano autonomamente ma, per le questioni di comune interesse, mandavano al consiglio di valle o il loro voto per iscritto, o alcuni deputati delegati a rappresentarne gli interessi. Nel 1531 i Valtellinesi compilarono una raccolta organica e unificata delle loro leggi o statuti, e la presentarono alla dieta delle Tre Leghe, che la approv\u00f2: nascevano cos\u00ec gli \"Statuti di Valtellina\". Un governatore, con mandato biennale, era il rappresentante del governo delle Tre Leghe nelle valli.\nLa Riforma in Valtellina.\nLa guerra di Valtellina fu una conseguenza diretta delle tensioni esistenti nel territorio tra cristiani cattolici e cristiani riformati.\nTra il 1526 e il 1527, a seguito di una pubblica disputa tra cattolici e riformati, tenutasi a Ilanz (capoluogo della Lega Grigia), e dell'abolizione della celebrazione della messa decretata dal consiglio della citt\u00e0 di Coira (capoluogo della Lega della Casa di Dio), circa la met\u00e0 dei comuni grigioni passarono progressivamente alla Riforma protestante. In quell'occasione, era stato emanato anche un editto di tolleranza (de. \"Toleranzedict\"), con il quale si riconosceva la facolt\u00e0 di praticare, all'interno del territorio delle Tre Leghe, la confessione cattolica accanto a quella riformata.\nL'applicazione del \"Toleranzedict\" fu alquanto complessa nei Grigioni, dove la presenza degli Evangelici era connessa all'emigrazione dall'Italia di esuli perseguitati dall'Inquisizione per la loro adesione - dichiarata o sospettata - alla Riforma. Si trattava, in genere, di personaggi d'elevato livello culturale, spesso umanisti, per i quali le valli dell'Adda e della Mera costituivano un rifugio ideale: terre di lingua e cultura italiane ma non appartenenti a Stati italici soggetti alla Romana Inquisizione. Nonostante l'impegno profuso nella predicazione e nella diffusione della Riforma da parte di personaggi anche culturalmente degni di nota (per esempio Pier Paolo Vergerio, gi\u00e0 arcivescovo di Capodistria), buona parte della popolazione di Valtellina, Chiavenna e Bormio si era per\u00f2 dimostrata impermeabile al protestantesimo, spesso visto come una \"novit\u00e0\" estranea alle tradizioni locali. Ci\u00f2 non imped\u00ec il costituirsi di comunit\u00e0 evangeliche nella Valtellina (fino al 1620 nel \"Terziere di mezzo\" erano presenti tredici comunit\u00e0 abbastanza numerose, a loro volta suddivise in gruppetti disseminati nelle frazioni) e alcune chiese riformate nella valle della Mera, tra cui quella, numerosa e vivace, del capoluogo Chiavenna.\nLe singole comunit\u00e0 civili locali, in quanto suddite delle Tre Leghe, erano vincolate dai deliberati dell'annuale dieta federale e pertanto non potevano decidere in merito all'una o all'altra confessione. La legislazione retica in campo religioso, condizionata dalla forte componente riformata e preoccupata di tutelare la minoranza protestante nei territori soggetti, fin\u00ec per\u00f2 per sbilanciarsi a favore degli Evangelici di Valtellina e Valchiavenna a danno dei Cattolici. In particolare, i deliberati del 1557-1558 imposero alle comunit\u00e0 l'obbligo di lasciare ai riformati una delle chiese dove ve ne fosse pi\u00f9 di una (o che cattolici e riformati facessero uso comune del medesimo tempio ove non ve ne fossero di pi\u00f9), nonch\u00e9 di mantenere i Pastori esattamente come i Parroci, talora dirottando a questo scopo le entrate provenienti da benefici ecclesiastici gi\u00e0 esistenti. Le disposizioni della Repubblica delle Tre Leghe, inoltre, comprendevano anche restrizioni alla giurisdizione ecclesiastica del vescovo di Como e alla presenza degli Ordini religiosi in Valtellina. Questi provvedimenti finirono per suscitare reazioni da parte della componente cattolica della popolazione che tra l'altro rimaneva nettamente maggioritaria.\nLa situazione dei cattolici valtellinesi e chiavennaschi era pertanto motivo di preoccupazione per i vescovi di Como, in particolare per i presuli che cominciarono ad applicare i principi della Controriforma scaturiti dal Concilio di Trento: Giovanni Antonio Volpi (anni 1559-1588), Feliciano Ninguarda (1588-1595) e Filippo Archinti (1595-1621). Lo stesso Carlo Borromeo, arcivescovo di Milano insignito anche del titolo di \"Protector Helvetiae\" dalla Chiesa cattolica, aveva avuto fortemente a cuore la situazione della Valtellina, seguendone la situazione attraverso suoi fiduciari e visitandola al volgere del 1582: portatosi in Val Mesolcina) per una visita pastorale, istitu\u00ec 162 processi contro sacerdoti \"indegni\", eretici e streghe da cui scaturirono 12 condanne al rogo.\nIl conflitto.\nPrima fase: dalla strage dei protestanti alla pace di Monz\u00f3n.\nLe autorit\u00e0 grigionesi si dichiararono sempre favorevoli a una convivenza tra le due confessioni cristiane, la cattolica-romana e la riformata, ma di fatto questa posizione di equilibrio fu vista, dalla maggioranza dei Valtellinesi che non avevano aderito alla Riforma, come un appoggio pi\u00f9 o meno velato alla parte protestante.\nQueste tensioni, aggravatesi con la morte nel 1618 dell'arciprete di Sondrio, Nicol\u00f2 Rusca, mentre era sottoposto a tortura da parte di un tribunale penale speciale, controllato da un gruppo di pastori riformati fortemente anti-spagnoli, tra i quali J\u00fcrg Jenatsch, condussero al cosiddetto \"Sacro Macello\" del 1620, in cui diverse centinaia di evangelici, in stragrande maggioranza valtellinesi, furono massacrati da squadre di cattolici agli ordini di nobili locali filo-spagnoli, guidati da Giacomo Robustelli, del \"clan\" dei Planta. La cruenta rivolta, fomentata e coordinata a distanza dal governatore spagnolo di Milano, il duca di Feria, ebbe cos\u00ec la sua manifestazione pi\u00f9 eclatante nella strage dei protestanti che avevano convissuto per almeno ottant'anni con i cattolici della valle.\nAgli Spagnoli si oppose fermamente il partito filo-veneziano delle Tre Leghe, allora dominato dalla famiglia Salis e da Jenatsch: molti simpatizzanti per la Spagna, che pure in minoranza erano presenti anche tra i Grigioni, furono oggetto di assassini mirati, a partire dal signorotto engadinese Pompejus Planta.\nDopo il \"Macello\", i Grigioni si videro costretti a ritirarsi a nord delle Alpi e la Valtellina venne invasa militarmente dagli Spagnoli, presenti in forze massicce al forte di Fuentes. Il duca di Feria, infatti, aveva inviato truppe in appoggio ai cattolici, truppe che in breve tempo occuparono militarmente l'area, riportando il \"corridoio valtellinese\" sotto il dominio asburgico. \nI Grigioni chiesero aiuto ai Francesi e nell'aprile 1621 ci fu un primo tentativo di porre fine alla guerra con la firma del trattato di Madrid: la Spagna acconsent\u00ec a rendere la Valtellina ai Grigioni in cambio della garanzia di libero culto per il partito cattolico di Robustelli mentre la Francia si sarebbe impegnata per impedire l'alleanza tra Venezia e i Grigioni. Il trattato venne tuttavia disatteso dagli Spagnoli e la guerra riprese: supportato dagli austriaci, il duca di Feria pass\u00f2 l'Engadina ed occup\u00f2 Coira nel novembre 1621; Robustelli venne nominato Capitano Generale della Valtellina.\nLa risposta francese alla violazione degli accordi di Madrid fu praticamente nulla, cos\u00ec i Grigioni si misero al tavolo dei negoziati direttamente con la Spagna: nel gennaio 1622 le parti si accordarono per una spartizione dei territori, con la Valtellina agli Spagnoli, la Valchiavenna ai Grigioni, la Val Monastero e la Bassa Engadina agli austriaci. Gli Asburgo s'impegnarono anche a pagare un tributo annuo ai Grigioni per garantire un passaggio sicuro alle loro truppe sul territorio grigione.\nVenezia e la Savoia tentarono di disfare l'accordo richiamando nelle Alpi la Francia ma ottennero solo che, con il trattato di Aranjuez (3 maggio 1622), gli spagnoli si impegnassero a lasciare i castelli valtellinesi nelle mani di una terza parte. Nel febbraio 1623, la Francia si alle\u00f2 con Venezia e la Savoia per arginare il potere asburgico ed obbligare la Spagna a mantenere gli accordi di Aranjuez. Papa Gregorio XV invi\u00f2 dunque nella valle 1500 fanti e 500 cavalli per occuparne le fortezze come \"parte terza\" ed evitare cos\u00ec l'estendersi in Italia del guerre di religione. Con il trattato di Parigi, la Spagna accett\u00f2 la mediazione papale ma anche questo trattato segu\u00ec la stessa sorte del precedente: alla morte di Papa Gregorio in luglio, il successore Papa Urbano VIII ritir\u00f2 gli armati dalla Valtellina, permettendo agli Spagnoli, spostatisi in Valchiavenna, di rioccuparla.\nNel 1624, la Francia torn\u00f2 ad allearsi con veneziani e sabaudi per minare il predominio spagnolo nell'Italia Settentrionale. Mentre Carlo Emanuele I di Savoia attaccava simultaneamente Genova ed Alessandria, un esercito francese invase la Valtellina ai comandi del marchese Fran\u00e7ois-Annibal d'Estr\u00e9es (cattolico) e del duca Enrico II di Rohan (ugonotto), del quale Jenatsch divenne presto uomo di fiducia, scacciando le truppe papali e, per conseguenza, il locale partito cattolico, in favore di Jenatsch e compagni. Gli Spagnoli si ritirarono dalla Valtellina (e Robustelli con loro), concentrandosi sul fronte piemontese: mantennero il controllo di Alessandria ed avanzarono fino ad Asti e Verrua Savoia. Entro il 1625, l'attacco sabaudo su Genova fall\u00ec, dopodich\u00e9 una rivolta ugonotta in Aquitania (coinvolgente lo stesso Rohan), distolse le attenzioni del cardinale Richelieu dall'Italia e port\u00f2 i belligeranti al tavolo delle trattative.\nCon la pace di Monz\u00f3n tra Francia e Spagna (1626), Richelieu riusc\u00ec comunque a mettere in discussione l'egemonia asburgica sull'Italia settentrionale. Consapevole dell'impreparazione della Francia di fronte ad una guerra in tutta Europa, e impegnato con la difficile questione interna degli Ugonotti, Richelieu prefer\u00ec ricercare un accordo con la Spagna per risolvere la questione diplomaticamente. L'uso del \"corridoio\" da parte degli Spagnoli non venne per\u00f2 messo in discussione.\nCon la firma del trattato la Valtellina ritornava sotto il dominio dei Grigioni, che vi permettevano il culto cattolico in cambio di un tributo annuo. I magistrati locali venivano eletti dai Valtellinesi e approvati dai Grigioni. La fortezze passavano sotto il controllo del papa (1627) che provvedeva alla loro demolizione.\nIn realt\u00e0, per\u00f2, la Spagna rimase nei territori occupati, causando la continuazione del conflitto: Robustelli torn\u00f2 ad occupare l'ufficio di Capitano Generale della Valtellina; Jenatsch mise insieme una compagnia militare agli ordini dei Veneziani e nel biennio 1628-1629 effettu\u00f2 diverse operazioni di disturbo nel territorio, mentre le attenzioni degli Spagnoli (ora al comando del governatore milanese de C\u00f3rdoba) erano risucchiate nell'assedio di Casale Monferrato (nell'ambito della Guerra di successione di Mantova e del Monferrato).\nSeconda fase: dalla pace di Monz\u00f3n alla capitolazione di Milano.\nTornata in mano ai Grigioni, la Valtellina si mantenne \"zona franca\": il locale partito cattolico pot\u00e9 rientrarvi (salvo Robustelli che si ritir\u00f2 in esilio a Domaso) e libero transito vi fu garantito alle forze asburgiche che dovevano spostarsi nel complesso scacchiere della Guerra dei Trent'anni. Proprio dalla Valtellina cal\u00f2 in Italia l'armata tedesca impegnata a Mantova e nel Monferrato citata dal Manzoni nei \"Promessi Sposi\":\nNel 1631 i Francesi organizzarono una nuova campagna militare per scacciare gli Spagnoli (ora al comando del governatore de Baz\u00e1n) dalla Valtellina e riconsegnarla alle Tre Leghe. Jenatsch e i suoi uomini fornirono l'appoggio locale alla nuova forza d'invasione. Gli Spagnoli si ritirarono ma mantennero libero transito in quelle terre: nel 1633 le armate milanesi, nuovamente al comando del duca di Feria, si portarono alla Battaglia di N\u00f6rdlingen percorrendo la rotta valtellinese della Strada Spagnola senza intoppi.\nNel 1635 un nuovo esercito francese al comando del duca di Rohan cal\u00f2 pertanto in Valtellina, ingaggi\u00f2 gli Spagnoli a Morbegno e li scacci\u00f2 dalla valle. Rohan pose il suo quartier generale a Tirano (1635-1636) e non si dimostr\u00f2 affatto intenzionata a restituire ai Grigioni le terre liberate, servendosene come testa di ponte per attaccare i territori spagnoli in Italia: un'armata francese discese la Valsassina fino a Lecco, mentre una seconda si portava ad Abbiategrasso e Varese. Nel resto dello scacchiere europeo della guerra dei trent'anni, il 1636 fu per\u00f2 un anno nefasto per la Francia che non pot\u00e9 approfittare della spinta di Rohan in Lombardia.\nA partire dal febbraio 1637, la \"Kettenbund\", un'organizzazione segreta grigionese, cominci\u00f2 a trattare con gli Asburgo. Ufficialmente non membro della \"Kettenbund\", Jenatsch, convertitosi al cattolicesimo nel '35, ne appoggi\u00f2 i piani e in marzo guid\u00f2 3.000 armati a Landquart, costringendo Rohan a capitolare. I Francesi vennero onorevolmente congedati dai Grigioni nel mese di maggio.\nTrattative con la Spagna e l'Austria furono portate avanti dai Grigioni per ottenere il ritorno definitivo della Valtellina sotto la sovranit\u00e0 grigionese. Anima delle trattative fu Jenatsch, nel frattempo divenuto governatore di Chiavenna nonch\u00e9 uno degli uomini pi\u00f9 potenti della zona (spesso in combutta con i Planta nel portare avanti traffici poco chiari).\nNel 1639, poco dopo l'assassinio di Jenatsch a Coira, il \"Capitolato di Milano\" chiuse il conflitto: la Valtellina veniva riconsegnata dagli Spagnoli ai Grigioni, a condizione che questi vi tollerassero solo la confessione cattolica (uno dei punti fermi imposti dal Papato era che non esistesse nessun governo protestante a sud delle Alpi) e che, salvo i funzionari governativi, nessun protestante vi dimorasse per pi\u00f9 di tre mesi.\nI Grigioni riebbero cos\u00ec la Valtellina, che governarono fino al 1797, e si concluse la Guerra di Valtellina, uno degli episodi pi\u00f9 tumultuosi e sanguinosi della Guerra dei Trent'anni."}
{"id": "4357652", "revid": "18379", "url": "https://it.wikipedia.org/wiki?curid=4357652", "title": "Guerra della Valtellina", "text": ""}
{"id": "4357654", "revid": "1543377", "url": "https://it.wikipedia.org/wiki?curid=4357654", "title": "Pontiac G6", "text": "La G6 \u00e8 un'autovettura mid-size prodotta dalla Pontiac dal 2004 al 2009.\nStoria.\n\u00c8 stata introdotta alla fine del 2004 come sostituta della Grand Am. Il modello \u00e8 stato assemblato a Lake Orion, nel Michigan sul pianale Epsilon della General Motors, ed aveva il motore montato anteriormente. Anche la trazione era anteriore. La G6 condivideva la piattaforma Epsilon, tra l'altro, con la Chevrolet Malibu e la Saab 9-3. Lo stile del modello era convenzionale, e gli inserti scanalati e l'alettone posteriore che erano caratteristici della Grand Am furono sostituiti da lamierati di tipo pi\u00f9 comune. L'equipaggiamento opzionale includeva un sistema di accensione remoto (di serie sulla GT ed opzionale sulla versione base), il controllo della trazione, l'ABS, il controllo elettronico della stabilit\u00e0, i fanali anteriori automatici ed il tettuccio panoramico.\nIn sostanza, la G6 corrispondeva alla sesta serie della Grand Am. Il nome venne cambiato per favorire il riposizionamento della Pontiac come rivale della BMW. Questo nuovo tipo di nomenclatura fu la base anche per i modelli che vennero lanciati in seguito. Per esempio, la Pontiac G8 sarebbe appartenuta ad una classe superiore, mentre la Pontiac G5 avrebbe fatto parte di una categoria inferiore.\nLa Pontiac G6 fu introdotta per la prima volta nel 2003 come concept car al salone dell'automobile di Detroit. Questa concept car aveva installato un motore V6 sovralimentato da 3,5 L di cilindrata e 285 CV di potenza. Esso era accoppiato ad un cambio automatico 4T65-E controllato elettronicamente.\nQuando la G6 fu introdotta nel model year 2005 erano disponibili due allestimenti, quello base, che era denominato \"V6\", e lo sportiveggiante \"GT\". Entrambe le versioni avevano installato un motore V6 da 3,5 L, che erogava 200 CV di potenza e 300 N\u2022m di coppia. Le due versioni erano associate inizialmente ad una carrozzeria berlina quattro porte. Dotata di trasmissione automatica a quattro rapporti, la versione GT possedeva un cambio sequenziale \"TAPshift\" dove il guidatore poteva selezionare le marce manualmente. Il modello base era ben equipaggiato, dato che era dotato della chiusura centralizzata, degli alzacristalli e specchietti retrovisori elettrici, di un sistema remoto di apertura delle porte, dell'aria condizionata, di un sistema audio a sei casse e di sedili posteriori frazionabili. L'allestimento GT comprendeva otto casse della Monsoon, dei sedili elettrici foderati con materiale speciale, dell'ABS e del controllo di trazione.\nNel 2006 vennero aggiunte all'offerta due e nuove versioni a due porte, vale a dire coup\u00e9 e cabriolet con tetto rigido ripiegabile. L'allestimento base venne rivisto, ed ora aveva installato un motore a quattro cilindri in linea da 2,4 L e con distribuzione a doppio albero a camme in testa. Questo allestimento venne denominato SE. Inoltre, fu aggiunto l'allestimento ad alte prestazioni GTP. Le coup\u00e9 e le cabriolet erano disponibili solo con gli allestimenti GT e GTP. Il motore V6 da 3,5 L era ora parte del pacchetto sportivo offerto sulle versioni base e SE, e rimase tra l'equipaggiamento standard sull'allestimento GT. La versione GTP aveva installato un motore da 3,9 L con fasatura variabile, che erogava 240 CV. Era disponibile un cambio automatico a quattro rapporti, e poteva essere ordinata una trasmissione manuale a sei rapporti senza extra-costo. La GTP aveva, tra l'equipaggiamento standard, il controllo elettronico della stabilit\u00e0.\nNel 2007 vennero introdotti gli airbag laterali. Il motore da 3,5 L divent\u00f2 a fasatura variabile ed erogava ora pi\u00f9 potenza. Il propulsore da 3,9 L fu opzionale sulla versione GT. Venne introdotto un nuovo motore V6 da 3,6 L con distribuzione a doppio albero a camme in testa per l'allestimento GTP, che fu accoppiato ad un cambio automatico a sei rapporti.\nNel 2008 l'allestimento GTP cambi\u00f2 nome in GXP, ed ora possedeva elementi stilistici pi\u00f9 aggressivi. Il motore da 3,9 L divent\u00f2 un'esclusiva della versione cabriolet.\nNel 2009 il motore a quattro cilindri da 2,4 L fu aggiunto alla disponibilit\u00e0 della coup\u00e9. Nell'anno citato la Pontiac aggiorn\u00f2 la G6. I cambiamenti consistevano in scudi paraurti anteriori e posteriori revisionati e nell'aggiornamento degli interni. Appena dopo questo leggero restyling, la General Motors annunci\u00f2 la fine della produzione del modello nel model year 2010, contemporaneamente alla soppressione del marchio Pontiac. Grazie alla forte richiesta come auto aziendale, la G6 continu\u00f2 per\u00f2 ad essere distribuita anche durante la fase di chiusura del marchio Pontiac. L'ultima G6 usc\u00ec dalle catene di montaggio il 25 novembre 2009. Essa fu l'ultima vettura Pontiac prodotta negli Stati Uniti.\nDopo il 2009, a General Motors inizi\u00f2 a commercializzare modelli Buick in Messico con l'obbiettivo di sostituire il marchio Pontiac. La General Motors sostitu\u00ec la G6 con la Buick LaCrosse.\nSicurezza.\nL'Insurance Institute for Highway Safety diede alla G6 il giudizio \"Good\" per i crash test frontali e \"Acceptable\" per gli urti laterali. Il basso punteggio ottenuto nei test di impatto laterale fu dovuto in parte a valutazioni marginali in merito alla struttura della cella abitativa\nLa GXP concept car.\nNel 2005 la General Motors costru\u00ec una concept car a cui diede il nome di GXP. Essa aveva installati un motore V6 da 3,6 L di cilindrata e 275 CV di potenza, un cambio manuale a sei rapporti, dei collettori di aspirazione ad alte prestazioni, uno scarico GM Performance con terminali cromati e delle ruote da 19 pollici\nIl marketing.\nIl lancio della G6 fu caratterizzato da una mossa pubblicitaria: 276 esemplari della G6 furono donati a componenti del pubblico della trasmissione \"The Oprah Winfrey Show\" durante la prima puntata della stagione, che and\u00f2 in onda nell'autunno 2004. Questa mossa ebbe successo, e concentr\u00f2 l'attenzione del pubblico sulla nuova G6.\nLe competizioni.\nLa G6 fu utilizzata nelle competizioni. In particolare, partecip\u00f2 nella classe GT della Rolex Sports Car Series in sostituzione della Pontiac GTO quando quest'ultima non era pi\u00f9 in vendita. L'esemplare che partecip\u00f2 a questa gara era denominata GXP.R ed alla sua costruzione contribu\u00ec anche Pratt &amp; Miller.\nQuesto esemplare era equipaggiato da un motore V8 che erogava 450 CV di potenza. Per contenere il peso, vennero installati pannelli in fibra di carbonio e finestrini in policarbonato antiurto. Il telaio tubolare, realizzato appositamente, non era completamente basato sul telaio della versione stradale. Un cambio a sei marce trasferiva il moto alle ruote posteriori. I parafanghi anteriori e posteriori vennero ridisegnati per ospitare i grandi cerchi da 18 pollici e gli specifici pneumatici \"Hoosier\" da competizione. Un alettone posteriore che ricordava certi accessori disponibili nella lista \"optional\" fu montato in coda, al di sotto dell'alettone vero e proprio.\nI richiami.\nCi sono stati quattro richiami della G6 da parte della General Motors. Il primo richiamo fu causato dal malfunzionamento del sensore dell'airbag lato passeggero, che non rilevava la presenza dell'occupante. La General Motors reag\u00ec in modo insolito, e cio\u00e8 riacquistando tutte le vetture che montavano questa opzione su decisione del punto vendita.\nIl secondo richiamo riguardava 8.012 esemplari di G6 prodotti nei model year 2005 e 2006, che erano affetti dalla potenziale corrosione del cablaggio delle luci di stop. Esso poteva causare il mancato funzionamento delle luci di stop.\nIl 21 settembre 2012 la General Motors richiam\u00f2 473.841 esemplari di Chevrolet Malibu, Pontiac G6 e Saturn Aura prodotte dal 2007 al 2010. In questo caso si avevano dei problemi con la vettura in fase di parcheggio per guai al cambio. Un altro richiamo analogo a quest'ultimo, che era cagionato dagli stessi motivi, venne eseguito nel 2011 su modelli prodotti nel 2009."}
{"id": "4357657", "revid": "1543377", "url": "https://it.wikipedia.org/wiki?curid=4357657", "title": "Gurla Mandhata", "text": "Il Gurla Mandhata (7.694 m s.l.m., detto anche \"Naimona'nyi\" o \"Memo Nani\", in cinese \u7d0d\u6728\u90a3\u5c3c\u5cf0), \u00e8 la montagna pi\u00f9 alta della catena montuosa del Nalakankar Himal, nell'Himalaya. \nNome e geografia.\nPrende il nome da re Mandhata (Mandhatri) della \"Dinastia solare\" o \"Dinastia Ikshvaku\", una delle pi\u00f9 antiche dell'India. Il nome tibetano, \"Naimona'nyi\", pare venga da \"naimo\" = \"medicina a base di erbe\", \"na\" = \"nera\", \"nyi\" = \"lastre ammucchiate\" con il significato complessivo di \"montagna di lastre ammucchiate di medicina nera di erbe.\"\nSi trova all'interno dell'Altopiano del Tibet, nella Contea di Burang, Prefettura di Ngari, Regione Autonoma del Tibet, in Cina, vicino all'estremo angolo nord occidentale del Nepal (Distretto di Humla), subito a sud del lago Manasarovar e quasi di fronte al monte Kailash; \u00e8 la trentaquattresima vetta pi\u00f9 alta del mondo.\nStoria delle scalate.\nNel 1905, Tom George Longstaff, accompagnato da due guide alpine e sei portatori, fece un tentativo di scalata, ma arrivato a 7.000 metri fu costretto a rinunciare dopo essere stato travolto da una valanga e aver incontrato altre difficolt\u00e0. Dati i tempi fu comunque un notevole conseguimento, in particolare per un gruppo cos\u00ec ristretto, visto che nessuna cima superiore ai 7.000 metri era ancora stata scalata, per cui la quota raggiunta da Longstaff rappresentava un record mondiale.\nNel 1935 il viennese Herbert Tichy, allora studente, travestito da pellegrino indiano fece un viaggio per il sacro Monte Kailash e strada facendo tent\u00f2 il Gurla Mandhata con uno dei suoi portatori, Kitar. I due raggiunsero la quota di 7.132 metri prima di essere respinti da neve fresca e cattivo tempo.\nNel 1955 la montagna sarebbe dovuta essere la meta della Spedizione Himalaiana Scozzese, guidata da Sydney Wignall., che, sponsorizzata dal \"Liverpool Daily Post\", intendeva piantare sulla vetta tre bandiere, quella del Galles, quella dell'appena rovesciata Repubblica di Cina (1912-1949) e il Jolly Roger, ovvero la bandiera tradizionale dei pirati. Prima che la scalata potesse avere inizio, tuttavia, il gruppo fu catturato dai militari della nuova Cina Popolare che imprigion\u00f2 gli scalatori sospettandoli di essere spie della CIA. E in effetti Wignall si era offerto di spiare a favore dell'India.\nLa prima ascensione alla vetta fu effettuata in maggio del 1985 da una squadra congiunta nippo-cinese, guidata da Katsutoshi Hirabayashi, attraverso il versante nord. Dopo di allora vi sono stati altri sei tentativi coronati da successo e due falliti.\nNel 1997 Quinn Simons, Soren Peters e la loro guida, Charlie Fowler, fecero un tentativo di ascensione lungo l'inviolata North Face, raggiungendo una buona quota, ma scontratisi con forti bufere e altre difficolt\u00e0 furono costretti a ritirarsi. La loro discesa si concluse con una caduta di 450 metri lungo la North Facedella vetta. Fowler rimase leggermente ferito, mentre Simons e Peters soffrirono di un forte congelamento alle estremit\u00e0.\nLa via tradizionale sale per i fianchi occidentali della montagna, raggiungendo il ghiacciaio Chaglung'mlungha sulla piattaforma della vetta. La maggior parte delle spedizioni preferisce avvicinarsi alla montagna tramite fuori strada via terra, partendo sia da Lhasa, Tibet, sia da Kathmandu, Nepal. Un avvicinamento alternativo comincia invece nel remoto villaggio di Simikot (Humla, Nepal), dotato di un piccolo aeroporto, raggiungendo il Tibet attraverso l'angusta valle del Karnali all'altezza del villaggio di Sher e da l\u00ec proseguendo di nuovo verso nord in fuoristrada nella Contea di Burang fino al campo base della montagna."}
{"id": "4357659", "revid": "767487", "url": "https://it.wikipedia.org/wiki?curid=4357659", "title": "I contendenti", "text": "I contendenti (\"The Litigators\") \u00e8 un romanzo di John Grisham del 2011.\nTrama.\nOscar Finley e Wally Figg sono titolari dello studio legale Finley&amp;Figg. Lo studio, fino a quel momento non molto redditizio, viene messo in agitazione quando Wally scopre che il Krayoxx, un farmaco anticolesterolo, provoca gravi danni all'apparato circolatorio fino a portare alla morte. Cos\u00ec dopo aver raccolto vari casi si aggrega al famoso avvocato Jerry Alisandros, specialista in azioni collettive, per far causa all'industria farmaceutica produttrice, la Varrick Lab. Nel frattempo David Zinc, un giovane legale della citt\u00e0, sfinito dagli sforzi fatti lavorando in un grande studio, piomba ubriaco da Finley&amp;Figg, e viene assunto. Dopo aver depositato la citazione e ormai quasi sicuri del risarcimento, si scopre che la causa non \u00e8 pi\u00f9 cos\u00ec sicura come si pensava all'inizio."}
{"id": "4357661", "revid": "1869172", "url": "https://it.wikipedia.org/wiki?curid=4357661", "title": "Tornei di tennis femminili nel 1928", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4357662", "revid": "93556", "url": "https://it.wikipedia.org/wiki?curid=4357662", "title": "Severino Morlin", "text": "Biografia.\nSeverino Morlin nasce a Nove (VI) il 4 dicembre 1934 ed \u00e8 il figlio secondogenito di Romano Morlin e Agnese Baron.\nCresce e trascorre la sua giovinezza nell'ambiente dei ceramisti locali.\nSi iscrive alla Scuola d'Arte di Nove.\nFrequenta l'Accademia di belle arti di Venezia, dove \u00e8 allievo di artisti come Cesetti e Guido Cadorin.\nApprofondisce l'aspetto figurativo ed anatomico umano, dedicandosi anche alla pittura sperimentando tecniche (olio, acquarello, acrilico, carboncino) su diversi supporti quali la carta, la tela, il legno.\nFra i generi preferisce e si specializza nello studio della figura umana ed in particolare il ritratto, che nel corso degli anni diventer\u00e0 il suo cavallo di battaglia che lo far\u00e0 apprezzare in Italia ed all'estero.\nSeverino Morlin approfondisce tematiche sociali d'attualit\u00e0 come ad esempio il disagio giovanile, con una tecnica frizzante, capace di colpire per le tonalit\u00e0 accese e la struttura del segno graffiante ed incisiva.\nLa sua versatilit\u00e0 dovuta alle esperienze artistiche giovanili, legate al mondo della ceramica, gli permettono un controllo assoluto della forma.\nSpecialmente con la scultura, Severino Morlin, manifesta la gioia della manipolazione, la capacit\u00e0 dell'occhio e dell'intelligenza di creare forme espressive e comunicative attuali ed incisive, risultato di una ricerca fortemente intimistica.\nDel 1954 \u00e8 la sua prima mostra Collettiva di giovani pittori alla Fondazione Bevilacqua La Masa.\nAttualmente Severino Morlin opera in un piccolo scrigno di storia, sapientemente recuperato, ed attrezzato ad atelier, il seicentesco maglio di via Segavecchia a Nove (VI).\nL'attivit\u00e0 artistica.\nDalla prima mostra Severino Morlin del 1954 espone in diverse mostre nazionali ed internazionali.\nNei primi anni sessanta espone a Zurigo, Ascona e Lugano, a Monaco di Baviera e Parigi.\nNegli anni novanta espone presso le gallerie di Monaco di Baviera, all'E.U.R. di Roma, alla Westminster Gallery di Londra, partecipa alla Mostra Nazionale per \u201cIl Giubileo di Roma\u201d, al Concorso Internazionale di New York.\nNumerosi sono i premi ed i riconoscimenti assegnati all'artista che a met\u00e0 degli anni duemila entra a pieno titolo nel \u201cCatalogo Artisti del 900\u201d.\nBibliografia.\nSeverino Morlin nel corso degli anni compare nelle seguenti pubblicazioni:"}
{"id": "4357664", "revid": "228587", "url": "https://it.wikipedia.org/wiki?curid=4357664", "title": "Saser Kangri", "text": "Il Saser Kangri (7.672 m s.l.m. - detto anche \"Sasir Kangri\") \u00e8 la montagna pi\u00f9 alta della catena montuosa del Saser Muztagh la parte pi\u00f9 orientale del Karakoram, nello Territorio indiano del Ladakh."}
{"id": "4357670", "revid": "767487", "url": "https://it.wikipedia.org/wiki?curid=4357670", "title": "Ritorno alla terra (film)", "text": "Ritorno alla terra \u00e8 un film del 1934 diretto da Mario Franchini.\nProduzione.\nSecondo film dopo \"La citt\u00e0 dell'amore\" del 1933 scritto, prodotto da Marcella Albani e diretto dal marito, il giornalista Mario Franchini.\nTrama.\nUna coppia di giovani sposi Maria e Franco al termine del loro viaggio di nozze decidono di stabilirsi nel paese dello sposo, per fare del loro futuro una vita campestre come avevano sognato, ma l'impatto con gli altri abitanti non \u00e8 buono, Maria \u00e8 trattata in modo ostile anche per una vecchia storia che Franco aveva avuto con una ragazza del luogo tempo prima.\nMa tutto cambia quando miracolosamente Maria salva la vita da una morte certa, il piccolo bambino, figlio di una contadina, il paese le sar\u00e0 riconoscente.\nLa critica.\n\u00ab Il tema , offerto dal titolo, presenta vaste possenti possibilit\u00e0 di sviluppi e realizzazioni, ed un film italiano che porta un tal titolo avrebbe dovuto darci ben altro, invece di una storiella di beghe familiari. Siamo rimasti delusi noi che per \"il ritorno alla terra\" intendiamo il ritorno alla semplicit\u00e0, alla bont\u00e0, e alla bellezza grande della vita...\u00bb Dino Falconi nel Popolo d'Italia del 10 agosto 1934."}
{"id": "4357671", "revid": "287204", "url": "https://it.wikipedia.org/wiki?curid=4357671", "title": "Gongga Shan", "text": "Il Gongga Shan (7.556 m s.l.m. - detto anche \"Minya Konka\", in cinese \u8d21\u560e\u5c71, pinyin \"G\u00f2ngg\u00e1 Sh\u0101n\") \u00e8 la montagna pi\u00f9 alta della catena montuosa del Daxue Shan, parte della regione dei Monti Hengduan. Si trova nel Sichuan, Cina ed \u00e8 la terza montagna pi\u00f9 elevata del mondo fuori dalla catena dell'Himalaya/Karakoram."}
{"id": "4357673", "revid": "6923", "url": "https://it.wikipedia.org/wiki?curid=4357673", "title": "Pontiac Vibe", "text": "La Vibe \u00e8 un'autovettura compact prodotta dalla Pontiac dal 2003 al 2010.\nPrima generazione (2003-2008).\nPresentata al salone dell'automobile di Detroit del 2002, la Vibe aveva inizialmente in dotazione due tipi di motore che erano contraddistinti dalla medesima cilindrata, 1,8 L. La potenza erogata era per\u00f2 differente, 132 e 164 CV. Era disponibile sia il cambio manuale (a cinque o sei rapporti), sia la trasmissione automatica (a quattro marce). La Vibe venne sottoposta ad un restyling nel 2005.\nSeconda generazione (2009-2010).\nLa seconda generazione del modello venne presentata al salone dell'automobile di Los Angeles nel 2007. Questa seconda generazione di Vibe presentava una linea pi\u00f9 sportiveggiante. Venne aggiunto all'offerta un motore da 2,4 L. La Vibe fu tolta dal mercato a seguito della soppressione del marchio Pontiac."}
{"id": "4357685", "revid": "1305772", "url": "https://it.wikipedia.org/wiki?curid=4357685", "title": "Coven (gruppo musicale)", "text": "I Coven sono una band di rock psichedelico formatasi a Chicago nella seconda met\u00e0 degli anni sessanta.\nBiografia.\nGli esordi.\nIl gruppo fu fondato dal bassista Oz Osborne (da non confondersi col quasi omonimo Ozzy Osbourne, frontman dei contemporanei Black Sabbath), dalla cantante Jinx Dawson e dal batterista Steve Ross alla fine degli anni sessanta a Chicago. Tra il 1967 e il 1968 si esibirono come gruppo di supporto per artisti quali The Yardbirds e Vanilla Fudge. L'anno successivo firmarono un contratto discografico con l'etichetta Mercury Records e incisero il loro primo album intitolato \"Witchcraft Destroys Minds &amp; Reaps Souls\".\nL'album suscit\u00f2 diverse reazioni a causa del suo contenuto: il tema principale del disco era l'occulto e in particolare il riferimento alla figura di Satana (l'ultima traccia del disco era la registrazione di una presunta messa nera), inoltre nel poster contenuto nel disco venivano mostrati i membri della band intenti a svolgere un rito sacrificale e la cantante Jinx Dawson era ritratta nuda nel ruolo della \"vittima\" sull'altare; in questa foto apparve per la prima volta nella storia del rock il celebre gesto delle corna, poi reso famoso da Ronnie James Dio. Le tematiche e il materiale contenuto nell'album di debutto crearono interesse ma anche molte polemiche intorno ai Coven. La band doveva esibirsi come gruppo principale al \"Black Arts Festival\", soprannominato \"Satanist's Woodstock\" poich\u00e9 patrocinato dalla Chiesa di Satana di Anton LaVey; la manifestazione, che doveva svolgersi all'Olympia Stadium di Detroit la notte di Halloween del 1969, venne per\u00f2 annullata a causa delle polemiche suscitate e dalla dura opposizione delle organizzazioni cristiane della citt\u00e0.\nNel 1970, a seguito di un articolo della rivista Esquire in cui l'album veniva citato nell'ambito di un'inchiesta sull'occultismo e sugli avvenimenti criminali dell'epoca (in particolare i delitti di Charles Manson e del suo gruppo), la casa discografica ritir\u00f2 il disco dalla vendita. L'album \u00e8 stato poi ripubblicato in formato CD solo nel 2003.\nIl successo in classifica.\nNel 1971 a Jinx Dawson venne proposto di reincidere il brano \"One Tin Soldier\" (pubblicato nel 1969 dalla band The Original Caste) per la colonna sonora del film \"Billy Jack\" del regista Tom Laughlin, che fu anche interprete della pellicola. La cantante accett\u00f2 la proposta e con l'aiuto degli altri membri del gruppo incise il brano. Il singolo, pubblicato dalla Warner Bros. Records, ebbe un buon successo commerciale tanto da raggiungere il 26\u00ba posto nella Billboard Hot 100 e il 18\u00ba nella Cash Box Chart.\nScioglimento e ultimo album.\nPer sfruttare il successo del singolo \"One Tin Soldier (The Legend of Billy Jack)\" la band incise nel 1972 un album, intitolato \"Coven\", che conteneva anche una nuova versione della traccia in questione. Due anni pi\u00f9 tardi pubblicarono un terzo album, \"Blood on the Snow\", per il quale venne girato anche un videoclip (la canzone scelta fu quella che dava il titolo al disco e la produzione fu curata dai Disney Studios). Successivamente l'attivit\u00e0 della band si ridusse notevolmente sino allo scioglimento anche a causa dell'impegno di Jinx Dawson nella sua carriera di modella e attrice.\nNel 1990 alcuni membri della band apparvero nel film \"Heaven Can Help\" del regista Tony Zarindast nel quale Jinx Dawson aveva una parte, oltre ad aver composto la colonna sonora con la collaborazione dello storico batterista Steve Ross.\nNel 2007 Jinx Dawson annunci\u00f2 tramite il social network MySpace di voler pubblicare un quarto album. La lavorazione termin\u00f2 l'anno successivo con l'uscita di \"Metal Goth Queen - Out of the Vault\": il disco contiene materiale inedito registrato dalla band durante tutto l'arco della carriera con la partecipazione di artisti quali Michael Monarch (Steppenwolf), Glenn Cornick (Jethro Tull) e Tommy Bolin (Deep Purple).\nCuriosit\u00e0.\nI Coven sono legati al gruppo heavy metal inglese Black Sabbath da una serie di coincidenze che negli anni hanno generato anche degli equivoci: il bassista Mike \"Oz\" Osborne non ha nessun legame con Ozzy Osbourne, cantante dei Black Sabbath; inoltre i Coven pubblicarono nel loro album d'esordio del 1969 una canzone intitolata proprio \"Black Sabbath\", l'anno successivo l'omonimo gruppo inglese pubblic\u00f2 il suo primo album intitolato anch'esso \"Black Sabbath\" che conteneva come prima traccia una canzone con lo stesso titolo. Agli esordi il legame tra i due gruppi sembrava evidente tanto che il critico musicale Lester Bangs, recensendo l'album di debutto della band di Ozzy Osbourne, scrisse sulla rivista Rolling Stone: \u00absomething like England's answer to Coven\u00bb. Un'altra coincidenza, come citato sopra, sta anche nel celeberrimo gesto delle corna apparso in \"Witchcraft Destroys Minds &amp; Reaps Souls\", in quanto Ronnie James Dio lo rese famoso proprio durante la militanza nei Black Sabbath nell\"'Heaven and Hell\" tour."}
{"id": "4357689", "revid": "594360", "url": "https://it.wikipedia.org/wiki?curid=4357689", "title": "Lightning Point", "text": ""}
{"id": "4357694", "revid": "767487", "url": "https://it.wikipedia.org/wiki?curid=4357694", "title": "The Ruse (film 1915)", "text": "The Ruse \u00e8 un cortometraggio muto del 1915 diretto da William H. Clifford e William S. Hart. \u00c8 conosciuto anche con i titoli alternativi \"Square Deal Man\" o \"A Square Deal\".\nProduzione.\nIl film fu prodotto da Thomas H. Ince per la Broncho Film Company e la New York Motion Picture.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche statunitensi il 14 luglio 1915.\nCopie della pellicola sono conservate negli archivi della Library of Congress di Washington, in quelli del Museum of Modern Art di New York e nella Blackhawk Films collection dei Film Preservation Associates."}
{"id": "4357696", "revid": "1977536", "url": "https://it.wikipedia.org/wiki?curid=4357696", "title": "Pontiac Grand Prix", "text": "La Grand Prix \u00e8 un'autovettura prodotta dalla Pontiac dal 1962 al 2008.\nIl contesto.\nLa vettura \u00e8 stata introdotta nel 1962 come modello full-size. Originariamente era disponibile solamente in versione coup\u00e9. Appartenne alla categoria delle vetture full-size fino al 1987. L'anno successivo, con lancio della quinta serie, la Grand Prix fu infatti retrocessa nella categoria di vetture mid-size. Nell'occasione, il modello fu reso disponibile anche in versione berlina.\nLa Grand Prix fu offerta anche con carrozzeria hardtop, ma solo in occasione della commercializzazione della seconda serie. La cabriolet invece venne offerta solo nel 1967.\nLa prima serie: (1962\u20131968).\nLa Grand Prix debutt\u00f2 nel 1962 come allestimento della Catalina. Questa prima serie era, in sostanza, una coup\u00e9 sportiva con un equipaggiamento differente da quello della \"vettura madre\". Rispetto alla Catalina, erano presenti delle parti cromate aggiuntive e degli interni di carattere sportivo, tra cui dei sedili singoli. All'epoca, infatti, negli Stati Uniti erano comuni i sedili anteriori a divanetto con leva del cambio sul piantone dello sterzo.\nI motori utilizzati erano quelli gi\u00e0 usati sulla Catalina. Non si ebbero quindi nuovi propulsori specifici per la Grand Prix. Il motore montato di serie era un V8 da 6,4 L di cilindrata e 303 CV di potenza. Era anche disponibile una versione potenziata che erogava 350 CV. Gli altri motori disponibili per questa serie di Grand Prix furono dei V8 da 6,6 L, 6,9 L e 7 L. L'offerta dei cambi disponibili comprendeva due trasmissioni manuali, una a tre e l'altra a quattro rapporti, e un cambio automatico a tre marce.\nQuesta serie di Grand Prix era basata sul pianale B della General Motors e aveva installato il motore in posizione anteriore, mentre la trazione era posteriore.\nSolo nel 1967 venne offerta la versione cabriolet. \nLa seconda serie: (1969\u20131972).\nNel 1969, in occasione del lancio della seconda serie, la Grand Prix divent\u00f2 una serie a s\u00e9 stante. Questa nuova generazione era leggermente pi\u00f9 piccola della precedente, e si basava sulla LeMans.\nAll'inizio della commercializzazione, i motori disponibili furono dei V8 da 6,6 L e 7 L di cilindrata. Nel 1970 fu aggiunto all'offerta un V8 da 7,5 L. La potenza dei motori variava da 265 CV a 390 CV.\nNella gamma General Motors, la Grand Prix si collocava sotto la Buick Riviera, ma al di sopra della Chevrolet Monte Carlo.\nQuesta serie di Grand Prix era costruita sul pianale G della General Motors ed aveva installato il motore in posizione anteriore, mentre la trazione era posteriore.\nLa terza serie: (1973\u20131977).\nNel 1973 tutti i modelli intermedi General Motors vennero rivisti e furono oggetto di un restyling, Grand Prix compresa. La Grand Prix perse le sue peculiarit\u00e0, ed ora assomigliava notevolmente alla Chevrolet Monte Carlo.\nAll'inizio della commercializzazione della serie erano disponibili due motori V8 che avevano una cilindrata di 6,6 L e 7,5 L. Rispetto a quelli della generazione precedente, erano per\u00f2 meno potenti a causa dell'inasprimento, negli Stati Uniti, delle norme sulle emissioni inquinanti.\nDopo la crisi petrolifera del 1973 fu necessario limitare i consumi dei motori, e ci\u00f2 venne ottenuto diminuendo le cilindrate. Nel 1975 fu quindi introdotto un nuovo motore V8 da 5,7 L, che fu seguito nel 1977 da un propulsore da 5 L.\nQuesta serie di Grand Prix era costruita sul pianale A della General Motors ed aveva installato il motore in posizione anteriore, mentre la trazione era posteriore. Fu disponibile solo con un tipo di carrozzeria, coup\u00e9 due porte.\nLa quarta serie: (1978\u20131987).\nDopo lo scoppio della crisi petrolifera nel 1973, la General Motors lasci\u00f2 passare quattro anni prima di rivedere le proprie vetture. Per renderle pi\u00f9 adatte ai pi\u00f9 alti prezzi dei carburanti, i modelli vennero rimpiccioliti, e la Grand Prix non fu un'eccezione. La nuova serie della Grand Prix, lanciata nel 1977, era circa 300 mm pi\u00f9 corta e circa 300 kg pi\u00f9 leggera della generazione precedente. Come in precedenza, la Grand Prix rappresentava la coup\u00e9 di lusso della Pontiac ed era strettamente legata alla Chevrolet Monte Carlo.\nIl motore montato di serie era un V6 da 3,8 L di cilindrata fornito dalla Buick. Questo fu il primo propulsore a sei cilindri ad essere montato sulla Grand Prix. Era ancora disponibile il motore V8 da 5 L della serie precedente. Nel 1981 venne introdotto un motore Diesel V8 da 5,7 L, che per\u00f2 deluse in fatto di affidabilit\u00e0 e durata. Questo propulsore Diesel fu poi abbandonato nel 1985 anche a causa del prezzo di assemblaggio relativamente alto. Questa serie di Grand Prix \u00e8 stata prodotta fino al 1987 senza grandi cambiamenti.\nQuesta serie di Grand Prix era costruita sul pianale A della General Motors dal 1978 al 1981 e sulla piattaforma G dal 1981 al 1987. Aveva installato il motore in posizione anteriore, mentre la trazione era posteriore. Fu disponibile solo con un tipo di carrozzeria, coup\u00e9 due porte. Il cambio offerto era solo uno, l\u2019\"Turbo-Hydramatic\" automatico a tre rapporti. \nLa quinta serie: (1988-1996).\nLa quinta generazione del modello venne introdotta nel 1987 come model year 1988. Essa segn\u00f2 un cambiamento radicale rispetto alle serie precedenti. Ci\u00f2 si vide sia nella linea, che nella meccanica. La trazione, infatti, divent\u00f2, anteriore. Il modello ora era collegato all'Oldsmobile Cutlass Supreme ed alla Buick Regal. Questa serie di Grand Prix era disponibile con due carrozzerie, coup\u00e9 due porte pi\u00f9 la nuova versione berlina quattro porte, quest'ultima prodotta dal 1989. Gli allestimenti offerti erano due anch'essi, LE ed SE. La Grand Prix coup\u00e9 vinse nel 1988 il premio \"Motor Trend Car of the Year\" per le ottime qualit\u00e0 possedute.\nIl motore base era un V6 Chevrolet da 2,8 L di cilindrata erogante 130 CV di potenza. Esso era accoppiato ad un cambio manuale a cinque rapporti oppure ad una trasmissione automatica a tre marce. Quest'ultimo era montato di serie sulla versione SE. Rispetto alla serie precedente, le dimensioni del veicolo si ridussero notevolmente. Lo spazio interno rimase pressoch\u00e9 invariato, grazie alla razionalizzazione degli ingombri.\nNel 1989 venne introdotto un motore V6 da 3,1 L. Il condizionatore d'aria era offerto di serie. Nello stesso anno venne introdotto un allestimento che comprendeva la versione sovralimentata del propulsore da 3,1 L che erogava 200 CV, dei cerchioni da 16 pollici, un telaio rivisto e dei parafanghi svasati. Questo allestimento fu sviluppato grazie alla collaborazione con la McLaren. Di questa serie speciale ne vennero prodotti 2.000 esemplari, che furono offerti solo di colore rosso o nero.\nNel 1990 venne introdotto un motore a quattro cilindri in linea da 2,3 L, mentre l'anno successivo fu lanciato un propulsore V6 da 3,4 L. Nel 1994 il modello fu oggetto di un restyling che coinvolse il frontale e la parte posteriore.\nQuesta serie di Grand Prix era costruita sulla prima generazione del pianale W della General Motors ed aveva installato il motore in posizione anteriore.\nLa sesta serie: (1996-2003).\nNel 1996 la Grand Prix venne rivista profondamente. Questa nuova serie del modello era disponibile in due versioni, berlina quattro porte e coup\u00e9 due porte. Il motore disponibile alla base dell'offerta era un V6 da 3,1 L. Completava la gamma un V6 da 3,8 L che era disponibile sia in versione aspirata che sovralimentata.\nUna variante della sesta serie della Grand Prix, prodotta in 2.000 esemplari, \u00e8 stata la safety car della Daytona 500. Dal 2002 al 2008 questa generazione della Grand Prix \u00e8 stata anche assemblata in Russia. \nQuesta serie di Grand Prix era costruita sulla seconda generazione del pianale W della General Motors ed aveva installato il motore in posizione anteriore. Anche la trazione era anteriore. La tipologia di cambio offerto solo uno, automatico a quattro rapporti. I modelli di trasmissioni furono per\u00f2 tre, \"4T60-E\", \"4T65-E\" e \"4T65E-HD\".\nLa settima serie: (2004-2008).\nNel 2004 \u00e8 stata introdotta la settima serie della Grand Prix. Era disponibile solo in versione berlina. Il motore base era un V6 da 3,8 L di cilindrata, che era offerto anche in versione sovralimentata. Nel 2005 gli fu affiancato un motore V8 da 5,3 L, che era gi\u00e0 utilizzato sulla Chevrolet Impala.\nQuesta serie di Grand Prix era costruita sulla terza generazione del pianale W della General Motors e aveva installato il motore in posizione anteriore. Anche la trazione era anteriore. Fu disponibile solo con un tipo di carrozzeria, berlina quattro porte. L'unico cambio offerto era automatico a quattro rapporti.\nNel 2008 la Grand Prix fu tolta definitivamente dal mercato e venne sostituita dalla G8. "}
{"id": "4357702", "revid": "1305772", "url": "https://it.wikipedia.org/wiki?curid=4357702", "title": "Fussball Club Vaduz 2012-2013", "text": "Questa voce raccoglie le informazioni riguardanti il Fussball Club Vaduz nelle competizioni ufficiali della stagione 2012-2013.\nRosa.\n\"Aggiornata al 17 settembre 2012\""}
{"id": "4357706", "revid": "339392", "url": "https://it.wikipedia.org/wiki?curid=4357706", "title": "Clouseau", "text": ""}
{"id": "4357708", "revid": "6923", "url": "https://it.wikipedia.org/wiki?curid=4357708", "title": "Nihoa", "text": "Nihoa (/ni\u02d0\u02c8ho\u028a.\u0259/; Hawaiiano: [ni\u02c8how\u0259]), nota anche come Bird Island o Moku Manu,\u00e8 la pi\u00f9 alta delle 10 isole e atolli delle inabitate Hawaii nordoccidentali. L'isola \u00e8 localizzata nell'estremit\u00e0 sud della catena delle Isole Hawaii nordoccidentali, 296 km (160 nmi) a sudest dell'Necker ed \u00e8 la pi\u00f9 vicina alle 8 principali isole Hawaiiane a circa 240 km (130 nmi) a nordovest dell'isola di Kauai. L'isola presenta due promontori il Miller's Peak ad ovest alto 272 m e il Tanager Peak ad est, alto 259 m, copre un'area di circa 0.69 km2 ed \u00e8 circondata da una vasta barriera corallina di 57,000 ettari. Il suo profilo frastagliato ha dato il nome all'isola, \"Nihoa,\" che in hawaiano significa \"dente\".L'isola ospita 25 specie di piante e numerosi animali, e ci\u00f2 la rende la pi\u00f9 biologicamente diversificata di tutte le NWHI. Uccelli endemici quali il fringuello di Nihoa e la cannaiola di Nihoa, e anche piante come la palma di Nihoa, il garofano di Nihoa, e l\u2019\"Amaranthus brownii\" si trovano esclusivamente qui. I gruppi di piante e gli affioramenti rocciosi forniscono aree di annidamento e riposo per 18 specie di uccelli marini, come la Sula Piedirossi, la Sterna stolida bruna, altre specie di sterna, poi berte e procellarie. Evidenze preistoriche indicano che i Nativi Hawaiani vissero o visitarono l'isola intorno al 1000 d.C., ma dopo quel momento la posizione di Nihoa fu quasi dimenticata, con soltanto una leggenda tramandata oralmente che preservava il suo nome. Il capitano James Colnett riscopr\u00ec l'isola nel 1788, e la regina Ka\u02bbahumanu la visit\u00f2 nel 1822. Venne annessa al Regno delle Hawaii da re Kamehameha IV. Nel 1909, entr\u00f2 a far parte della riserva naturale delle isole Hawaii e venne istituito un rifugio della fauna selvatica dal presidente degli Stati Uniti Theodore Roosevelt. La spedizione Tanager del 1923, fece un inventario biologico completo delle molte specie di piante. Nel 1940, entr\u00f2 a far parte del Northwestern Hawaiian Islands Wildlife Refuge e, nel 1988, \u00e8 stata inserita nel Registro Nazionale dei luoghi storici grazie ai suoi siti archeologici culturalmente significativi. Nel 2006, poi, entr\u00f2 a far parte del Monumento Nazionale Marino del Papah\u0101naumoku\u0101kea. Sono in corso sforzi per assicurare che le specie vegetali protette si propaghino. Le persone che intendano visitare Nihoa per ricerche a scopo culturale o scientifico necessitano di un permesso speciale rilasciato dall'USFWS per sbarcare sull'isola di modo da ridurre il rischio di introduzione di specie aliene nel gi\u00e0 fragile ecosistema di Nihoa.\nGeologia.\nNihoa fa parte dell'Hawaiian \u2013 Emperor seamount chain che parte dall'isola di Hawaii nel sud-est ed arriva alle isole Aleutine nel nord-ovest. \u00c8 la pi\u00f9 giovane delle dieci isole disabitate che fanno parte delle Northwestern Hawaiian Islands (NWHI), essendosi formata 7,2 milioni di anni fa. La pi\u00f9 antica, invece, \u00e8 l'Atollo di Kure, formatosi 30 milioni di anni fa. Nel corso dei millenni, Nihoa, \u00e8 stata vittima di una significativa erosione, insieme all'Necker, alle French Frigate Shoals e i Gardner Pinnacles, Nihoa \u00e8 uno delle quattro isole nel NWHI che ancora presenta un substrato di roccia basaltica esposto. Vi sono sei valli inclinate verso il basso a nord. A sud invece vi sono: la West Valley, la West Palm Valley, la Miller Valley, la Valle del Medio Oriente, la Palm Valley, ed infine la East Valley.\nTra le caratteristiche di Nihoa vi \u00e8 il picco del Dog's Head (358\u00a0ft/109\u00a0m), chiamato cos\u00ec per la sua somiglianza alla testa di un cane; e il Pinnacle Peak (626\u00a0ft/191\u00a0m) un dicco vulcanico formatosi quando rocce relativamente pi\u00f9 morbide sono state erose facendo emergere rocce pi\u00f9 resistenti. L'unica zona pianeggiante dell'isola \u00e8 l'Albatross Plateau, appena al di sotto del picco di Miller. La Devil's Slide \u00e8 una stretta valle che discende lungo il fianco dell'isola per 210 m. L'estensione verso nord dell'Albatross Plateau, finisce con delle scogliere verticali alte 60\u00a0m a picco sul mare. In questo baratro vivono felci rare, insieme ad altre specie endemiche, incluso un grillo gigante.\nEcologia.\nL'inaccessibilit\u00e0 di Nihoa e la scarsa presenza di depositi di guano hanno reso l'isola poco attraente per gli umani, e questo ha aiutato la conservazione delle sue specie endemiche dall'estinzione. Per via delle piccole dimensioni dell'isola, gran parte di questi organismi sono a rischio di estinzione, poich\u00e9 anche un singolo disastro come un incendio o l'introduzione di specie aliene potrebbe sterminare tutta la popolazione. Una di queste specie invasive \u00e8 la \"Schistocerca nitens;\" nel periodo dal 1999 al 2003, le cavallette hanno devastato gran parte della vegetazione sull'isola e hanno costituito un grande problema per la salute delle piante di Nihoa. L'anno successivo, il loro numero diminu\u00ec e la vegetazione divenne nuovamente lussureggiante. Le cavallette sono probabilmente giunte su Nihoa trasportate dal vento dall'isola di Kauai.\nLe specie uniche includono:\nInsediamenti Preistorici.\nNihoa era ben nota ai primi Hawaiani. Le spedizioni archeologiche hanno ritrovato estesi terrazzamenti per l'agricoltura e siti di abitazioni. Almeno uno di questi siti \u00e8 stato datato intorno al primo millennio d.C., probabilmente tra gli anni 867-1037. Ci sono molti dubbi su quale fosse l'effettivo numero di persone che vivevano su Nihoa, poich\u00e9 mentre gli ampi terrazzamenti fanno pensare ad un considerevole numero di persone, la scarsit\u00e0 di acqua fresca fa pensare al contrario. Gli archeologi Kenneth Emory e Paul Cleghorn stimarono che l'acqua presente potesse supportare almeno 100 persone, tuttavia la presenza di alberi sull'isola in antichit\u00e0 avrebbe sicuramente fornito un miglior approvvigionamento di acqua. Si pensa anche che Nihoa potesse essere utilizzata solo a scopi religiosi, ci\u00f2 fa pensare che gli antichi Hawaiani visitassero l'isola occasionalmente e non si fermassero a lungo. Per via della sua importanza l'isola \u00e8 stata aggiunta al National Register of Historic Places (in italiano: \"Registro nazionale dei luoghi storici\") nel 1988, ed \u00e8 conseguentemente entrata a far parte del Papah\u0101naumoku\u0101kea Marine National Monument nel 2006.\nNihoa, insieme a Necker a nordovest, \u00e8 tra le pi\u00f9 settentrionali, isolate, piccole e aride isole di tutte le Hawaii, e riceve la minor quantit\u00e0 di polvere e ceneri (portati dal vento dalle altre isole). Tutte queste caratteristiche sono state provate come la causa della deforestazione tra le Isole del Pacifico. Il collasso della popolazione di Nihoa potrebbe derivare da questo, similmente a come l'Isola di Pasqua \u00e8 divenuta inospitale alla sua stessa civilt\u00e0 a seguito della deforestazione e dell'allontanamento degli uccelli marini ed altre risorse naturali.\nPrime esplorazioni.\nIl primo esploratore occidentale a raggiungere Nihoa \u00e8 stato il capitano James Colnett per conto del \"Principe del Galles,\" il 21 Marzo del 1788. Per via della lunga assenza di Colnett dall'Inghilterra, incluso il suo imprigionamento da parte degli Spagnoli per il suo ruolo nella Crisi Di Nootka, la scoperta dell'isola \u00e8 stata a lungo accreditata al capitano della nave \"Iphigenia,\" William Douglas che avvist\u00f2 Nihoa circa un anno dopo.\nAlla fine del diciottesimo secolo, Nihoa era stata dimenticata da gran parte degli Hawaiani. Nel 1822 , la regina Ka\u02bbahumanu e suo marito, re Kaumuali\u02bbi, navigarono con il capitano William Sumner alla ricerca di Nihoa, poich\u00e9 la sua generazione aveva conosciuto l'isola solo attraverso canzoni e miti. In seguito, re Kamehameha IV navig\u00f2 fin l\u00ec per annettere ufficialmente l'isola al regno delle Hawaii. Infine nel 1885 la Principessa Liliuokalani fece un pellegrinaggio a Nihoa con i suoi accompagnatori, ma il loro pranzo fu interrotto bruscamente quando uno di loro innesc\u00f2 per sbaglio un incendio. Il gruppo tent\u00f2 di fuggire dall'isola, ma le maree crescenti resero difficile la partenza e molte barche affondarono, distruggendo alcune delle fotografie fatte per l'occasione."}
{"id": "4357709", "revid": "287204", "url": "https://it.wikipedia.org/wiki?curid=4357709", "title": "Fussballclub Biel/Bienne 2012-2013", "text": "Questa voce raccoglie le informazioni riguardanti il Fussballclub Biel/Bienne nelle competizioni ufficiali della stagione 2012-2013.\nOrganico.\nRosa.\n\"Aggiornata al 18 settembre 2012\"."}
{"id": "4357710", "revid": "124919412", "url": "https://it.wikipedia.org/wiki?curid=4357710", "title": "Punta dell'Alp", "text": "La punta dell'Alp (3.031 ) \u00e8 una montagna delle Alpi Cozie (sottosezione alpina Alpi del Monviso), posta sul confine italo-francese tra l'alta Val Varaita e il Queyras, interessando il comune italiano di Pontechianale (CN) e quello francese di Ristolas (Alte Alpi). Il versante francese della montagna ricade nel Parco naturale regionale del Queyras. La quota della montagna \u00e8 indicata in 3031\u00a0m sulla cartografia italiana IGM e in 3033\u00a0m su quella francese IGN; sulle carte francesi la cima non \u00e8 denominata.\nCaratteristiche.\nLa montagna sorge a meno di un km in linea d'aria a sud-ovest del Colle dell'Agnello; poco a nord-ovest della cima si trova il Monte Pelvo, dal quale \u00e8 separata da una sella a quota 2.969\u00a0m.\nIl versante francese \u00e8 rivolto verso il Vallone dell'Aigue Agnelle, un affluente del Guil.\nIn corrispondenza della cima si diparte verso sud dal crinale principale una costiera detta \"Costa Biavette\", che separa i due valloni italiani di Saint Veran e dell'Agnello e che termina nei pressi di Chianale.\nDalla vetta il panorama \u00e8 molto ampio e si gode in particolare di un ottimo punto di vista sul Queyras.\nAscensione alla vetta.\nLa via di salita normale parte qualche centinaio di metri a valle del Colle dell'Agnello, sul lato francese, raggiunge il Colle di Chamoussiere e di qui risale l'ampia e poco inclinata cresta nord del Pelvo, quindi perviene la montagna costeggiando la cresta spartiacque per sfasciumi sul lato italiano. La difficolt\u00e0 escursionistica viene valutata in E.\nL'alternativa di raggiungere la cima direttamente per cresta dal Colle dell'Agnello \u00e8 pi\u00f9 impegnativa e la difficolt\u00e0 alpinistica di questo itinerario viene valutata in F.\nAscensione invernale.\nLa montagna \u00e8 raggiungibile con gli sci da sci alpinismo da Chianale, con una difficolt\u00e0 stimata in BS.\nPunti d'appoggio.\nRefuge Agnel del CAF (2580\u00a0m)."}
{"id": "4357715", "revid": "287204", "url": "https://it.wikipedia.org/wiki?curid=4357715", "title": "Football Club Lugano 2012-2013", "text": "Questa voce raccoglie le informazioni riguardanti il Football Club Lugano nelle competizioni ufficiali della stagione 2012-2013."}
{"id": "4357723", "revid": "1714743", "url": "https://it.wikipedia.org/wiki?curid=4357723", "title": "Adelaide d'Angi\u00f2", "text": "Fu anche regina d'Aquitania come consorte di Luigi V di Francia, ma non fu mai regina di Francia perch\u00e9 il loro matrimonio fu annullato prima che egli cingesse la corona francese. Durante l'infanzia di due dei propri figli ag\u00ec da reggente nel G\u00e9vaudan e a Tolosa.\nOrigine.\nEra figlia del Conte d'Angi\u00f2 e poi, conte di Nantes e duca di Bretagna, Folco II e di Gerberga (che il nome della madre fosse Gerberga \u00e8 confermato dal documento \u00e8 il n\u00b0 II del \"Cartulaire de l'abbaye de Saint-Aubin d'Angers, Tome I\", dove suo fratello, Goffredo Grisegonelle dichiara di essere figlio di Folco e Gerberga (\"patris mei Fulconis, matris quoque me\u00e6 Gerberg\u00e6\")) di cui non si conoscono con certezza gli ascendenti (vi sono diverse ipotesi, una dice che era figlia del visconte di Vienne, discendente per parte di madre dal re di Provenza, Bosone; una seconda sostiene che era una Ugonide: Gerberga del Maine (ca 913 - prima del 952, invece lo storico Maurice Chaume dice che era figlia di Goffredo, visconte d'Orl\u00e9ans e conte di G\u00e2tinais), infatti secondo il \"Cartulaire de l'abbaye de Saint-Chaffre du Monastier et Chronique de Saint-Pierre du Puy\"', era la sorella del conte d'Angi\u00f2, Goffredo detto Grisegonelle (figlio di Folco II secondo la \"Chronica de Gesta Consulum Andegavorum, Chroniques d'Anjou\").Folco II d'Angi\u00f2, secondo la \"Chronica de Gesta Consulum Andegavorum, Chroniques d'Anjou\", era figlio del visconte d'Angers e di Tours, conte di Nantes e poi primo Conte di Angi\u00f2, Folco I il Rosso e della moglie, Rosalia di Loches, originaria della Turenna, che era figlia di Guarniero (\"Warnerius\"), signore di Loches e di altri due castelli, come ci confermano sia la \"Chronica de Gesta Consulum Andegavorum, Chroniques d'Anjou\", la \"Historia Comitum Andegavorum, Chroniques d'Anjou\" e i \"Gestis Consulum Andegavensium\".\nBiografia.\nI numerosi matrimoni di Adelaide, ben cinque, aumentarono il potere e il prestigio degli Angioini, il movimento verso l'alto della sua famiglia fu tale che, a tre generazioni dalla nascita di Ingelger, capostipite della prima casa d'Angi\u00f2, Adelaide era riuscita a sposarsi entro le famiglie pi\u00f9 nobili e pi\u00f9 antiche della Francia occidentale.\nIl primo marito di Adelaide fu Etienne de Brioude, conte di G\u00e9vaudan e Forez, nell'Aquitania orientale, ella doveva essere attorno ai quindici anni, ed era la sua seconda moglie, mentre lui doveva essere di parecchio pi\u00f9 vecchio, nonostante questo ebbero tre figli che sopravvissero fino all'et\u00e0 adulta. Il matrimonio, avvenuto prima del 960 \u00e8 confermato dal \"Cartulaire de l'abbaye de Saint-Chaffre du Monastier et Chronique de Saint-Pierre du Puy\"'. Adelaide rimase vedova attorno al 970 e ag\u00ec come reggente per i figli Guillaume, Pons e Bertrand governando entrambe le contee mentre i figli imparavano a governare le propriet\u00e0 paterne. Nel 975 uno dei figli mor\u00ec lasciando ad Adelaide anche il compito di allevare il nipote.Nello stesso anno il fratello di Adelaide, Guido, venne nominato Vescovo di Le-Puy fra l'opposizione dei nobili locali, egli richiese l'intervento della sorella, ella rispose inviando un'armata e la contesa si concluse con la cosiddetta Pace di Dio.\nSempre nel 975 ella si spos\u00f2 con Raimondo IV, conte di Tolosa (questo matrimonio \u00e8 confermato dalle \"Richeri Historiarum\"), che fu assassinato, tre anni dopo, lasciandola vedova, con due figli piccoli.\nNel 982, a Vieux-Brioude, Haute-Loire, si spos\u00f2 con il figlio del re dei Franchi occidentali, Lotario IV, l'erede al trono, Luigi. In quello stesso giorno, i due, sempre secondo le \"Richeri Historiarum\" furono incoronati re e regina d'Aquitania dai vescovi, tra cui Guido, il fratello vescovo di Adelaide; il matrimonio tuttavia dur\u00f2 poco perch\u00e9 gi\u00e0 due anni dopo i due, incapaci di vivere pacificamente insieme, divorziarono, anche per la differenza di et\u00e0 (nell\"'Ex Libro de Otiis Imperialibus\" vengono definiti: \"Ludovicus, qui adhuc puer Blanchiam duxit uxorem\") giacch\u00e9 Luigi aveva circa quindici anni e Adelaide circa quaranta e avevano costumi e interessi diversi. Secondo il monaco cluniacense e cronista, Rodolfo il Glabro fu Adelaide che stanca del marito, Luigi, lo convinse a seguirla in Aquitania, dove lo abbandon\u00f2, riunendosi ai suoi familiari.\nPoco dopo, tra il 984 e il 986, Adelaide, contro il volere del papa, Giovanni XV (almeno sino alla morte di Luigi V, avvenuta, nel 987, causa avvelenamento, secondo il \"Chronicon sancti Maxentii Pictavensis, Chroniques des Eglises d\u00b4Anjou\"), contrasse il suo quarto matrimonio con Guglielmo I di Provenza come viene confermato nel \"Chronica de Gesta Consulum Andegavorum\" e nel \"Hugonis Floriacensis, Liber qui Modernorum Regum Francorum continet Actus 9\", Questo matrimonio fece un grande scalpore, come riportato dalle \"Richeri Historiarum\". Adelaide, dopo aver dato tre figli a Guglielmo, rimase nuovamente vedova, nel 993, poco dopo che suo marito si era ritirato in monastero per divenire monaco presso Avignone.Dopo la morte del marito Adelaide fece alcune donazioni all'abbazia di Saint-Victor de Marseille, come risulta dai documenti del \"Cartulaire de l'abbaye de Saint-Victor de Marseille\": n\u00ba 653, nel 1003, n\u00ba 15, nel 1005 e n\u00ba 630, nel 1018, e infine controfirm\u00f2 la n\u00ba 225, nel 1024.\nNel 1010 Roberto II di Francia si rec\u00f2 a Roma insieme con Oddone II di Blois per assicurarsi l'annullamento delle proprie nozze con Costanza d'Arles una delle figlie che Adelaide aveva avuto da Guglielmo. Papa Sergio IV era tuttavia amico degli Angioini e per questo sostenne il matrimonio patrocinando anche le contese che Adelaide stava avendo per mantenere il controllo sulle terre dell'Abbazia di Montmajour. Queste terre erano state donate da Guglielmo ad Adelaide ed erano state precedentemente donate a lui da uno dei fratelli, Boso. La disputa sorta fra i parenti in merito all'abbazia condusse il pontefice a minacciare tutti di scomunica se essi non avessero ritirato le loro pretese lasciandole ad Adelaide. La minaccia ebbe effetto, Adelaide le conserv\u00f2 e continu\u00f2 ad agire come reggente per i figli avuti da Guglielmo.\nL'ultimo matrimonio Adelaide lo contrasse, verso il 1015, con Ottone I Guglielmo di Borgogna (962 \u2013 21 settembre 1026), a cui non diede figli. In questo periodo Adelaide vene citata in alcuni documenti del \"Cartulaire de Saint-Vincent de M\u00e2con\", il n\u00b0 CCCCLXXI e il n\u00b0 CCCCXC.Adelaide premor\u00ec al marito, il 29 di maggio di quello stesso anno (1026), secondo gli \"Obituaires de Lyon II, Prieur\u00e9 Saint-Pierre de M\u00e2con\", approssimativamente attorno agli ottantacinque anni; ella probabilmente mor\u00ec ad Avignone perch\u00e9 la sua morte \u00e8 registrata da un monaco che viveva in un'abbazia nelle vicinanze, venendo infine sepolta nei pressi di Arles all'Abbazia di Montmajour, luogo di tradizionale sepoltura per i conti di Provenza.\nMatrimoni e i figli.\nTra il 955 e il 960 Adelaide si spos\u00f2 con St\u00e9phane, conte di G\u00e9vaudan e Forez e gli diede tre figli:\nVerso il 975 si spos\u00f2, in seconde nozze, con Raimondo IV, conte di Tolosa, che mor\u00ec nel 978 e i due ebbero 2 figli:\nSuo terzo marito fu Luigi V di Francia che spos\u00f2 nel 982, il matrimonio fu sterile e fin\u00ec con un annullamento nel 984, due anni prima che Luigi diventasse effettivamente re di Francia.\nSuo quarto marito fu Guglielmo I di Provenza a cui diede tre figlie:\nAl suo quinto marito, Ottone I Guglielmo di Borgogna non diede figli."}
{"id": "4357727", "revid": "1632387", "url": "https://it.wikipedia.org/wiki?curid=4357727", "title": "Into the Wild (Uriah Heep)", "text": "Into the Wild \u00e8 il ventitreesimo album in studio del gruppo musicale britannico Uriah Heep. \u00c8 stato pubblicato in Giappone il 12 aprile 2011 dall'etichetta discografica Universal Music Japan con 12 tracce, in Europa il 15 aprile 2011 dall'etichetta discografica Frontiers Records con 11 tracce e negli Stati Uniti il 3 maggio 2011. \u00c8 stato distribuito un video del singolo \"Nail on the Head\" per promuovere l'album. Gli Uriah Heep andranno in tourn\u00e9e da giugno per promuovere l'album, partendo dagli Stati uniti d'America. Nell'aprile 2011 \"Into The Wild\" \u00e8 stato inserito al 32\u00ba posto del Media Control Charts. Questo segna la pi\u00f9 alta posizione del gruppo nelle classifiche tedesche a partire dal periodo d'oro degli Uriah Heep, secondo il sito web Blabbermouth.\nCritica.\nLa reazione all'album \u00e8 stata per lo pi\u00f9 positiva, molti recensori fanno riferimento al suo fascino volutamente regressivo. \"\u00c8 come se Mick Box e i ragazzi abbiano trascorso gli ultimi trenta anni ascoltando solo la loro discografia e gli album dei Deep Purple del periodo Gillan\", scrive Brian Fischer-Giffin, della rivista online \"Loud\", aggiungendo: \"Nel complesso questo \u00e8 davvero un buon album che non \u00e8 contaminato dalle tendenze moderne, ed \u00e8 esattamente l'album che ci si aspetta da un gruppo che probabilmente \u00e8 stato in attivit\u00e0 pi\u00f9 di quanto vostro padre ha vissuto.\" \"Gli Uriah Heep non riconquisteranno mai l'impatto storico avuto nei primi anni settanta, ma quest'album \u00e8 troppo bello per limitarsi a battere le spalle dei veterani e confortarli, disonorandoli con le parole: 'Buon lavoro signori\u2026data vostra et\u00e0'\", ha sostenuto un e-Zine per \"Lords of Metal\" sottolineando che \"L'energia positiva dei loro live \u00e8 stata trasformata in questo disco in maniera eccellente\". Secondo la recensione fatta da \"Hard Rock Haven\", \"Mick Box, perennemente sottovalutato, consegna con quest'album dei componimenti per chitarra di primo livello, e con ogni nuovo album Bernie Shaw sta diventando la voce definitiva degli Uriah Heep\". Secondo Alan Holloway recensore per \"Rock United\", che ha assegnato all'album un 7 su 10, \"Nonostante qualche problemino questo \u00e8 un grande album da non perdere per chi ha apprezzato i live o i vecchi dischi degli Uriah Heep.\"\nTracce.\nTutte le tracce sono scritte da Mick Box e Phil Lanzon, eccetto dove indicato."}
{"id": "4357728", "revid": "287204", "url": "https://it.wikipedia.org/wiki?curid=4357728", "title": "Football Club Chiasso 2012-2013", "text": "Questa pagina raccoglie i dati riguardanti il Football Club Chiasso nelle competizioni ufficiali della stagione 2012-2013\nOrganico.\nRosa.\n\"Aggiornata al 18 settembre 2012\""}
{"id": "4357729", "revid": "767487", "url": "https://it.wikipedia.org/wiki?curid=4357729", "title": "Luigi Dellavedova", "text": "Carriera.\nDopo un anno in Serie C con il Legnano, debutta in Serie B con la Pro Patria nel 1960-1961, disputando complessivamente 70 partite in quattro campionati cadetti."}
{"id": "4357732", "revid": "599013", "url": "https://it.wikipedia.org/wiki?curid=4357732", "title": "Guido Zagano", "text": "Carriera.\nCresciuto nell'Arlunese, nel 1956 passa alla Pro Patria con cui debutta in Serie B nel 1956-1957; dopo la retrocessione in Serie C torna con i lombardi tra i cadetti al termine della stagione 1959-1960, disputando altri due campionati di Serie B.\nConta complessivamente con i tigrotti 150 presenze di cui 71 in serie cadetta.\nNel 1962 passa al Saronno, giocando per altri due anni in Serie C."}
{"id": "4357733", "revid": "287204", "url": "https://it.wikipedia.org/wiki?curid=4357733", "title": "Chuqqim", "text": "Per Choq o Khok (ebr.: \u05d7\u05b8\u05e7\u05bf, sing. - \"Decreto/Statuto\"), e Chuqqim o Khukkim (ebr.: \u05d7\u05bb\u05e7\u05b4\u05bc\u05d9\u05dd, plur. - \"Decreti/Statuti\") al plurale, in ebraico si intendono gli statuti normativi della Torah della religione ebraica, e formano parte di quella legge biblica per la quale non esiste logica apparente e quindi considerata di assoluta origine divina: fanno parte delle mitzvot che trascendono motivazioni razionali, a differenza dei mishpatim (ebr. \u05de\u05b4\u05bc\u05e9\u05b0\u05c1\u05e4\u05b8\u05bc\u05d8\u05b4\u05d9\u05dd - \"leggi/giudizi\"), che regolano il comportamento sociale e il cui beneficio per la societ\u00e0 \u00e8 evidente. Il khok quintessenziale \u00e8 la mitzvah della \"giovenca rossa\" (\"parah adumah\"), un'offerta fatta all'epoca del Tempio di Gerusalemme come parte di un procedimento di purificazione rituale (discusso in )\nSignificato non conosciuto.\nI significati di questi statuti \"supra-razionali\" non possono essere approfonditi n\u00e9 compresi nella loro completezza ed essenza, differentemente dalle altre regole per le quali vi sono numerose spiegazioni anche secondo livelli esegetici diversi. Essi vengono accettati dal popolo ebraico per fede assoluta in Dio e nella rivelazione della Torah di Mos\u00e8.\nUna societ\u00e0 che ha i \"mishpatim\" ma non ha \"khukkim\", pu\u00f2 sviluppare metodi meravigliosi per migliorare la \"qualit\u00e0 della vita\", mentre lascia i suoi cittadini completamente all'oscuro in merito allo scopo della vita stessa. Si tratta di una situazione paradossale che Einstein ha giustamente descritto come una \"perfezione di mezzi\" accoppiata con una \"confusione di fini.\"\nKhukkim e Mishpatim: gradi e livelli?\nI comandamenti (\"Mitzvot\") della Torah sono tradizionalmente divisi in due categorie, \"Khukkim\" e \"Mishpatim\". Quelle mitzvot che regolano il comportamento sociale e il cui beneficio per la societ\u00e0 \u00e8 evidente sono definiti \"Mishpatim\": ne sono esempi le leggi contro il furto e l'omicidio. Al contrario, \"Khukkim\" sono mitzvot il cui scopo non \u00e8 cos\u00ec facile da esplicare, si vedano per esempio le leggi sulla proibizione di indossare lana insieme al lino, o mangiare alimenti non-casher.\nIn superficie, \u00e8 difficile comprendere perch\u00e9 questo metodo di classificazione sia giustificato. Si potrebbe pensare che non abbia senso categorizzare i comandamenti semplicemente sul fatto che si possa essere in grado di fornire o meno una spiegazione logica per la loro esistenza. Possibile che non ci sia un criterio pi\u00f9 significativo da utilizzare per raggruppare le mitzvot?\nIl Rambam (Maimonide), alla fine della sua opera \"Hilchot Meilah\", presenta una lunga discussione sulla distinzione tra khukkim e mishpatim, tra cui:\nAttenzione, si dice nella Torah, \"E tu osserverai tutti i miei statuti (khukkim) e le mie ordinanze (mishpatim) e li praticherai\". I rabbini hanno detto che questo versetto comanda di \"osservare\" e \"praticare\" i khukkim e i mishpatim. \"Praticare\" \u00e8 ovvio - significa eseguire i khukkim. E \"osservare\" significa stare attenti a loro, senza credere che siano inferiori ai mishpatim. E i mishpatim sono quei comandamenti il cui motivo \u00e8 ovvio e il beneficio della cui realizzazione in questo mondo \u00e8 noto, come ad esempio il divieti di furto, omicidio, e il comandamento di rispettare i genitori. E i khukkim sono comandamenti la cui ragione non \u00e8 evidente ...\nE l'inclinazione dell'uomo \u00e8 di resisterli, e le nazioni del mondo disputano contro di loro - come il divieto della carne di maiale o di carne e latte, il comandamento del vitello decapitato, la giovenca rossa e il capro espiatorio. Il Re David era terribilmente addolorato per il fatto che gli eretici e gli idolatri respingevano i khukkim. E pi\u00f9 lo opprimevano con argomentazioni false formulate in base alla fragilit\u00e0 dell'intelletto umano, pi\u00f9 Re Davide diveniva fedele alla Torah...\nE tutti i sacrifici sono inclusi nei khukkim. I Rabbini dicono che \u00e8 grazie al servizio sacrificale che il mondo continua ad esistere. In virt\u00f9 dell'esecuzione dei hukkim e dei mishpatim, il giusto si guadagna una parte nel Mondo a venire. E la Torah ha dato la precedenza alla realizzazione dei khukkim, come \u00e8 scritto: \"Osserverete dunque le mie leggi e le mie prescrizioni, mediante le quali, chiunque le metter\u00e0 in pratica, vivr\u00e0.\"\nIl concetto che il Rambam identifica qui \u00e8 di importanza fondamentale per una corretta comprensione della Torah in generale. Gli esseri umani hanno un senso intuitivo del bene e del male, e del giusto e dell'errato, quando si tratta di questioni di importanza materiale. Non vi \u00e8 dubbio nelle nostre menti che questi problemi sono molto reali e molto seri. Per questo motivo, tutte le societ\u00e0 hanno leggi che regolano il commercio, vietano l'omicidio e il furto, e in generale proteggono il benessere fisico dei loro membri. Queste leggi - i mishpatim - hanno uno scopo che \u00e8 manifestamente evidente alle nazioni del mondo, proprio perch\u00e9 i valori che promuovono i mishpatim - cio\u00e8, i valori materiali - sono riconosciuti come significativi da tutte le persone, in tutto il mondo.\nQuesto \u00e8 ci\u00f2 che rende i khukkim cos\u00ec misteriosi. Qualsiasi ricerca di una spiegazione banale dei khukkim sarebbe necessariamente vana. Questo perch\u00e9 i khukkim non hanno lo scopo di promuovere il benessere materiale degli ebrei e non pu\u00f2 essere compresa in tale contesto. Al contrario, i khukkim servono esclusivamente a facilitare la crescita intellettuale e morale. Per l'ebreo osservante, sia che si tratti di limitare una gratificazione istintuale o di dirigere la mente alla percezione della mano di Dio nella Natura, i khukkim servono per avvicinarsi alla meta filosofica per la quale la persona \u00e8 stata divinamente scelta. Nella prospettiva ebraica ortodossa, i khukkim sono la linfa vitale di un'esistenza significativa, reale, spiritualmente in sintonia. Tuttavia sono radicati in ideali e principi che sembrano ultraterreni e persino controintuitivi a un estraneo. Proprio perch\u00e9 il beneficio dei khukkim non pu\u00f2 essere spiegato in termini che abbiano senso per una persona materialista, essi sono \"disprezzati e derisi dalle nazioni del mondo\".\nValore dei Khukkim.\nUn pragmatista puro che pensa solo in termini di piacere fisico, guadagno materiale e produttivit\u00e0 economica, respinge i khukkim come per lo meno inutili e anche senza senso. Nel quadro del suo sistema di valori, il laico semplicemente non riesce a vedere il merito dei rituali e delle restrizioni che non producono alcun beneficio concreto di sorta. Per questo motivo, afferma il Rambam, Re David non prov\u00f2 mai a difendere i khukkim agli occhi del mondo: si rese conto che l'incapacit\u00e0 dei suoi contemporanei di percepire la bellezza dei khukkim era il risultato della povert\u00e0 intrinseca della loro visione esistenziale. Il loro completo impegno nelle priorit\u00e0 materialistiche privava i khukkim di qualsiasi valore; si rifiutavano quindi di attribuire qualsiasi sostanza alle questioni dello spirito.\nQui sta il collegamento tra khukkim e i sacrifici in generale. Secondo l'Ebraismo, il concetto di consacrazione \u00e8, per sua stessa definizione, una contraddizione alla sensibilit\u00e0 materialistica - \u00e8 un fenomeno astratto, metafisico, che esercita comunque una grande influenza sul comportamento umano. La semplice designazione di un animale come sacrificio rimuove improvvisamente una fonte perfettamente utile di alimenti o di lavoro dal dominio del controllo umano, relegandola all'uso del Tempio. Similmente, la stessa istituzione delle leggi sacrificali richiede all'ebreo di riconoscere l'esistenza reale di un regno di valori e principi che trascende i suoi interessi personali e gli impone anche di frenarli - \"una volta che hanno il nome del Padrone del Mondo imposto su di loro ... chiunque li tratti come mondani commette sacrilegio ...\"\nSecondo l'interpretazione del Rambam, e la corrente visione ebraica, salvaguardare il benessere fisico della societ\u00e0 \u00e8 lo scopo pi\u00f9 basilare di ogni ordinamento legale, anzi, per la maggior parte dei sistemi giuridici, \u00e8 l'unico obiettivo. La Torah condivide questo obiettivo e di conseguenza promulga i mishpatim. Tuttavia, con l'introduzione dei khukkim, la Torah dimostra la sua unicit\u00e0 come guida della vita umana. I khukkim non migliorano la nostra padronanza o il nostro godimento del mondo fisico di per s\u00e9, al contrario, sono di ostacolo alla continua ricerca di gratificazioni e ricchezze materiali: la loro funzione \u00e8 in tutta contraddizione con l'inclinazione naturale umana di misurare la bont\u00e0 e la sostanza in termini fisici. I khukkim richiedono di ritirare le energie via dal concreto e convogliarle invece nell'intellettuale, nel metafisico e nel trascendente.\nLogica delle Mitzvot.\nSia i khukkim che i mishpatim sono anche usati dalla Tora come sinonimi di \"mitzvah\" e riferimento a tutti i comandamenti della Torah. Un relativo esempio \u00e8 la sezione della Torah sui Mishpatim (), che iniziano con le parole di Dio a Mos\u00e8: \"Questi sono i mishpatim che tu esporrai loro.\" Le 53 mitzvot che seguono sono infatti principalmente leggi logiche, ma includono anche una serie di \"testimonianze\" (\"eidot\") e almeno un \"decreto\" suprarazionale khok - l'ultima mitzvah della serie, che \u00e8 il divieto di mescolare carne con latte ().\nSecondo la prospettiva ebraica, Dio ha creato la mente umana e la logica con cui opera - sarebbe quindi ridicolo supporre che Dio desideri qualcosa perch\u00e9 \u00e8 \"logico\". Piuttosto, l'incontrario: qualcosa \u00e8 logico perch\u00e9 Dio lo desidera. Questo \u00e8 il ragionamento alla base interpretativa delle mitzvot.\nIn altre parole, il motivo per cui il comandamento \"Non uccidere\" \u00e8 logico per gli ebrei \u00e8 che Dio desidera un mondo in cui la vita \u00e8 sacra, e plasma la mente umana secondo la Sua visione della realt\u00e0. In sostanza, tuttavia, \"Non uccidere\" non \u00e8 pi\u00f9 logico della mitzvah di \"Parah adumah\" (il comandamento di cospargere le ceneri della \"giovenca rossa\" su qualcuno che \u00e8 stato ritualmente contaminato dal contatto con un cadavere - spesso citato come khok primario). L'ebreo quindi vede la razionalit\u00e0 del comandamento \"Non uccidere\" come una \"veste\" esteriore dietro la quale si trova la natura essenziale della mitzvah come la volont\u00e0 suprarazionale di Dio.\nSecondo le parole della Tanya: \"Le logiche delle mitzvot non sono state rivelate, perch\u00e9 sono superiori e al di l\u00e0 della ragione e comprensione. Anche in quei casi in cui \u00e8 stato rivelata e spiegata una certa ragione che apparentemente \u00e8 per noi comprensibile, ci\u00f2 non \u00e8 ... la ragione ultima, perch\u00e9 al suo interno \u00e8 contenuta una saggezza implicita, sublime, che va oltre la ragione e la comprensione.\"\nD'altra parte, anche il decreto pi\u00f9 irrazionale ha i suoi elementi razionali che possono essere analizzati dalla mente umana e da essa apprezzati, come lezione di vita. Maimonide scrive: \"Sebbene tutti la khukkim della Torah siano decreti sovrarazionali ... \u00e8 giusto contemplarli, e tutto ci\u00f2 che pu\u00f2 essere spiegato, sia spiegato.\"\nCos\u00ec, ogni mitzvah - sia essa classificata come khok o mishpat - \u00e8 fondamentalmente un decreto suprarazionale che tuttavia pu\u00f2 essere vissuto come guida illuminante per la vita. L'ebreo devoto reputa ogni mitzvah un atto di sottomissione alla volont\u00e0 divina, un atto che riconosce che la mente finita della persona non riesce a comprendere gli assiomi che sono alla base della nostra realt\u00e0 e deve in ultima analisi accettarli per fede dal loro ideatore divino. Allo stesso tempo, ogni mitzvah \u00e8 un atto razionale, nel senso che si riferisce a noi esseri razionali e ci aiuta a raggiungere una migliore comprensione della nostra natura e il nostro scopo nella vita.\nL'unica vera differenza tra khukkim e mishpatim \u00e8 quale di questi due elementi domini. Il khok enfatizza la suprarazionalit\u00e0 del nostro impegno verso Dio, mentre il mishpat sottolinea la funzione delle mitzvot quali educatori e illuminatori della vita umana.\nApplicazioni.\nNella \"Aggadah\" ebraica si narra la storia del \"Figlio Saggio\", che pone una domanda essenziale: \"Quali sono gli eidot, khukkim e mishpatim che Dio ti ha comandato?\" Perch\u00e9 esiste questa necessit\u00e0 di tipi diversi di mitzvot, chiede il figlio saggio, che vengono caratterizzati da diversi gradi di razionalit\u00e0? Cosa c'\u00e8 di pi\u00f9 importante e significativo del semplice fatto che uno compie un comando divino? In risposta alla domanda, l'Aggadah avvisa di \"dirgli le procedure delle offerte pasquali, [inclusa la legge che] dopo aver consumato l'offerta della Pesach, non si pu\u00f2 concludere il pasto con un dessert\".\nLa Pesach, cos\u00ec chiamata dopo che Dio \u00e8 \"passato attraverso\" tutte le norme per redimere il Suo popolo, rappresenta la trascendenza del naturale e del ragionevole nel nostro rapporto con Dio. Ma anche la Pesach ha le sue \"procedure\". Le pi\u00f9 alte verit\u00e0 suprarazionali devono essere incorporate nella nostra esistenza naturale - un'esistenza caratterizzata da leggi logiche e processi razionali. Infatti - si continua a spiegare al Figlio Saggio - la legge afferma che \"dopo aver mangiato il sacrificio pasquale, non si pu\u00f2 concludere il pasto con un dessert\", in modo che il gusto dell'offerta pasquale possa rimanere in bocca. Inoltre il motivo pasquale trascendentale del nostro rapporto con Dio deve conferire un sapore - un gusto intellettuale ed emotivo - al palato dell'anima.\nPer questo la Torah comprende decreti, testimonianze e leggi. L'ebreo considera il decreto come essenzialmente divino, ma lo deve vivere come un programma di vita che riguarda ogni dimensione dell'essere, dai suoi aspetti tecno-logici fino alla capacit\u00e0 umana di rinunciare alla ragione in sottomissione alla volont\u00e0 divina. \u00c8 quindi imperativo che la maggior parte dei decreti suprarazionali, i khukkim, vengano, e debbano, essere assimilati dal modo ebraico di pensare e sentire come fonte di illuminazione e di emozione.\nInterpretazioni.\nAssioma o strumento?\nOltre alla distinzione tra khukkim suprarazionale e mishpatim razionale, questi due aspetti della mitzvah - la mitzvah come decreto divino e come programma di vita - sono espressi anche in altre divisioni e categorizzazioni.\nPer esempio, la Legge afferma:\nSe un ebreo \u00e8 costretto a trasgredire una delle mitzvot comandate dalla Torah, oppure essere ucciso, deve trasgredire piuttosto che essere ucciso. Poich\u00e9, per quanto riguarda le mitzvot, \u00e8 scritto: \"[Osserverai i miei khukkim e mishpatim,] che l'uomo deve ottemperare e secondo i quali vivere\" - secondo i quali vivere e non morire ... Quando si applica quanto sopra? A tutti i precetti, fatta eccezione per [le proibizioni contro] l'idolatria, [certi] peccati sessuali, e l'omicidio. Per quanto riguarda queste tre trasgressioni, se viene detto ad una persona di commetterne una oppure essere uccisa, allora deve essere uccisa piuttosto che trasgredire. (\"Mishneh Torah\", \"Leggi dei Fondamenti della Torah\", 5.1-2).\nPerch\u00e9 si fa questa distinzione tra mitzvot? Se le mitzvot esistono per la vita piuttosto che per la morte, ci\u00f2 dovrebbe essere applicato a tutte le mitzvot. D'altra parte, se una persona deve dare la propria vita piuttosto che violare la volont\u00e0 divina, allora ci\u00f2 deve applicarsi a tutte le mitzvot, poich\u00e9 ogni mitzvah \u00e8 ugualmente un comando di Dio. Invero, si afferma che la mitzvah sia superiore all'esistenza umana, ma anche sua parte integrante. Come decreto divino, dettato esclusivamente dalla volont\u00e0 infinita e assoluta di Dio, la mitzvah \u00e8 certamente pi\u00f9 grande della manifestazione finita ed equivoca della vita in un corpo fisico. D'altra parte, come illuminatrice, valorizzatrice e santificatrice della vita, la mitzvah \u00e8 qualcosa che viene a servire la vita, non a sostituirla.\nQuando una persona si trova di fronte alla scelta di violare una mitzvah o morire, i due valori della mitzvah vengono portati in conflitto tra loro. La domanda allora \u00e8 questa: quale elemento della mitzvah domina? Quale dove cedere il passo? Nella maggior parte dei casi, l'elemento \"secondo i quali vivere\" della mitzvah ha la precedenza. Ma ci sono alcune mitzvot in cui l'aspetto del \"divino decreto\" \u00e8 dominante: ci\u00f2 che \u00e8 pi\u00f9 significativo \u00e8 che Dio comanda e l'uomo deve obbedire, a prescindere dalle conseguenze all'effimera esistenza umana come essere fisico.\nDecreti umani.\nUn'altra espressione degli elementi khok e mishpat all'interno delle mitzvot \u00e8 la distinzione tra comandamenti biblici (\"mitzvot d'oraita\") e comandamenti rabbinici (\"mitzvot d'rabbanan\"). I comandamenti della Bibbia sono i 613 precetti esplicitamente o implicitamente contenuti nei cinque libri di Mos\u00e8. I comandamenti rabbinici sono le leggi istituite dai saggi ebrei attraverso le generazioni. (Ad esempio, pregare tre volte al giorno, recitare il Kaddish per i defunti, recitare una benedizione prima di mangiare, accendere le candele dello Shabbat, e le feste di Chanukah e Purim \u2013 sono tutte istituzioni rabbiniche. Effettivamente, una parte importante di ci\u00f2 che chiamiamo \"Ebraismo\" \u00e8 di origine rabbinica.)\nEntrambi sono ugualmente vincolanti per l'ebreo. I saggi istituirono le loro leggi in base all'autorit\u00e0 divina espressa nel versetto: \"Tu agirai in base a quello che essi ti indicheranno ... e avrai cura di fare quanto ti avranno insegnato.\" (). Quindi la benedizione recitata prima dell'osservanza di una mitzvah - \"Benedetto sia il Signore nostro Dio, Re dell'Universo, che ci ha santificato con i Suoi comandamenti e ci ha comandato di ...\" - viene recitato anche per le mitzvot rabbiniche. Dio \u00e8 il solo istitutore della mitzvah, che sia scritta o accennata nella Sua Torah, o istituita da esseri umani ai quali Egli ha impartito l'autorit\u00e0 di interpretare e salvaguardare le Sue leggi e guidarli con leggi, espresse poi nella vita ebraica. Pur tuttavia, la Halakhah (La legge della Torah) distingue tra leggi bibliche e leggi rabbiniche, applicando una diversa serie di standard per ciascuna delle due categorie. Una di queste differenze \u00e8 che, secondo molte autorit\u00e0 halakhiche, le leggi bibliche definiscono la natura del loro oggetto, mentre quelle rabbiniche sono solo i divieti nei confronti della persona. Ad esempio, se la legge biblica vieta un dato cibo, ci\u00f2 indica che la sostanza stessa del cibo \u00e8 intrinsecamente negativa e profana; invece la prescrizione rabbinica di un certo alimento \u00e8 un divieto strettamente legato alla persona, alla quale viene proibito di consumarlo.\nDi primo acchito, ci\u00f2 sembra indicare che le mitzvot rabbiniche sono meno \"reali\" di quelle bibliche e che, mentre la legge biblica riguarda la natura stessa del suo oggetto, la legge rabbinica si sovrappone sulla vita umana, con l'autorit\u00e0 di comandare e istruire, ma non di definire la realt\u00e0. Ad un livello pi\u00f9 profondo, per\u00f2, l'ortodossia afferma che la legge rabbinica \u00e8 l'espressione pi\u00f9 elevata dell'essenza della mitzvah come volont\u00e0 divina. La fede ebraica sostiene che le mitzvot bibliche definiscono la natura del nostro mondo, esprimendo il fatto che il loro elemento predominante \u00e8 il ruolo della mitzvah come modellatrice e illuminatrice della realt\u00e0 creata. Ci\u00f2 non accade per il comandamento rabbinico, che si occupa solo di ci\u00f2 che l'uomo deve o non deve fare, e non con come questo influenzi lui o il suo mondo. Afferma quindi l'elemento di \"decreto\" della mitzvah: la mitzvah che trascende qualsiasi relazione con la vita fisica, avente lo scopo esclusivo di realizzare un desiderio divino.\nIn conclusione, per l'ebreo osservante il punto \u00e8 che \u00e8 meraviglioso sapere che le mitzvot - i khukkim nello specifico - hanno una profondit\u00e0 superna e in verit\u00e0 sono insondabili. Il suo compito \u00e8 quello di renderli rilevanti per la sua vita, non solo attraverso le proprie prestazioni fisiche, ma attraverso gli atteggiamenti mentali e gli approcci pratici nel confrontarli. Forse questa \u00e8 la chiave per attribuire una ragione alle mitzvot: la ricerca di ragioni per l'ebreo fornisce un legame personale con le mitzvot e ne ribadisce l'importanza per la propria vita.\nCome afferma il saggio Rashi:"}
{"id": "4357734", "revid": "647919", "url": "https://it.wikipedia.org/wiki?curid=4357734", "title": "Khok", "text": ""}
{"id": "4357738", "revid": "1782831", "url": "https://it.wikipedia.org/wiki?curid=4357738", "title": "Fussballclub Wohlen 1904 2012-2013", "text": "Questa voce raccoglie le informazioni riguardanti il Fussballclub Wohlen 1904 nelle competizioni ufficiali della stagione 2012-2013.\nOrganico.\nRosa.\n\"Aggiornata al 17 settembre 2012\"."}
{"id": "4357741", "revid": "287204", "url": "https://it.wikipedia.org/wiki?curid=4357741", "title": "Football Club Locarno 2012-2013", "text": "Questa voce raccoglie le informazioni riguardanti il Football Club Locarno nelle competizioni ufficiali della stagione 2012-2013."}
{"id": "4357743", "revid": "110157", "url": "https://it.wikipedia.org/wiki?curid=4357743", "title": "TNFRSF10A", "text": "Il recettore del fattore di necrosi tumorale 10A, noto anche come DR4 (\"death receptor 6\") e TRAIL-R1 (recettore di TRAIL di tipo I) \u00e8 una proteina recettoriale che, nell'essere umano, \u00e8 codificata dal gene TNFRSF10A e fa parte della superfamiglia dei recettori del fattore di necrosi tumorale.\nFunzione.\nTale recettore \u00e8 attivato dal legame con TRAIL, che trasduce il segnale di induzione della morte cellulare programmata, tuttavia studi condotti su ratti privi del gene che codifica per FADD hanno dimostrato che quest'ultimo \u00e8 strettamente necessario per l'attivit\u00e0 di tale sistema di trasduzione del segnale apoptotico. Questo recettore pu\u00f2 inoltre legare DAP3."}
{"id": "4357747", "revid": "682087", "url": "https://it.wikipedia.org/wiki?curid=4357747", "title": "Recettore del fattore di necrosi tumorale 10A", "text": ""}
{"id": "4357749", "revid": "682087", "url": "https://it.wikipedia.org/wiki?curid=4357749", "title": "DR4", "text": ""}
{"id": "4357750", "revid": "682087", "url": "https://it.wikipedia.org/wiki?curid=4357750", "title": "TRAIL-R1", "text": ""}
{"id": "4357751", "revid": "1629429", "url": "https://it.wikipedia.org/wiki?curid=4357751", "title": "Manisaspor Kul\u00fcb\u00fc 2012-2013", "text": ""}
{"id": "4357754", "revid": "682087", "url": "https://it.wikipedia.org/wiki?curid=4357754", "title": "CD261", "text": ""}
{"id": "4357760", "revid": "1750468", "url": "https://it.wikipedia.org/wiki?curid=4357760", "title": "Alessandro Ambrosini", "text": "Biografia.\nNato a Favara (provincia di Agrigento) e fratello dei pi\u00f9 conosciuti Gaspare, Vittorio, e Antonio Ambrosini, fu terzogenito di sette figli. Frequentate le scuole primarie a Favara si diplom\u00f2 ad Agrigento. Prosegu\u00ec gli studi frequentando la facolt\u00e0 di Giurisprudenza dell'Universit\u00e0 di Palermo. Laureatosi con il massimo dei voti e la lode vinse subito dopo il concorso di magistratura e intraprese cos\u00ec la carriera di magistrato. Fu anche combattente nella Prima guerra mondiale con il grado di tenente di fanteria. Venne gravemente ferito durante un attacco nella battaglia del Carso distinguendosi per valore militare. Il 30 giugno 1926 spos\u00f2 Maria Lucchesi Palli appartenente al nobile casato dei Principi Lucchese Palli, dalla quale ebbe sette figli. Dedito alla famiglia nonostante l'intensa e delicata attivit\u00e0 lavorativa, non dimentic\u00f2 mai la nativa Favara, favorendo e aiutando tutti coloro che da quel paese si rivolgevano a lui.\nCarriera.\nEsercit\u00f2 la professione oltre che ad Agrigento anche a Palermo, Torino, Bengasi e Tripoli. Successivamente entr\u00f2 nell'Avvocatura dello Stato e fu mandato come avvocato di Stato nei territori di Bengasi e Tripoli per tutelare e difendere i diritti di quelle popolazioni. Qui ricevette molti riconoscimenti ed ebbe anche diversi delicati incarichi di governo. Fu poi a capo dell'Avvocatura di Stato della Libia. Ritornato in Sicilia prese l'incarico di Capo dell'avvocatura di Palermo e dopo anni di apprezzato lavoro fu nominato avvocato generale a Roma.\nMor\u00ec a Palermo nell'estate del 1992, all'et\u00e0 di 101 anni. Riposa nel paese natale dal quale mai si separ\u00f2 e dove spesso ritornava per le vacanze.\nPer i suoi molteplici meriti ottenne dallo Stato italiano numerosi riconoscimenti di prestigio.\nOnorificenze.\nhttps://upload.wikimedia.org/wikipedia/it/thumb/c/c2/FronteNord%2B.png/100px-FronteNord%2B.png"}
{"id": "4357762", "revid": "1272592", "url": "https://it.wikipedia.org/wiki?curid=4357762", "title": "Samsunspor Kul\u00fcb\u00fc 2012-2013", "text": ""}
{"id": "4357765", "revid": "117376873", "url": "https://it.wikipedia.org/wiki?curid=4357765", "title": "Ancora qui (Elisa)", "text": "Ancora qui \u00e8 un singolo di Elisa, pubblicato il 4 gennaio 2013.\nDescrizione.\nIl brano nasce per la colonna sonora del film di Quentin Tarantino \"Django Unchained\". La musica \u00e8 stata composta da Ennio Morricone e successivamente Elisa ne ha scritto il testo e inciso la sua interpretazione.\nElisa ha dichiarato che Morricone le ha suggerito di farsi ispirare dai ricordi e, quindi, ha composto il testo con in mente un suo amico di infanzia morto di leucemia. Ha affermato inoltre che la versione pubblicata era un demo provvisorio per far sentire le parole ad Ennio Morricone e che quando Tarantino l'ha sentito ha voluto questa versione per il suo film.\nIl brano ha fatto parte dei settantacinque pezzi tra i quali sono stati scelti i cinque candidati al premio Oscar 2013 alla miglior canzone.\nL\u2019album della colonna sonora ha inoltre ricevuto una nomination ai Grammy Awards 2014 nella categoria Best Compilation Soundtrack for Visual Media. \nLa versione definitiva del brano \u00e8 contenuta nell'album di Elisa \"L'anima vola\", e inizia con \"F\u00fcr Elise\" di Ludwig van Beethoven, inserita da Morricone come dedica."}
{"id": "4357767", "revid": "1305772", "url": "https://it.wikipedia.org/wiki?curid=4357767", "title": "Ancora qui", "text": ""}
{"id": "4357775", "revid": "110157", "url": "https://it.wikipedia.org/wiki?curid=4357775", "title": "TNFRSF17", "text": "Il recettore del fattore di necrosi tumorale 17 \u00e8 una proteina recettoriale che, nell'essere umano, \u00e8 codificata dal gene TNFRSF17 e fa parte della superfamiglia dei recettori del fattore di necrosi tumorale.\nEspressione e ruolo.\nIl recettore si trova espresso preferenzialmente nei linfociti B maturi ed \u00e8 importante nello sviluppo di tali cellule e nei meccanismi di autoimmunit\u00e0.\nInterazioni.\nTale recettore interagisce specificatamente con il fattore TNFSF13B attivante i linfociti B al quale si lega tramite un dominio N-terminale conservato, BCMA TALL-1 e porta all'attivazione dei meccanismi di trasduzione mediati da NF-kappaB e MAPK8/JNK. Lega inoltre vari membri della famiglia TRAF coinvolti nella proliferazione e nella sopravvivenza cellulare."}
{"id": "4357776", "revid": "113241975", "url": "https://it.wikipedia.org/wiki?curid=4357776", "title": "Acquario di Messina", "text": "L'Acquario di Messina \u00e8 una delle due strutture scientifiche di tal genere esistente nel Mezzogiorno italiano insieme all'Acquario di Napoli.\n\u00c8 stato costruito all'interno della Villa Mazzini all'inizio degli anni sessanta del XX secolo dall'Istituto Talassografico di Messina, grazie ad un apposito finanziamento concesso dalla Regione Siciliana. Nel 1986 \u00e8 stato ceduto in comodato al Comune di Messina, che lo ha gestito fino alla costituzione del Consorzio di Ricerca \"Centro per lo Studio delle Patologie Spontanee degli Organismi Marini\" (CeSPOM).\nNella struttura sono presenti circa 70 diverse specie di pesci, molluschi, crostacei e rettili del Mediterraneo ospitate in 22 vasche con capienza variabile da 2.500 a 18.000 litri d'acqua, alimentate a circuito aperto con acqua di mare prelevata direttamente dallo Stretto di Messina.\nL'edificio, il cui progetto fu affidato ad Antonino Russo, Ingegnere Capo del Comune di Messina del tempo, con la sua espressione estetica e funzionale, rammenta le costruzioni dell'architetto statunitense Frank Lloyd Wright."}
{"id": "4357778", "revid": "682087", "url": "https://it.wikipedia.org/wiki?curid=4357778", "title": "Recettore del fattore di necrosi tumorale 19", "text": ""}
{"id": "4357783", "revid": "682087", "url": "https://it.wikipedia.org/wiki?curid=4357783", "title": "CD269", "text": ""}
{"id": "4357784", "revid": "767487", "url": "https://it.wikipedia.org/wiki?curid=4357784", "title": "Stelvio (nome)", "text": "Origine e diffusione.\nRappresenta probabilmente una ripresa risorgimentale del toponimo del Passo dello Stelvio, teatro di scontri tra la fanteria austriaca e quella italiana durante le guerre d'indipendenza e, poi, durante la prima guerra mondiale; esso trae il suo nome dal paese di Stelvio il cui nome, di origine preromana, \u00e8 documentato per la prima volta nel 1090 come \"Stilvis\".\nIl nome, che gode di scarsa diffusione, \u00e8 attestato principalmente in Italia centro-settentrionale.\nOnomastico.\nIl nome \u00e8 adespota, il che significa che nessun santo lo ha mai portato, perci\u00f2 l'onomastico pu\u00f2 essere festeggiato il giorno di Ognissanti, che \u00e8 il 1\u00ba novembre."}
{"id": "4357807", "revid": "116944", "url": "https://it.wikipedia.org/wiki?curid=4357807", "title": "Chelandion", "text": ""}
{"id": "4357811", "revid": "287204", "url": "https://it.wikipedia.org/wiki?curid=4357811", "title": "Novy Svet", "text": ""}
{"id": "4357823", "revid": "76963", "url": "https://it.wikipedia.org/wiki?curid=4357823", "title": "Brian Delate", "text": "Ha debuttato come attore nel 1988 ed il suo ruolo di maggior rilievo \u00e8 quello del padre di Jim Carrey in \"The Truman Show\".\n\u00c8 sposato ed ha una figlia."}
{"id": "4357842", "revid": "57342", "url": "https://it.wikipedia.org/wiki?curid=4357842", "title": "Fatima Trotta", "text": "Carriera.\nTelevisione.\nNel 2005 partecipa come \"raccomandata d'Italia\" alla trasmissione televisiva \"I raccomandati\", presentata da Carlo Conti e nel 2006 a otto puntate della soap opera \"Un posto al sole d'estate\". Nel 2007 \u00e8 ingaggiata dalla compagnia del Teatro Tam Tunnel di Napoli, come alcuni comici partenopei.\nAl \"Tam\" conduce lo show comico \"Si...Pariando\", spettacolo che dal 2007 a oggi continua a registrare un discreto successo. Nel 2008 arriva l'esordio televisivo come conduttrice, insieme al duo comico Gigi e Ross, dello show \"Made in Sud\", in onda sul canale Comedy Central. Il \"format\" diventa lo spettacolo di punta della rete, che decide di tenerlo nei suoi palinsesti per cinque edizioni. Questa conduzione le frutta nel 2011 il Premio Personalit\u00e0 Europea 2011 nella categoria Trasmissione Rivelazione dell'Anno.\nNel 2012 coordina \"Made in Sud\", in seconda serata, su Rai 2. Dalla trasmissione televisiva \u00e8 tratto lo spettacolo teatrale \"Made in Sud...noi restiamo qui\". Dal 2013 \"Made in Sud\" \u00e8 trasmesso, sempre su Rai 2, in prima serata e in diretta. Dal 16 settembre al 28 ottobre 2016 \u00e8 concorrente della sesta edizione del programma \"Tale e quale show\", condotto da Carlo Conti su Rai 1.\nCinema.\nNel 2007 \u00e8 protagonista del cortometraggio \"Le lacrime amare di Porto Marghera\", con il quale partecipa alla Mostra Internazionale d'Arte Cinematografica di Venezia. Nel 2012 \u00e8 tra i protagonisti del film \"10 regole per fare innamorare\" per la regia di Cristiano Bortone. Nel 2013 recita nel film di Neri Parenti \"Colpi di fortuna\", mentre nel 2015 nel film \"Matrimonio al Sud\" con Massimo Boldi.\nVita privata.\nIl 1\u00ba luglio 2016 si \u00e8 sposata con il comico televisivo Luigi De Falco."}
{"id": "4357846", "revid": "584834", "url": "https://it.wikipedia.org/wiki?curid=4357846", "title": "Parco Fluviale Gesso e Stura", "text": ""}
{"id": "4357851", "revid": "584834", "url": "https://it.wikipedia.org/wiki?curid=4357851", "title": "Parco Naturale Bosco delle Querce", "text": ""}
{"id": "4357853", "revid": "155613", "url": "https://it.wikipedia.org/wiki?curid=4357853", "title": "Acquario di Napoli", "text": ""}
{"id": "4357859", "revid": "584834", "url": "https://it.wikipedia.org/wiki?curid=4357859", "title": "Parco Agricolo Sud Milano", "text": ""}
{"id": "4357862", "revid": "71433", "url": "https://it.wikipedia.org/wiki?curid=4357862", "title": "Silver Linings Playbook", "text": ""}
{"id": "4357863", "revid": "71433", "url": "https://it.wikipedia.org/wiki?curid=4357863", "title": "Il lato positivo", "text": ""}
{"id": "4357872", "revid": "125127329", "url": "https://it.wikipedia.org/wiki?curid=4357872", "title": "Lucio Dalla nella cultura di massa", "text": "Lucio Dalla e lo sport.\nDalla era un appassionato di sport, di pallacanestro e calcio in particolare. In occasione della sua morte \"La Gazzetta dello Sport\" gli ha dedicato la prima pagina del 2 marzo 2012, riadattando i titoli di alcune delle sue canzoni alle notizie sportive del giorno. Il cantante era un grande tifoso del Bologna, presenziando spesso alle partite casalinghe della squadra, e della Virtus Bologna di basket. Per un periodo negli anni '60, \u00e8 stato tifoso del , quando i rossoneri vinsero la Coppa dei Campioni: questa sua passione ha lasciato una traccia nella sua canzone \"Milano\", nella frase \u00abMilan e Benfica, Milano che fatica\u00bb. \nNel 2008 aveva composto anche l'inno per la rappresentativa azzurra ai Giochi della XXIX Olimpiade scrivendo la canzone \"Un uomo solo pu\u00f2 vincere il mondo\". A proposito della sua passione per il basket sentenziava sempre: \u00abSono il pi\u00f9 grande playmaker di sempre, ma mi frega l'altezza\u00bb. E ancora: \u00abIl basket, a differenza di altri sport, ogni venti secondi ti regala un'emozione\u00bb. Inoltre costruiva con grande cura il calendario dei propri concerti per far coincidere ogni tappa con una gara fuori casa della Virtus Bologna. La sigla che per anni ha introdotto il collegamento in diretta dai campi della Rai dal titolo \"Bim Bum Basket\" era proprio di Lucio Dalla. Da ricordare, inoltre, che nell'album \"Luna Matana\" \u00e8 presente una traccia, dal titolo \"Baggio Baggio\", dedicata al campione vicentino che, tra l'altro, fu un giocatore del Bologna nella stagione 1997/98. L'artista felsineo ha inoltre scritto l'inno \"Le tue ali Bologna\", insieme ai colleghi e concittadini Luca Carboni, Andrea Mingardi e Gianni Morandi.\nAltra grande passione era quella per i motori, soprattutto delle auto sportive: possedeva infatti una Porsche 911 Carrera. Dalla gareggi\u00f2 per tre volte alla Mille Miglia, storica competizione alla quale il cantautore dedic\u00f2 una canzone dell'album Automobili; vi partecip\u00f2 a bordo di una Porsche 356 Carrera, nel 1999 e 2000 con Alessandro Bergonzoni e nel 2003 assieme a Oliviero Toscani. Dalla ha inoltre dedicato alcuni dei suoi pezzi a grandi personalit\u00e0 del mondo automobilistico come Tazio Nuvolari o Ayrton Senna. Proprio il pezzo dedicato al pilota italiano, intitolato \"Nuvolari\", \u00e8 stato colonna sonora dello spot pubblicitario istituzionale della Alfa Romeo nel 2007-2009. Un'altra canzone di Dalla, \"Il motore del 2000\", \u00e8 stata colonna sonora dello spot pubblicitario della Fiat Uno Fire nel 1992.\nLucio Dalla e la politica.\nLa dimensione politica non \u00e8 stata estranea al mondo musicale di Dalla. Nel suo Canzoniere spesso si ritrovano composizioni che affrontano temi di natura sia politica che sociale. I brani, soprattutto quelli scritti con il poeta Roberto Roversi, ne sono stati un esempio significativo. Basti ricordare brani come Un'auto targata Torino (sul tema dell'immigrazione e la speculazione edilizia), L'operaio Gerolamo (sull'alienante condizione operaia), Le parole incrociate, (sugli eccidi di stato post-unitari) o Anidride solforosa (canzone ecologista contro le deturpazioni della societ\u00e0 industriale). Il cantautore emiliano ha trattato tematiche socio - politiche non solo nel Periodo Roversi, ma anche in varie fasi della sua carriera. Solo per citarne alcune si ricordano: E non andar pi\u00f9 via, la celebre Come \u00e8 profondo il mare, Ciao a te, Se io fossi un angelo, Treno, Il duemila, un gatto e il re e Comunista (queste ultime di nuovo con Roversi). Si ricordano, ancora, Amen (contro l'alienazione del mezzo televisivo), Merdman (sulla vacuit\u00e0 dei talk-show), Ciao (sull'indifferenza sociale verso il dolore e le guerre) e i pamphlet anti-bellici Washington e Kamikaze.\nNel gennaio 2008 ha concesso un'intervista al quotidiano cattolico online \"Petrus\" dedicato al pontificato di Papa Benedetto XVI nella quale afferma di non essere mai stato n\u00e9 marxista n\u00e9 comunista, ma di ispirarsi a Josemar\u00eda Escriv\u00e1 de Balaguer, fondatore dell\" 'Opus Dei\". Tuttavia, in una successiva apparizione televisiva, ha dichiarato di essere stato male interpretato: nell'intervista ha semplicemente asserito di essere concorde con le affermazioni riguardanti il lavoro fatto dal fondatore dell\"'Opus Dei\", il cui nome ed il relativo pensiero aveva sentito per la prima volta in quell'occasione. Le relative dichiarazioni, anche se poi corrette, fecero molto scalpore, essendo da sempre rinomata la vicinanza del cantautore, fin dagli anni settanta, all'area culturale della sinistra: \u00abVotavo comunista e avevo fiducia in Enrico Berlinguer. Non sto dicendo che fosse perfetto, sto dicendo che mi fidavo\u00bb. Cos\u00ec Lucio Dalla parlava del suo passato in un'intervista del 1997 al giornalista Mario De Santis, all'epoca sostenitore del centro-sinistra e de \"L'Ulivo\" di Romano Prodi.\nUna vicinanza alla sinistra italiana, dunque, sempre sostenuta e ribadita, sorretta, per\u00f2, da posizioni mai dogmatiche e sempre all'insegna della libert\u00e0 di pensiero, come dimostra un'altra intervista del 2008: \u00abSono di sinistra, ma non mi \u00e8 mai piaciuta la mentalit\u00e0 che delega il cambiamento al lato collettivo della politica. Le cose non si cambiano solo con le piazze, si inizia anche dagli individui, ad esempio leggendo libri. Per\u00f2 si deve essere liberi intellettualmente. Invece ancora oggi, quando ho detto che Julius Evola \u00e8 un artista degno di interesse, ho suscitato scandalo in una certa stampa di sinistra, in modo prevenuto e superficiale. Ecco alla nostra sinistra \u00e8 mancata la capacit\u00e0 di gestire e capire le inquietudini\u00bb. Nel 2009, in un'intervista agli studi di \"LeiTV\" alla domanda su che cosa ne pensa dei politici che partecipano ai funerali di Stato rispose: \u00abEsibiscono tanta di quella noia. Potrebbero evitare\u00bb. La giornalista in studio continu\u00f2 dicendo: \u00abLo sa che al suo funerale ci saranno e diranno: \u00e8 stata la colonna sonora della nostra vita\u00bb? Dalla rise e rispose: \u00abuna buona ragione per non morire\u00bb.\nTributi e riconoscimenti.\nIl 4 Marzo 2016, giorno del suo compleanno, \u00e8 stata inaugurata sotto casa sua a Bologna in Piazza de' Celestini, la statua in bronzo che lo rappresenta iperrealista e interattivo seduto su una panchina, chiamata: \"panchina di Lucio Dalla\", realizzata dal maestro Carmine Susinni."}
{"id": "4357875", "revid": "287204", "url": "https://it.wikipedia.org/wiki?curid=4357875", "title": "Ake Skyttevall", "text": ""}
{"id": "4357876", "revid": "835181", "url": "https://it.wikipedia.org/wiki?curid=4357876", "title": "Koisuru boukun", "text": ""}
{"id": "4357878", "revid": "835181", "url": "https://it.wikipedia.org/wiki?curid=4357878", "title": "Ikoku Irokoi Romantan", "text": ""}
{"id": "4357883", "revid": "599013", "url": "https://it.wikipedia.org/wiki?curid=4357883", "title": "Hans Brandner", "text": "Dopo la riunificazione della Germania (1990), ha acquisito la cittadinanza tedesca.\nBiografia.\nEsord\u00ec in Coppa del Mondo nella sua stagione d'esordio del 1977/78, conquistando subito il primo podio il 4 dicembre 1977 nel doppio a K\u00f6nigssee (3\u00b0) in coppia con Balthasar Schwarm, con il quale ha condiviso anche tutti i suoi altri risultati nella specialit\u00e0 biposto, e la prima vittoria il 29 gennaio 1979 sempre nel doppio ad Igls. In classifica generale, come miglior risultato, si piazz\u00f2 al secondo posto nella specialit\u00e0 del doppio nel 1977/78.\nPrese parte a tre edizioni dei Giochi olimpici invernali, esclusivamente nel doppio: a ottenne la quinta posizione, ad conquist\u00f2 la medaglia d'argento ed a , in quella che fu la sua ultima gara a livello internazionale, giunse settimo.\nAi campionati mondiali ottenne una medaglia d'oro ed una di bronzo nel doppio, rispettivamente a K\u00f6nigssee 1979 e ad Igls 1977. Nelle rassegne continentali vinse una medaglia d'oro, una d'argento e due di bronzo nel doppio."}
{"id": "4357886", "revid": "775372", "url": "https://it.wikipedia.org/wiki?curid=4357886", "title": "Mike Turner", "text": "Biografia.\nNato a Dayton, Turner si laure\u00f2 in legge e lavor\u00f2 come avvocato prima di entrare in politica con il Partito Repubblicano.\nNel 1994 venne eletto sindaco di Dayton e mantenne l'incarico per otto anni. Dopo essere stato sconfitto nel tentativo di rielezione, Turner decise di candidarsi alla Camera dei Rappresentanti e venne eletto. Fu poi riconfermato negli anni successivi con discrete percentuali di voto.\nTurner si configura come un repubblicano molto moderato, di ideologia centrista.\nDal 1987 al 2012 \u00e8 stato sposato con Lori, dalla quale ha avuto due figlie."}
{"id": "4357911", "revid": "599013", "url": "https://it.wikipedia.org/wiki?curid=4357911", "title": "Balthasar Schwarm", "text": "Dopo la riunificazione della Germania (1990), ha acquisito la cittadinanza tedesca.\nBiografia.\nEsord\u00ec in Coppa del Mondo nella sua stagione d'esordio del 1977/78, conquistando subito il primo podio il 4 dicembre 1977 nel doppio a K\u00f6nigssee (3\u00b0) in coppia con Hans Brandner, con il quale ha condiviso anche tutti i suoi altri risultati nella specialit\u00e0 biposto, e la prima vittoria il 29 gennaio 1979 sempre nel doppio ad Igls. In classifica generale, come miglior risultato, si piazz\u00f2 al secondo posto nella specialit\u00e0 del doppio nel 1977/78.\nPrese parte a tre edizioni dei Giochi olimpici invernali, esclusivamente nel doppio: a ottenne la quinta posizione, ad conquist\u00f2 la medaglia d'argento ed a , in quella che fu la sua ultima gara a livello internazionale, giunse settimo.\nAi campionati mondiali ottenne una medaglia d'oro ed una di bronzo nel doppio, rispettivamente a K\u00f6nigssee 1979 e ad Igls 1977. Nelle rassegne continentali vinse una medaglia d'oro, una d'argento e due di bronzo nel doppio."}
{"id": "4357923", "revid": "729019", "url": "https://it.wikipedia.org/wiki?curid=4357923", "title": "Kai Forbath", "text": "Carriera professionistica.\nDallas Cowboys.\nAl college Forbath gioc\u00f2 a football ad UCLA venendo premiato come All-American. Dopo essere stato giudicato dagli analisti il secondo miglior kicker del Draft NFL 2011 non fu tuttavia selezionato. Il 2 agosto 2011 firm\u00f2 coi Dallas Cowboys come free agent senza scendere mai in campo. Il 16 aprile 2012 fu svincolato.\nTampa Bay Buccaneers.\nForbath firm\u00f2 con i Tampa Bay Buccaneers il 17 aprile 2012. Durante la pre-stagione 2012 segn\u00f2 5 field goal su 5 tentativi, incluso uno da 55 yard.\nWashington Redskins.\nForbath pass\u00f2 ai Washington Redskins il 9 ottobre 2012, come sostituto di Billy Cundiff. Nel suo debutto in una gara ufficiale segn\u00f2 il suo primo field goal da 50 yard nella gara casalinga contro i Minnesota Vikings il 14 ottobre 2012, segnando inoltre tutti e 5 i tentativi di extra point nella vittoria sui Vikings 38\u201326. Gioc\u00f2 un ruolo importante anche nella vittoria dei Redskins nella settimana 14 contro i Baltimore Ravens, dove prima segn\u00f2 due field goal da 48 e 49 yard e poi nei supplementari calci\u00f2 con successo quello della vittoria dalle 34 yard.\nIl 23 dicembre 2012, Forbath stabil\u00ec il nuovo record NFL segnando i primi 17 field goal calciati in carriera, superando Garrett Hartley, che deteneva il precedente primato con 16. Il pallone fu donato all Pro Football Hall of Fame. Tale primato fu superato nel 2015 da Travis Coons dei Browns.\nIl 14 settembre 2015, Forbath fu svincolato.\nNew Orleans Saints.\nIl 19 ottobre 2015, Forbath firm\u00f2 con i New Orleans Saints. Il 6 settembre 2016, i Saints rescissero il contratto preferendogli il rookie non scelto nel draft Wil Lutz che aveva tracorso il training camp estivo con i Baltimore Ravens.\nMinnesota Vikings.\nIl 16 novembre 2016 Forbath firm\u00f2 con i Minnesota Vikings un contratto annuale del valore di 760.000 dollari per sostituire lo svincolato Blair Walsh. Nella prima gara coi Vikings, nella settimana 11, segn\u00f2 un field goal e 3 extra point contro gli Arizona Cardinals.\nNel settimo turno della stagione 2017, Forbath segn\u00f2 6 field goal, incluso uno da 52 yard, nella vittoria per 24-16 sui Ravens, venendo premiato come miglior giocatore degli special team della NFC della settimana."}
{"id": "4357933", "revid": "767487", "url": "https://it.wikipedia.org/wiki?curid=4357933", "title": "Il principe abusivo", "text": "Il principe abusivo \u00e8 un film del 2013 diretto da Alessandro Siani.\nIl film segna l'esordio alla regia di Siani, che interpreta anche la parte del protagonista. Del cast fanno parte, oltre a Siani, Sarah Felberbaum, Christian De Sica, Marco Messeri, Serena Autieri, Lello Musella, Nello Iorio e Salvatore Misticone.\nTrama.\nLetizia \u00e8 una giovane principessa di un piccolo principato dell'Europa nord-occidentale inappagata e triste, poich\u00e9 i giornali non parlano di lei e i Sudditi tendono a ignorarla. Il re, suo padre, vorrebbe la figlia sposata con il principe Gherets, figlio del re del Belgio, ma Letizia non \u00e8 convinta, anche perch\u00e9 gli interessi paterni sono esclusivamente finalizzati al conseguimento di affari con la nazione belga. A questo punto il re ordina al Ciambellano di corte, Anastasio, di escogitare una maniera affinch\u00e9 Letizia possa apparire nei rotocalchi e radicarsi al centro del gossip. Il Ciambellano propone un piano per attirare l'attenzione dei giornalisti: la principessa si deve innamorare di una persona estremamente povera, volgare e incolta, rinunciare alla corona e fidanzarsi, dopodich\u00e9, la sera prima del matrimonio, far fotografare il \"fidanzato\" in compagnia di una escort e far saltare le nozze; seppur con un po' di titubanza, sia il re sia la principessa accettano il piano. A questo punto, il Ciambellano scova il \"soggetto ideale\", ossia il napoletano Antonio De Biase, un giovane squattrinato cronico, proveniente da uno dei quartieri pi\u00f9 disagiati della citt\u00e0 partenopea, che lavora come cavia volontaria per i test di case farmaceutiche e campa di scrocco proverbiale, partecipando alle inaugurazioni di pizzerie, gelaterie ed enoteche per mangiare gratis, fino a fingersi ausiliario del traffico. Il Ciambellano lo fa ricoverare presso la clinica del regno, per dei test sui medicinali, cosicch\u00e9 nel giro di poco tempo, Antonio si trova a cospetto di Letizia. In un mondo in cui i pregiudizi dei ricchi nei confronti dei poveri sono radicati e difficili da estirpare, per il giovane povero l'unica possibilit\u00e0 per rimanere a Corte \u00e8 quella di seguire i consigli del Ciambellano di corte Anastasio. Inizialmente il complesso carattere di Antonio non combacia con il tentativo di educazione di Anastasio e il giovane partenopeo causa parecchi problemi all'interno del regno. I ruoli tra mentore e allievo sono per\u00f2 destinati a rovesciarsi quando Anastasio si innamora della fruttivendola Jessica, cugina di Antonio. Il Ciambellano avr\u00e0 bisogno di suggerimenti per mischiarsi al popolo. Parte cos\u00ec un doppio apprendistato, con esiti imprevedibili. Alla fine Antonio, dopo aver imparato ad esser pi\u00f9 educato e garbato, riesce a conquistare il cuore di Letizia tanto da farla trasferire a Napoli, dove i due festeggiano il loro amore in un matrimonio sconosciuto insieme al Ciambellano e Jessica, divenuti nel frattempo cantanti neo-melodici napoletani.\nProduzione.\nLe riprese del film, iniziate il 3 luglio 2012, sono durate 9 settimane e hanno toccato Merano, Roma e Napoli.\nPromozione.\nIl trailer del film \u00e8 stato diffuso online il 9 gennaio 2013.\nDistribuzione.\nIl film \u00e8 uscito in sala il 14 febbraio 2013.\nAccoglienza e incassi.\nIl film ha riscosso molto successo al botteghino, totalizzando 4,2 milioni di euro di incassi nei primi 4 giorni (un totale di circa 8\u00a0000 euro per sala), che gli hanno permesso di conquistare il titolo di miglior incasso del 2013, precedentemente attribuito a \"Django Unchained\" per poi essere superato a novembre da \"Sole a catinelle\". Al 18 luglio 2013 ha incassato in totale in Italia \u20ac."}
{"id": "4357935", "revid": "729019", "url": "https://it.wikipedia.org/wiki?curid=4357935", "title": "Georg Heinrich Rudolf Johan von Reiswitz", "text": "Biografia.\nEntrato in servizio nell'artiglieria nel 1810 a Nei\u00dfe, si distingue nell'assedio di G\u0142og\u00f3w dove ottiene una Croce di Ferro. Promosso nel 1819 a primo tenente (\"Premierlieutenant\") dell'Artiglieria della Guardia (\"Gardeartillerie\").\nTra il 1816 e il 1819 riprende il mano il lavoro sul wargame iniziato dal padre Georg Leopold von Reiswitz introducendo diverse innovazioni, tra cui l'uso delle carte topografiche per rappresentare il terreno, l'introduzione di un arbitro per gestire la partita e l'uso di dadi per determinare i risultati degli scontri, modellando i loro risultati sui dati pubblicati dal generale Gerhard von Scharnhorst in \"\u00dcber die Wirkung des Feuergewehrs\" (\"Sull'effetto delle armi da fuoco\", 1813) sugli effetti delle armi da fuoco per modellare i risultati degli scontri.\nIl gioco interessa il principe Guglielmo, futuro imperatore Guglielmo I di Germania e su sua richiesta Reiswitz dimostra il gioco al castello di Berlino all'inizio del 1824, alla presenza dei vertici dell'esercito prussiano. Nonostante un iniziale scetticismo il capo dello stato maggiore prussiano Karl von M\u00fcffling rimase impressionato dal gioco affermando \u00abNon \u00e8 un gioco normale, \u00e8 una scuola di guerra. \u00c8 mio dovere raccomandarlo caldamente all'esercito\u00bb Nel 1824 pubblica il regolamento \"Anleitung zur Darstellung milit\u00e4rische man\u00f6ver mit dem apparat des Kriegsspiele\"\nPer la sua invenzione riceve dal re l'onorificenza dell'Ordine di San Giovanni dal re Federico III e dimostra il suo regolamento anche a Mosca al granduca Nicola (futuro zar Nicola I di Russia). Tra gli ufficiali che adottarono il suo gioco ci fu tra gli altri anche il futuro capo di stato maggiore Helmuth Karl Bernhard von Moltke, all'epoca ufficiale del corpo topografico.\nComunque oltre a ottenere consensi, Reiswitz si fece anche dei nemici tra gli alti ufficiali dell'esercito, e nel 1826 pur venendo promosso a capitano fu anche trasferito da Berlino a Torgau. Ritenendo di essere stato bandito entr\u00f2 in uno stato di depressione e il 1\u00ba settembre 1827, durante una licenza a Breslavia si suicid\u00f2 sparandosi."}
{"id": "4357938", "revid": "599013", "url": "https://it.wikipedia.org/wiki?curid=4357938", "title": "Zagano", "text": ""}
{"id": "4357939", "revid": "729019", "url": "https://it.wikipedia.org/wiki?curid=4357939", "title": "Stazione di Reana del Rojale", "text": "La stazione di Reana del Rojale era una fermata ferroviaria della linea Pontebbana ubicata in localit\u00e0 Ribis, una frazione del comune di Reana del Rojale in provincia di Udine.\nStoria.\nLa stazione venne inaugurata nel 1875 insieme al tronco Udine-Gemona del Friuli.\nNel 1985 durante i lavori di raddoppio della tratta Tarcento-PM Vat della nuova Pontebbana, la stazione \u00e8 stata ammodernata, privata di un binario di precedenza e quindi impresenziata.\nSecondo l'orario ferroviario del 1987 l'impianto non risultava servito da alcun treno.\nStrutture e impianti.\nL'impianto fu dotato nel 1985 di un sottopassaggio e di una pensilina in cemento sulla banchina del secondo binario.\nA differenza delle altre stazioni della tratta ammodernata nel 1985, la stazione di Reana non fu ricostruita. Nel 2010 croll\u00f2 il tetto del fabbricato viaggiatori.\nMovimento.\nLa fermata era servita esclusivamente da treni locali."}
{"id": "4357943", "revid": "1305772", "url": "https://it.wikipedia.org/wiki?curid=4357943", "title": "Talbot Memorial Bridge", "text": "Il Talbot Memorial Bridge (in irlandese \"Droichead Cuimhneach\u00e1in an Talb\u00f3idigh\") \u00e8 un ponte stradale che attraversa il fiume Liffey nel centro di Dublino, Repubblica d'Irlanda. Completato nel 1978, \u00e8 largo 22 metri (72 piedi) e venne progettato dallo studio \"De Leuw, Chadwick and O'hEocha Consulting Engineers\".\nIl ponte collega Memorial Road (e Custom House Quay), sulla riva settentrionale del fiume, a Moss Street (e City Quay), sulla riva meridionale. Memorial Road prese il nome in memoria dei membri della Dublin Brigade caduti durante la Guerra l'Indipendenza Irlandese - in particolare coloro che morirono durante un'incursione nella vicina Dogana di Dublino (Custom House). Il \"Talbot\" presente nel nome del ponte fa riferimento a Matt Talbot, un asceta irlandese (2 maggio 1856 \u2013 7 giugno 1925) la cui statua \u00e8 situata all'estremit\u00e0 meridionale del ponte."}
{"id": "4357951", "revid": "729019", "url": "https://it.wikipedia.org/wiki?curid=4357951", "title": "Stazione di San Giuliano Piemonte", "text": "La stazione di San Giuliano Piemonte \u00e8 una fermata ferroviaria posta lungo la linea Alessandria-Piacenza, al servizio delle frazioni San Giuliano Vecchio e San Giuliano Nuovo site nel comune di Alessandria. \nLa stazione non \u00e8 presenziata ed \u00e8 stata trasformata in fermata nel 1998.\nIn precedenza disponeva di sala d'attesa, giardinetti esterni, servizi igienici, attraversamento a raso dei binari, scalo merci (sino agli anni 70 movimentava un paio di carri merci alla settimana di granaglie e attrezzi agricoli) e di biglietteria (sino a fine anni 80).\nOggi invece \u00e8 priva di servizi ai passeggeri, dispone di un sottopassaggio tra i binari 1 e 2 ed ha un sistema informatizzato di annunci sonori.\nFermano soltanto i treni regionali della linea SFR Piemonte Alessandria-Voghera."}
{"id": "4357957", "revid": "729019", "url": "https://it.wikipedia.org/wiki?curid=4357957", "title": "Stazione di Spinetta", "text": "La stazione di Spinetta \u00e8 una stazione ferroviaria posta lungo la linea Alessandria-Piacenza, al servizio della frazione Spinetta Marengo sita nel comune di Alessandria.\nMovimento.\nFermano soltanto i treni regionali della relazione Voghera-Alessandria."}
{"id": "4357965", "revid": "1798099", "url": "https://it.wikipedia.org/wiki?curid=4357965", "title": "Necropoli di Moseddu", "text": "La necropoli di Moseddu \u00e8 un sito archeologico situato alle pendici dell'antico vulcano di monte Cuccuruddu, nella regione storica del Meilogu, Sardegna nord occidentale. Appartiene amministrativamente al comune di Cheremule, centro abitato in provincia di Sassari, da cui dista circa due chilometri.\nDescrizione.\nLa necropoli \u00e8 situata su un ampio affioramento calcareo e risulta piuttosto degradata a causa dello sfaldamento naturale tipico di quel genere di roccia. \u00c8 formata da diciotto tombe ipogeiche del tipo a \"domus de janas\" con sviluppo planimetrico semplice, mono o bicellulare. Alcune sono interessate dalla presenza di elementi architettonici quali architravi, stipiti, gradini e cornici, scolpiti a bassorilievo nella roccia.\nLa \"domus\" che riveste maggior interesse \u00e8 la tomba Branca. Posta in posizione leggermente isolata rispetto agli altri ipogei della necropoli, \u00e8 formata da un'ampia camera a pianta rettangolare, con misure 3,10 x 5\u00a0m, alla quale si accede superando un breve \"dromos\". La peculiarit\u00e0 della tomba \u00e8 data dalla presenza di una ventina di petroglifi, alcuni alti quasi 30\u00a0cm, incisi con la tecnica della martellina sui lati destro e sinistro del \"dromos\" e ai bordi del portello d'ingresso. Si tratta di figure antropomorfe particolarmente stilizzate, con corpo filiforme e testa rappresentata da un cerchio, talune con le braccia rivolte verso l'alto. La disposizione di alcune figure con gli avambracci alzati porta a suggerire lo svolgimento di un ballo, mentre una figura capovolta potrebbe essere la raffigurazione del defunto.\nIdentiche rappresentazioni sono riscontrabili anche nella tomba della Cava, cos\u00ec chiamata per la sua vicinanza ad una cava di pietra, peraltro risalente ad epoca romana.\nLa necropoli, segnalata durante gli anni quaranta del secolo scorso dall'archeologo Antonio Taramelli, \u00e8 cronologicamente collocabile nella cultura di Ozieri del Neolitico finale (3200-2800 a.C.)."}
{"id": "4357973", "revid": "287204", "url": "https://it.wikipedia.org/wiki?curid=4357973", "title": "Via della Madonna", "text": "Via della Madonna \u00e8 una strada di Livorno. Per la presenza di ben tre chiese nazionali, punto di riferimento delle comunit\u00e0 greca, olandese-alemanna, francese, portoghese, corsa e armena, essa \u00e8 stata definita un \"unicum storico-religioso europeo\", ovvero un simbolo del cosmopolitismo che, grazie alla politica illuminata dei granduchi medicei, caratterizz\u00f2 la citt\u00e0 di Livorno per oltre tre secoli.\nStoria.\nLe origini della via risalgono alla seconda met\u00e0 del Cinquecento, con l'urbanizzazione della citt\u00e0 pentagonale ideata da Bernardo Buontalenti.\nCaratterizzata da un andamento ortogonale al decumano costituito dalla via Ferdinanda, la strada si inseriva nella maglia viaria regolare che caratterizzava la citt\u00e0-fortezza di Livorno.\nAll'inizio del Seicento lungo la strada sorgevano gi\u00e0 la chiesa della Madonna (1607, di fianco al preesistente oratorio dei Santi Cosma e Damiano, oggi scomparso) e quella della Santissima Annunziata (1601). La prima divenne il punto di riferimento delle comunit\u00e0 francese, olandese-alemanna, corsa e portoghese; all'interno furono infatti innalzati i relativi altari nazionali, spesso utilizzati come veri e propri sepolcreti dalle stesse comunit\u00e0, nell'ambito del culto cattolico. La seconda invece fu affidata ai numerosi greci cattolici di rito orientale e nel tempo fu dotata di una notevole iconostasi.\nUn secolo pi\u00f9 tardi, nel 1714, fu inaugurata la chiesa di San Gregorio, voluta dalla ricca nazione armena e anch'essa utilizzata come luogo per il seppellimento di molti connazionali.\nDi fianco alla chiesa della Madonna esisteva anche la preesistente chiesetta dei Santi Cosimo e Damiano, la quale fu in seguito trasformata in ufficio postale.\nAl contempo, con lo smantellamento di parte della vicina Fortezza Nuova e l'ampliamento del quartiere della Venezia Nuova, la strada fu estesa verso il nuovo accrescimento, superando il vicino fossato mediante il ponte di San Giovanni Nepomuceno.\nIn questo tratto sorse il \"Palazzo Milanesi\" (scomparso dopo la seconda guerra mondiale) e il convento gesuita (poi divenuto l'odierno Palazzo di Giustizia e dove, all'inizio dell'Ottocento, si trovava la cappella della comunit\u00e0 anglicana), mentre alla confluenza con la via Borra e la piazza antistante il Rivellino di San Marco, fu eretta la cupolata chiesa di Santa Caterina.\nIn ogni caso, da prima del 1602 e fino al 1870 i vari tratti della strada ebbero nomi diversi: via dei Greci all'altezza della chiesa della Santissima Annunziata, via della Madonna in corrispondenza dell'omonima chiesa, via degli Armeni davanti alla chiesa di San Gregorio e via dei Gesuiti nel tratto compreso all'interno del secondo accrescimento della Venezia Nuova (in seguito si chiam\u00f2 via del Corso perch\u00e9 nel tratto del fosso antistante alla strada si svolgeva il \"corso\" del palio delle barchette; si chiam\u00f2 anche via del Ponte di San Giovanni Nepomuceno).\nNel 1870 tutti i tratti furono riuniti sotto la denominazione attuale. Nel 1901 fu rinominata via Giordano Bruno, ma nel 1925 riacquist\u00f2 il nome di via della Madonna.\nA causa delle distruzioni subite dalla citt\u00e0 nel corso della seconda guerra mondiale, gli edifici prospicienti la strada subirono danni ingenti.\nLe chiese della Madonna e dei Greci-Uniti furono ristrutturate, mentre quella degli armeni fu ridotta ad un piccolo oratorio, mantenendo solo il portico della facciata settecentesca.\nIl tratto antistante alle tre chiese fu sensibilmente ampliato e completamente riedificato; alcune nuove costruzioni, del tutto estranee al tessuto urbanistico circostante, furono realizzate anche nel quartiere della Venezia Nuova."}
{"id": "4357980", "revid": "921573", "url": "https://it.wikipedia.org/wiki?curid=4357980", "title": "Alicia Vikander", "text": "Ha iniziato la sua carriera recitando in serie e film svedesi tra cui \"Pure\" (\"Till det som \u00e4r vackert\"), che le assegna numerosi riconoscimenti dalla critica e premi, tra cui lo Shooting Stars Award al Festival internazionale del cinema di Berlino ed il Guldbagge Award, il pi\u00f9 importante premio cinematografico annuale rilasciato in Svezia. Nel 2012 ha debuttato sul grande schermo nei film \"Anna Karenina\" e \"Royal Affair\", ottenendo per entrambi i ruoli un buon riconoscimento.\nLa Vikander raggiunge la fama internazionale dopo aver interpretato il ruolo di Alice Deane nella pellicola \"Il settimo figlio\" (2014), Tasha in \"Son of a Gun\" (2014), Vera Brittain in \"Testament of Youth\" (2014), di Gaby Teller in \"Operazione U.N.C.L.E.\" (2015) e di Lara Croft nel film reboot \"Tomb Raider\" (2018) e nel suo sequel del 2021. Nel 2015 ha ottenuto il plauso universale per la sua performance dell'androide Ava in \"Ex Machina\" e della pittrice Gerda Wegener in \"The Danish Girl\", per i quali ha ricevuto due nomination ai Golden Globe e ai Premi BAFTA. Inoltre per quest'ultimo si aggiudica lo Screen Actors Guild Award e il Premio Oscar alla miglior attrice non protagonista, alla sua prima candidatura.\nBiografia.\nAlicia nasce a G\u00f6teborg, nel G\u00f6taland, il 3 ottobre del 1988, figlia dello psichiatra Svante Vikander e dell'attrice teatrale Maria Fahl-Vikander, originari di due villaggi siti rispettivamente nel Sud e nel Nord del Paese. \u00c8 per un quarto di origine finlandese. I genitori si separano quando Alicia ha soli due mesi, cos\u00ec la ragazza cresce con la madre, che la rende partecipe della sua vita al teatro, permettendole di frequentare l'ambiente e appassionarsene, mentre il padre ha altri cinque figli con un'altra donna (due femmine e tre maschi).\nLa sua prima apparizione pubblica risale al 1997 quando, all'et\u00e0 di nove anni, partecipa al programma svedese \"Sm\u00e5stj\u00e4rnorna,\" esibendosi in un canto. Durante l'adolescenza Alicia frequenta la \"Royal Swedish Ballet School,\" un'accademia di ballo, con il sogno di diventare ballerina professionista e partecipa a diversi musical nel Teatro dell'Opera di G\u00f6teborg: uno spettacolo organizzato dagli stessi creatori di \"Mamma Mia!\", uno ispirato a \"I miserabili\" e uno a \"The Sound of Music\". Si trasferisce poi a Stoccolma, frequenta una nuova scuola di ballo e comincia a viaggiare, passando le estati in accademie all'estero come la School of American Ballet di New York.\nRitornata in Svezia, lavora casualmente in qualche produzione televisiva e cortometraggio appassionandosi alla recitazione. Dopo un periodo di depressione dovuto a un crollo nervoso e a un incidente che le impedisce di continuare a ballare e che la portano ad andare in terapia di nascosto dalla famiglia, tenta di approdare alla recitazione iscrivendosi e venendo rifiutata per due volte consecutive ad una \"Drama School\" locale.\nGli esordi in Svezia e i primi film (2008-2013).\nDopo aver lavorato in produzioni locali, tra cui la serie TV \"Andra Avenyn\" (dal 2008 al 2009) e il film svedese \"Pure\" (\"Till det som \u00e4r vackert\"), che la vede protagonista e le conferisce il premio come miglior attrice al Festival del cinema di Stoccolma e come miglior stella emergente al Festival del Cinema di Berlino, vola a Londra dove continua a iscriversi a diversi casting e lavorando nel frattempo come commessa presso un negozio di fiori insieme con alcuni amici. Quasi senza speranze, decide di tornare a Stoccolma e di iscriversi all'universit\u00e0 per studiare legge, ma non frequenta mai le lezioni per dedicarsi a casting e audizioni cinematografici. Torna quindi subito a Londra per ottenere il ruolo di \"Kitty\" nel film \"Anna Karenina\", di Joe Wright, personaggio che segner\u00e0 l'inizio della sua carriera nel cinema internazionale nel 2012; nella pellicola, in cui sono presenti numerose scene di danza, ha anche la possibilit\u00e0 di mettere in pratica le sue abilit\u00e0 di ballerina.Sempre nel 2012 \u00e8 protagonista insieme con Mads Mikkelsen di \"Royal Affair\", film di Nikolaj Arcel grandemente acclamato dalla critica, e nel 2013 \u00e8 candidata a diversi premi tra cui quello di miglior attrice emergente ai BAFTA. Nella pellicola gli attori recitano completamente in danese e Vikander deve imparare la lingua che utilizza non solo nell'interpretazione, ma anche durante le interviste promozionali per il film.\nAl \"Festival del Cinema di Marrakesch\" il suo talento viene apprezzato e premiato da Martin Scorsese che elogia le sue capacit\u00e0 nel film svedese \"Hotell,\" presentato al concorso, mentre l'anno successivo \u00e8 inserita tra i protagonisti del thriller australiano \"Son of a Gun\" accanto a Ewan McGregor, film che le varr\u00e0 ancora riconoscimenti per la sua interpretazione.\nIl successo internazionale e l'Oscar (2014-2016).\nNel 2014 ottiene il ruolo di protagonista in \"La luce sugli oceani\", adattamento cinematografico dell'omonimo romanzo diretto da Derek Cianfrance, accanto al marito Michael Fassbender e a Rachel Weisz. La pellicola, presentata in concorso alla 73\u00aa Mostra del cinema di Venezia, esce il 2 settembre 2016 negli Stati Uniti.\nNel 2015 Alicia Vikander prende parte a sei film: in \"Testament of Youth\" di James Kent, il primo, interpreta la pacifista Vera Brittain accanto a Kit Harington ed Emily Watson e ottiene una nomination al premio BIFA; prende poi parte al film \"Il settimo figlio\" in cui interpreta Alice Deane ed \u00e8 la voce narrante del documentario svedese \"Ingrid Bergman: In Her Own Words\", che le varr\u00e0 la consacrazione come \"nuova Ingrid Bergman\".\nIl 2015 \u00e8 anche l'anno che la consacra come musa della moda e icona di stile, diventando il nuovo volto della campagna di Louis Vuitton. Dopo aver ottenuto un ruolo rilevante accanto a Henry Cavill in \"Operazione U.N.C.L.E.\" di Guy Ritchie e un ruolo minore nella commedia \"Il sapore del successo\", accanto a Bradley Cooper e Sienna Miller, \u00e8 protagonista insieme con Domhnall Gleeson e Oscar Isaac del dramma fantascientifico di Alex Garland \"Ex Machina\", in cui interpreta un robot. La sua interpretazione le vale due nomination come miglior attrice non protagonista: ai Golden Globe e al BAFTA nel 2016.\nSempre nel 2016 ottiene il Premio Oscar come miglior attrice non protagonista per la sua interpretazione di Gerda Wegener nel film del 2015 \"The Danish Girl\", di Tom Hooper accanto a Eddie Redmayne: la pellicola racconta la storia vera di Einar Wegener, marito di Gerda, il primo uomo della storia ad affrontare una chirurgia per cambiare sesso e diventare la famosa \"Lili Elbe\". Per lo stesso film ha ricevuto la candidatura al Golden Globe per la migliore attrice in un film drammatico e al premio BAFTA alla migliore attrice protagonista e ha vinto lo Screen Actors Guild Award per la migliore attrice non protagonista cinematografica.\nNel settembre dello stesso anno esce nelle sale con due nuovi film; il primo \u00e8 \"La luce sugli oceani\", adattamento dell'omonimo romanzo di M. L. Stedman, di cui \u00e8 protagonista assieme al fidanzato Michael Fassbender e a Rachel Weisz e le cui riprese si sono svolte nell'autunno del 2014. Il film viene presentato in concorso alla 73\u00aa Mostra internazionale d'arte cinematografica di Venezia; il secondo \u00e8 \"Jason Bourne\" accanto a Matt Damon e Tommy Lee Jones.\nDurante la primavera del 2016 \u00e8 impegnata nelle riprese di \"Submergence\"\",\" basato sull'omonimo romanzo di J.M. Ledgard, insieme con James McAvoy, diretto da Wim Wenders e durante l'autunno in quelle di \"Euphoria\" , diretto da Lisa Langseth, accanto ad Eva Green e prodotto dalla stessa Vikander. Nello stesso anno ha infatti fondato una casa di produzione, la \"Vikarious Productions\", insieme a Charles Collier, suo agente di lunga data.\n2017-2018.\nNel 2017 \u00e8 uscito il film \"La ragazza dei tulipani\" di Justin Chadwick, storia ambientata nel seicento olandese. Il film, in cui la Vikander recita accanto a Christoph Waltz, \u00e8 stato girato nel 2014. Nella primavera del 2017 Alicia interpreta Lara Croft nel film reboot \"Tomb Raider\", ruolo che era stato di Angelina Jolie. Per prepararsi al ruolo si \u00e8 allenata duramente con il coach Magnus Ligdb\u00e4ck per diversi mesi, mettendo su 5\u00a0kg di peso. L'uscita del film \u00e8 avvenuta nel marzo 2018, e ha avuto un discreto successo al botteghino, incassando 247.7 milioni di dollari a livello mondiale. \u00c8 inoltre protagonista di \"Freakshift\", film diretto da Ben Wheatley, le cui riprese sono iniziate nell'agosto 2017. Nel 2018 annuncia di volersi prendere un anno di pausa dalla recitazione.\nVita privata.\nDall'autunno del 2014 ha una relazione con l'attore Michael Fassbender, conosciuto sul set di \"La luce sugli oceani\". I due si sono sposati il 14 ottobre 2017 ad Ibiza. La coppia ha un figlio, nato nel 2021.\nDoppiatrici italiane.\nNelle versioni in italiano dei suoi film, Alicia Vikander \u00e8 stata doppiata da:\nDa doppiatrice \u00e8 sostituita da:"}
{"id": "4357981", "revid": "287204", "url": "https://it.wikipedia.org/wiki?curid=4357981", "title": "Felix Mantilla", "text": ""}
{"id": "4357987", "revid": "2213204", "url": "https://it.wikipedia.org/wiki?curid=4357987", "title": "Blackout di New York del 1977", "text": "Il blackout di New York del 1977 fu un black out che colp\u00ec la citt\u00e0 di New York dalla sera del 13 luglio al tardo pomeriggio del 14 luglio 1977.\nL'evento.\nIl blackout ebbe inizio intorno alle 21.30 del 13 luglio, a causa dell'avaria provocata da fulmini ad una sottostazione della compagnia \"Con Edison\" e ad alcune linee ad alta tensione, che si riverber\u00f2 a cascata su tutto il sistema di trasmissione dell'energia elettrica della citt\u00e0; \nQuasi tutta l'area urbana venne interessata dall'interruzione dell'energia elettrica, ad eccezione di alcuni quartieri del distretto del Queens, dove operava un'altra compagnia elettrica. A differenza di altri famosi episodi di \"blackout\" (come ad esempio nel 1965 e nel 2003), nel 1977 il fenomeno rimase circoscritto ai confini della citt\u00e0 e non interess\u00f2 alcuna area esterna. Alcune aree della citt\u00e0, infatti, rifornite dalla compagnia elettrica Long Island Lighting Company, non vennero invece interessate dall'oscuramento. Le procedure di emergenza vennero immediatamente attivate, tuttavia la fornitura di energia elettrica ritorn\u00f2 ai livelli normali solo durante la serata del 14 luglio.\nConseguenze.\nIl blackout colp\u00ec una New York al culmine di una lunga fase di decadenza, duramente colpita dalla delinquenza di strada (le famose \"gang\") e, proprio in quegli anni, dalle gesta criminali di David Berkowitz, assassino seriale conosciuto come \"son of Sam\"; la citt\u00e0 stava inoltre fronteggiando una seria crisi fiscale ed era colpita da alti livelli di disoccupazione. Durante le ore di oscuramento in alcuni quartieri della citt\u00e0 si scatenarono vere e proprie rivolte urbane, con scontri per le strade e razzie. I rivoltosi, per la maggior parte residenti nei quartieri poveri della citt\u00e0, scorrazzarono indisturbati per tutte le quasi 24 ore della durata del blackout, appiccando incendi (pi\u00f9 di 1.000) e danneggiando e derubando circa 1.600 esercizi commerciali.\nAlla fine dell'evento la polizia cittadina aveva effettuato circa 3.700 arresti per i vari reati commessi durante le sommosse; il bilancio finale dei danni provocati dal blackout e dai tumulti collegati fu di circa 300 milioni di dollari dell'epoca. A causa dell'interruzione della fornitura di corrente elettrica, furono chiusi anche i due principali aeroporti cittadini, \"Kennedy\" e \"La Guardia\"; analogamente venne colpito lo Shea Stadium, dove stava giocando la squadra di baseball della citt\u00e0, i Mets. Durante il blackout inoltre non funzion\u00f2 la metropolitana e vennero chiusi i tunnel per mancanza di ventilazione.\nNella cultura di massa.\n\u25cf Nel film fantascienza/commedia Men in Black del 1997 , [dal m 36:06\u201d] l'agente K (Tommy Lee Jones) spiega per \"finzione narrativa \" a Will Smith (il quale da l\u00ec a poco sarebbe diventato l'agente J ), dopo che quest'ultimo colp\u00ec per sbaglio il \" \"Great Attractor Orb\" \" [piccolo ma potente globo di energia e anomalia gravitazionale] causando un incidente negli uffici MIB, che fu proprio l'utilizzo di esso durante uno \"scherzo del Grande Attrattore\", che caus\u00f2 il \"blackout del 1977\" .\n\u25cf L'episodio viene inserito nella serie TV Hunters del 2020. Nell'arco narrativo della serie il blackout viene provocato dai nazisti come diversivo per introdurre un'arma chimica a Manhattan.\nIl blackout \u00e8 citato anche nella serie tv \"The Get Down\" prodotta da Netflix, e fa da cornice alla storia di 5 ragazzi che vivono nel quartiere del Bronx degli anni '70, in cui regnavano delinquenza e corruzione."}
{"id": "4358005", "revid": "287204", "url": "https://it.wikipedia.org/wiki?curid=4358005", "title": "Into the Blue (Moby)", "text": "Into the Blue \u00e8 un brano musicale del compositore statunitense di musica elettronica Moby, estratto come quarto singolo dal suo album in studio \"Everything Is Wrong\" e pubblicato nel 1995. \u00c8 stato scritto a quattro mani da Richard Hall e Mimi Goese, che ha fornito anche la sua voce nel pezzo e anche nella traccia di chiusura dell'album da cui proviene, \"When It's Cold I'd Like to Die\". Ha raggiunto la posizione numero 34 nella Official Singles Chart.\n\"Into the Blue\" \u00e8 un brano lento e malinconico, in netto contrasto con i precedenti singoli. Il testo parla della solitudine e del desiderio di sfuggirle, volando via in un posto migliore e felice.\n\u00c8 stato girato un videoclip del pezzo, diretto da Dani Jacobs, in cui si vede Moby vestito di azzurro che nuota in un cubo di vetro riempito d'acqua (un riferimento alla copertina di \"Everything Is Wrong\") posto in una stanza completamente blu, compreso il mobilio, in cui \u00e8 presente Mimi Goese che canta. Le scena \u00e8 alternata con la visione dei due che, con indumenti neri come da funerale, girano tristi per una citt\u00e0."}
{"id": "4358006", "revid": "837154", "url": "https://it.wikipedia.org/wiki?curid=4358006", "title": "Sandro Lopez Nu\u00f1es", "text": ""}
{"id": "4358020", "revid": "599013", "url": "https://it.wikipedia.org/wiki?curid=4358020", "title": "Between Men", "text": ""}
{"id": "4358022", "revid": "767487", "url": "https://it.wikipedia.org/wiki?curid=4358022", "title": "Renzo Biondani", "text": "Carriera.\nHa iniziato la carriera con il in quarta serie, per poi trasferirsi alla in Serie B; per un breve periodo nel 1955 \u00e8 stato inoltre tesserato del , squadra di Serie A, con cui non ha per\u00f2 mai giocato in partite ufficiali. In seguito \u00e8 andato a giocare nel , con cui ha conquistato due promozioni dalla Serie C alla Serie B. In carriera ha giocato complessivamente 57 partite in Serie B, 52 delle quali con il Foggia."}
{"id": "4358025", "revid": "729019", "url": "https://it.wikipedia.org/wiki?curid=4358025", "title": "Stazione di Stadthausbr\u00fccke", "text": "La stazione di Stadthausbr\u00fccke \u00e8 una fermata ferroviaria della citt\u00e0 di Amburgo, servita dalla S-Bahn, posta lungo il passante ferroviario sotterraneo che attraversa il centro cittadino.\nStoria.\nI lavori per la costruzione della linea sotterranea di collegamento fra la stazione centrale (Hauptbahnhof) e quella di Altona iniziarono nell'ottobre del 1967. Il 1\u00ba giugno 1975, con l'entrata in vigore dell'orario estivo, la stazione Stadthausbr\u00fccke, ubicata sulla tratta fra la stazione centrale e quella di Landungsbr\u00fccken, venne aperta al traffico.\nStrutture e impianti.\nLa stazione, sotterranea, \u00e8 del tipo a banchina centrale che serve i 2 binari di corsa e dispone di due uscite. L'impianto non risulta accessibile alle persone disabili, poich\u00e9 priva di accessori n\u00e9 di percorsi tattili per ipovedenti. In caso di guerra, lo stesso \u00e8 predisposto per la funzione di rifugio per 4.500 persone, analogamente alle stazioni di Reeperbahn e Harburg-Rathaus.\nMovimento.\nLa stazione \u00e8 servita dai treni delle linee S1, S2 e S3 della S-Bahn di Amburgo. Sul binario 1 sostano i treni in direzione di Wedel (S1), Hamburg-Altona (S2) e Pinneberg (S3); il binario 2 ospita invece le corse dirette a Poppenb\u00fcttel (S1), Bergedorf (S2) e Stade (S3) transitanti per la stazione centrale di Amburgo.\nServizi.\nL'impianto \u00e8 impresenziato, ma sono presenti colonnine per richiesta di informazioni e chiamate di emergenza, nonch\u00e9 alcune biglietterie automatiche."}
{"id": "4358029", "revid": "599013", "url": "https://it.wikipedia.org/wiki?curid=4358029", "title": "The Stepping Stone", "text": ""}
{"id": "4358034", "revid": "599013", "url": "https://it.wikipedia.org/wiki?curid=4358034", "title": "Bruno Ducati", "text": "Carriera.\nDopo aver disputato 17 partite in Serie C con il Lecco (con cui ha ottenuto una promozione in Serie B) e 17 partite in Serie B con il , il 19 ottobre 1958 ha esordito in Serie A in Milan-Alessandria (5-1); con la squadra rossonera ha vinto uno scudetto nel 1959 e due Tornei di Viareggio (1957 e 1959). Tra il 1963 ed il 1965 ha giocato 38 partite in Serie B con la maglia del alternandosi come titolare tra i pali con Luciano Masiero, per poi chiudere la carriera al Siracusa nelle serie inferiori fra Serie C e Serie D."}
{"id": "4358042", "revid": "1793900", "url": "https://it.wikipedia.org/wiki?curid=4358042", "title": "Richard Nixon Presidential Library and Museum", "text": "La Richard Nixon Presidential Library and Museum \u00e8 una biblioteca presidenziale dedicata a Richard Nixon, 37\u00ba Presidente degli Stati Uniti.\nSi trova a Yorba Linda, la citt\u00e0 della California dove Richard Nixon nacque nel 1913 e dove trascorse la sua infanzia. Copre un'area di 3,6 ha e comprende un museo di 4.800 m2 dove sono conservati documenti e oggetti della sua carriera politica. Nixon fu Vice Presidente degli Stati Uniti dal 1953 al 1961, durante i due mandati della presidenza Eisenhower, e Presidente dal 1969 al 1974.\nLa biblioteca fu inaugurata ufficialmente il 19 luglio 1990. Erano presenti l'ex-presidente Nixon e la First Lady Pat Nixon, il presidente in carica George H. W. Bush, gli ex-presidenti Gerald Ford e Ronald Reagan, e le loro mogli, Barbara Bush, Betty Ford e Nancy Reagan. Circa 50.000 persone arrivarono a Yorba Linda per la cerimonia.\nInizialmente chiamata \"Richard Nixon Library &amp; Birthplace\", \u00e8 diventata patrimonio federale in luglio 2007, ed \u00e8 una delle 12 biblioteche presidenziali amministrate dalla \"National Archives and Records Administration\" (NARA), un'agenzia del Governo degli Stati Uniti.\nLa biblioteca vera e propria, la \"Nixon Library\" (aperta al pubblico in marzo 1994) conserva circa 46 milioni di pagine di documenti ufficiali della Casa Bianca durante l'amministrazione Nixon. Sono presenti inoltre tutti i documenti e carteggi di Nixon dei periodi precedente e seguente alla sua presidenza. \n \nIl complesso comprende la casa natale di Nixon, che fu costruita da suo padre ed \u00e8 ora classificata come National Historic Landmark, con a fianco il luogo di sepoltura del Presidente e della First Lady Pat Nixon.\nSono permanentemente esposti in pubblico vari memorabilia della carriera di Richard Nixon, tra cui l'elicottero presidenziale, un SH-3A \"Sea King\". L'elicottero, denominato Army One quando trasportava il presidente, rimase a servizio della Casa Bianca dal 1961 al 1976, trasportando anche i presidenti Kennedy, Johnson e Ford, oltre a numerosi capi di stato e di governo in visita negli Stati Uniti."}
{"id": "4358050", "revid": "92723", "url": "https://it.wikipedia.org/wiki?curid=4358050", "title": "Episodi di Cougar Town (quarta stagione)", "text": "La quarta stagione della serie televisiva Cougar Town \u00e8 stata trasmessa in prima visione assoluta negli Stati Uniti d'America da TBS dall'8 gennaio al 9 aprile 2013. L'emittente trasmette la serie per la prima volta a partire da questa stagione, dopo averne acquisito i diritti dalla ABC il 10 maggio del 2012.\nIn Italia la stagione \u00e8 stata trasmessa in prima visione su Fox Life, canale satellitare della piattaforma Sky, dal 21 agosto al 2 ottobre 2013.\nDepressione domenicale.\nTrama.\nLa vita \u00e8 dolce per gli sposi novelli Jules e Grayson: o meglio, lo sarebbe se Ellie non ammonisse Grayson di non creare precedenti, sostenendo che quello che si fa nella prima settimana di matrimonio poi diventa un'abitudine perenne. Davanti all'obbligo di fare il caff\u00e8 ogni mattina alla moglie e di riempirle il bicchiere di vino, Grayson protesta; l'atmosfera tesa causa qualche problema a Jules, che prima si rifugia da Lynn e poi finisce col fare un brutto sogno, in cui il marito flirta con una bella ragazza al bar. Il pensiero di quanto accaduto in sogno causa a Jules una depressione latente, che trascina tutta la compagnia del cul de sac in un turbine di tristezza. Laurie \u00e8 triste perch\u00e9 Wade sar\u00e0 in Afghanistan per un altro anno, Travis si vergogna per quanto \u00e8 accaduto a Napa, Bobby insegna al figlio a scappare dai problemi piuttosto che affrontarli. Spinto da Ellie, che lo aiuta a capire come Jules sia il cuore pulsante del gruppo di amici, Grayson chiede perdono alla moglie per quanto accaduto in sogno e cos\u00ec facendo l'equilibrio viene presto ristabilito. Mentre Andy ha una pazza notte di sesso con Ellie, profondamente addormentata, Laurie chiede a Travis di parlare dei suoi sentimenti verso di lei.\nDevo sapere.\nTrama.\nGrayson, Bobby ed Andy provano a farsi crescere i baffi come Tom Selleck. L'esperimento ha un gran successo: il nuovo look di Grayson comincia ad attirare al suo pub tanti ragazzi gay. Laurie stuzzica l'amico, tacciandolo di omofobia, finch\u00e9 Grayson non si lancia in un commovente discorso sulla tolleranza che per\u00f2 non viene gradito dagli avventori del bar. Jules consente a Travis di cancellare le serate in famiglia, dicendo al figlio di non volerlo forzare, e gli permette di tornare a casa solo quando abbia realmente voglia di stare con la famiglia. Dopo dieci giorni senza nessuna traccia del ragazzo, Jules lo cerca fino al campus, scoprendo che il ragazzo vede pi\u00f9 volentieri Bobby che lei. Ellie, suguendo un improvvido consiglio di Bobby, prova ad addestrare Andy come se fosse un cane per convincerlo a fare ci\u00f2 che vuole. Jules ed Andy si lanciano quindi in una proficua vendetta, dopo la quale Ellie chiede scusa al marito, rivelando di sentirsi vulnerabile, e Travis torna a frequentare casa Cobb.\nTra due mondi.\nTrama.\nJules e Grayson vanno d'amore e d'accordo in casa Cobb... forse anche troppo d'accordo. La donna, infatti, sente il bisogno di un uomo che sappia tenerle testa e desidera litigare con il marito per ravvivare l'intesa sessuale. Jules sguinzaglia allora quello che Laurie definisce il \"superpotere\" di Ellie, ossia far bisticciare chiunque. Le malignit\u00e0 di Ellie hanno stavolta come bersaglio il fatto che Jules si chiami ancora Cobb, cognome di Bobby, e rifiuti di prendere il nome Ellis, come Grayson. La coppia litiga e finisce col fare l'amore, ma fatica a riappacificarsi, finch\u00e9 Jules non accetta di cambiare cognome almeno sulla patente. Travis, intanto, vuole sapere da Laurie quale sia il suo \"superpotere\", dato che per la donna ogni membro del cul de sac ne ha uno. Per scroccare un caff\u00e8 al bar, Bobby si inventa di chiamarsi Ron Mexico: il suo nuovo nome gli conferisce una gran personalit\u00e0, tant'\u00e8 vero che l'uomo decide di farsi chiamare sempre cos\u00ec, con gran disappunto di Andy che lo esorta ad essere sempre s\u00e9 stesso.\nAvrei dovuto immaginarlo.\nTrama.\nDopo l'ennesimo tentativo di attirare l'attenzione di Jules, Tom sparisce e non viene pi\u00f9 visto nei dintorni del \"cul de sac\". Jules e Laurie per caso scoprono che Tom ha una bella fidanzata: sospettando che la donna stia con il medico solo per interesse, le due amiche la seguono e arrivano perfino ad intrufolarsi in casa del vicino. Quando la donna le scopre, Jules e Laurie la accusano di essere una ladra: Tom inizialmente difende la fidanzata, salvo poi cacciarla nel momento in cui scopre che gli ha rubato un orologio. Impietosita, Jules invita il vicino ad entrare, arrivando pure a farlo accomodare sul divano e ad offrirgli un bicchiere di vino con il resto della compagnia del \"cul de sac\". Dopo l'ennesimo appuntamento fallito, Bobby comincia a chiedersi cosa c'\u00e8 che non va in lui: durante un \"finto appuntamento\" Ellie scopre che le maniere di Bobby a tavola sono alquanto scarse. La donna tenta perci\u00f2 di insegnare il galateo all'amico, inizialmente ottenendo solo di offenderlo. Nel mentre, Andy e Grayson portano avanti una ribellione contro le \"regole delle ragazze\" decise dalle loro volubili mogli e amiche.\nRincorrere un sogno.\nTrama.\nIl problema principale della compagnia del \"cul de sac\" \u00e8 in questo momento il lavoro: gli affari di Jules non vanno benissimo e la donna sospetta che l'agente immobiliare non sia proprio la sua professione, chiedendosi se nella vita avrebbe mai potuto fare altro. Laurie e Travis, millantando di essere gli artisti della compagnia, si prendono gioco di Andy e del suo \"noioso\" lavoro di agente finanziario; l'uomo, esasperato, comincia a fotografare soggetti con lo smartphone e a sostituire i \"cupcake\" di Laurie, dimostrando cos\u00ec di essere in grado di \"fare arte\" nonostante la sua professione non esattamente creativa. Jules decide di andare al pub a lavorare con Grayson, ma dopo poche ore il marito le chiede di tornare in ufficio, desiderando di avere del tempo per s\u00e9. La povera Jules, di conseguenza, torna all'agenzia e conclude un ottimo affare, ritrovando la motivazione per il suo lavoro. Nel mentre, Bobby ed Ellie hanno una parentesi come venditori ambulanti (e abusivi) di \"hamburger\": \u00e8 un'ottima occasione per la donna di sfogare il proprio cinismo e la propria acidit\u00e0, diventando in poco tempo l'attrazione del \"food truck\". \nL'insonnia.\nTrama.\nDurante una partita di hockey, Grayson viene ferito da una pallonata in faccia: le labbra e il viso si gonfiano a tal punto da rendere ai due coniugi impossibile baciarsi. Jules \u00e8 insoddisfatta e la sua frustrazione si traduce in insonnia: la donna non riesce a dormire, creando problemi a tutti gli abitanti del quartiere. Il povero Grayson viene continuamente svegliato per tenerle compagnia, Travis si vede rovinare un appuntamento dalla madre che gli piomba in casa durante la notte, Tom e Andy vengono tenuti svegli quando Jules decide di prendere un sonnifero e passa la notte in uno stato simile all'ubriachezza, non ricordando nulla la mattina successiva. Bobby, per San Valentino, regala a Grayson un \"manuale d'istruzioni\" per Jules, con tanti consigli sulla vita di coppia: Grayson inizialmente si offende e restituisce il quaderno a Bobby, ma se ne pente quando Travis gli fa notare che il padre ha scritto tutto dopo la fine del matrimonio, in modo da non rovinare tutto un'altra volta se gli si fosse presentata l'occasione. Il manuale \u00e8 dunque un grande atto di amicizia e Grayson trova immediatamente la soluzione all'insonnia di Jules: basta ricominciare a baciarla e tutto si risolve. Andy, nel mentre, decide di spendere tutti i \"coupon del sesso\" ricevuti negli anni da Ellie durante il giorno di San Valentino, con gran disappunto della donna; ma quando Ellie si rifugia da Laurie, la ragazza le fa notare quanto in realt\u00e0 sia fortunata ad avere un uomo che dopo tanti anni la desidera ancora come i primi tempi.\nIl passato ci definisce.\nTrama.\nLa casa di Grayson \u00e8 in vendita: potenziali vicini, di conseguenza, cominciano a visitare il cul de sac. Dopo aver fatto fuggire una coppia salutista e vegana, gli amici ripensano al momento in cui si sono trasferiti a Gulfhaven e conosciuti: Jules e Bobby, giovani spiantati con un figlio piccolo al seguito, erano stati inizialmente accolti malissimo da Ellie, che aveva tentato in tutti i modi di evitare i fastidiosi tentativi di Jules di fare amicizia. A sorpresa, emerge che Ellie, anni prima, era disperatamente innamorata di Andy, mentre l'uomo cercava di evitare l'argomento \"matrimonio\" per paura di impegnarsi. Jules, tuttavia, non si era fatta troppi problemi ad affrontare l'argomento con Andy, rivelandogli i desideri e le paure della fidanzata: \u00e8 dunque merito suo se i Torres si sono sposati, e l'amicizia fra Ellie e Jules \u00e8 nata proprio in questo modo. Anche Laurie deve affrontare grandi passi verso il futuro: Wade \u00e8 tornato dalla guerra e capita in Florida, ma sembra non volersene andare. Spinta da Andy, la donna, dopo un panico iniziale, decide di concedergli di restare e di fare un tentativo per verificare se la loro coppia funziona. Nel finale, viene rivelato che il primo incontro fra Jules e Grayson (o meglio, un vero e proprio scontro) \u00e8 ci\u00f2 che ha spinto la donna ad amare il vino.\nTu ed io ci incontreremo di nuovo.\nTrama.\nWade e Laurie ormai sono una coppia fissa: i due hanno deciso di andare a vivere insieme, ma la ragazza teme che la notizia possa distruggere Travis, da sempre innamorato di lei. Jules affronta l'amica e le chiede come mai non abbia mai dato una possibilit\u00e0 al ragazzo: Laurie risponde che, pur non avendo tantissimi anni di differenza, ha visto crescere Travis e non rischierebbe mai di farlo stare male. La compagnia deve ora affrontare il difficile compito di decidere chi sar\u00e0 a rivelare al ragazzo la verit\u00e0: dopo averlo scoperto per caso da Wade, Travis non fa certo i salti di gioia all'idea che Laurie vada a vivere con un altro uomo, ma riesce a metabolizzare la notizia restando saldo, senza tragedie. Ora che anche Wade \u00e8 parte della compagnia del cul de sac, a Tom, non pi\u00f9 novellino, viene assegnato un ruolo, ossia quello di \"cheerleader personale\" di Jules. Grayson si lamenta della scarsa vita sessuale fra lui e la moglie, cos\u00ec Jules decide di istituire il \"giorno del nudo\"; a causa di una serie di incidenti, tuttavia, la giornata si riveler\u00e0 tutt'altro che sexy.\nSi pu\u00f2 migliorare.\nTrama.\nChick, il padre di Jules, \u00e8 caduto da cavallo e passa qualche giorno a casa della figlia per ricevere le cure di cui ha bisogno. L'uomo \u00e8 troppo testardo per chiedere aiuto, cos\u00ec Jules deve escogitare stratagemmi psicologici per aiutarlo senza farsi scoprire. La donna, purtroppo, scopre di avere un calcolo renale: Jules cerca di nasconderlo al padre, dimostrando esattamente lo stesso orgoglio del padre, ma finir\u00e0 per espellere il calcolo fra atroci dolori proprio nel momento in cui Chick cade dal divano e non riesce pi\u00f9 a rialzarsi. Questo li porta ad un confronto padre-figlia, in cui affrontano il tema della vecchiaia e di quello che a Chick resta da vivere. Travis, per dimenticare Laurie, decide di reinventarsi playboy: Grayson e Bobby lo aiutano, inizialmente con scarsi risultati. Durante un'uscita a quattro con i Torres, Laurie vede Travis con un'altra ragazza e si imbestialisce, dando luogo a una gelosia inaspettata: Wade, a malincuore, si rende conto che la fidanzata \u00e8 troppo concentrata sul ragazzo e che quindi non lo ama. Decide quindi di lasciarla e andarsene da Gulfhaven, mentre la povera Laurie rimane sola tra tristezza, gelosia e tanti dubbi.\nTutti hanno un caveau.\nTrama.\nDopo essersi completamente dimenticato della sua candidatura (ed essersi pure perso la notizia della vittoria), Andy si scopre improvvisamente il nuovo sindaco di Gulfhaven. Il primo, difficile compito istituzionale \u00e8 calmare Laurie: la ragazza, completamente disorientata dalla fine della storia con Wade e dai sentimenti confusi per Travis, perde molto facilmente le staffe, arrivando a urlare e distruggere oggetti per un nonnulla. Durante una seduta con Lynn, Jules viene colpita dall'idea che ci siano dei segreti all'interno della compagnia del \"cul de sac\" che non le vengono svelati: tutti gli amici, perfino Ellie e Grayson, hanno fra loro un \"caveau\", ossia un segreto di cui entrambi sono a conoscenza, ma che nessuno dei due riveler\u00e0. Jules invita Lynn a uscire con loro solo per sostenere la tesi che i caveau non servano, creando una crisi nell'instabile psicoterapeuta. Intanto, Bobby porta Travis a godersi una \"vacanza\" al supermercato Target Market, dove ha una \"storiella estiva\" della durata di un pomeriggio con la donna dei suoi sogni. \nSindaci e dodgeball.\nTrama.\nGrayson iscrive tutta la compagnia del cul de sac ad un torneo di dodgeball, con grande sconforto di Jules: la donna acconsente a malincuore per accontentare il marito, ma diventer\u00e0 inaspettatamente l'elemento vincente del team. Bobby annuncia di trovarsi molto bene con \"Riggs\", il suo nuovo surfing partner, fino a suscitare la gelosia di Andy: il nuovo sindaco si rende presto conto che \"Riggs\" in realt\u00e0 si chiama Lisa ed \u00e8 una donna. Riggs e Bobby si trovano talmente bene insieme che Andy e Travis si convincono che i due formerebbero la coppia perfetta: cercano quindi di creare le occasioni per far nascere una storia, ma Bobby confida loro di avere paura. Dopo qualche resistenza, tuttavia, l'uomo si lascia andare e i due si baciano. Andy prende il suo nuovo ruolo istituzionale molto sul serio, tanto che la compagnia istituisce una penitenza per tutte le volte che l'uomo pronuncer\u00e0 la parola \"sindaco\". Ellie intenta una guerra con una quattordicenne, rea di aver catturato l'attenzione di Andy nonostante la giovane et\u00e0, e si preoccupa che, curandosi poco, il marito non la trovi pi\u00f9 sexy. Grayson e Jules combattono contro un'invasione di gabbiani, causata da Bobby. \nA proposito di vecchiaia.\nTrama.\nLa casa di Grayson \u00e8 finalmente stata venduta: i nuovi vicini sono Ann e Norman McCormack, un'attempata coppia che esprime da subito la volont\u00e0 di fare amicizia con i vicini. Jules, inizialmente scettica, trascina la compagnia del \"cul de sac\" a una cena con i nuovi amici. Nonostante l'iniziale riluttanza, presto Jules, Grayson, Ellie e Laurie si rendono conto che vi sono diversi lati positivi. Prima di tutto, andare a letto alle 9 di sera regala una grande sensazione di riposo la mattina dopo; Norman, inoltre, \u00e8 quasi sordo, per cui pu\u00f2 permettersi di non capire ci\u00f2 che la gente gli dice e rispondere ammiccando. I quattro cominciano quindi a fare una vita da pensionati, finch\u00e9 non scoprono Ann e Norman a fare sesso nel letto di Jules e Grayson. L'arzilla coppia riveler\u00e0 loro di essere scappata da una casa di riposo per la noia e di volere attorno a s\u00e9 gente giovane per conservare la dinamicit\u00e0, ma di essere stati molto delusi nello scoprire che i vicini si sentivano molto pi\u00f9 vecchi di loro. A Gulfhaven c'\u00e8 un'invasione di serpenti e Andy, Bobby e Riggs vanno a caccia degli animali (pur essendo tutti spaventati), nella speranza di fare fortuna. Il tutto frutta loro solamente sei dollari e Bobby, depresso dopo l'ennesimo tentativo andato a vuoto, cambia nome alla barca e si decide finalmente a iniziare una relazione pi\u00f9 seria con Riggs. Travis, intanto, organizza un torneo di \"Penny Can\" a casa sua ed \u00e8 in cerca del partner ideale: viene cos\u00ec raggiunto da Laurie, i cui sentimenti ormai sono chiari ma che la ragazza ha paura di affrontare.\nCriminali si diventa.\nTrama.\nL'episodio, ispirato a \"Breakfast Club\", fa parlare le \"voci interiori\" dei personaggi, consentendo di sentire direttamente i loro pensieri come delle voci fuori campo. Jules scopre che tutti, nella compagnia, hanno avuto delle brevi disavventure con la legge in giovent\u00f9: a parte i ben noti trascorsi di Laurie, anche Grayson ed Ellie si sono messi nei pasticci per delle notti brave o dei piccoli furti. La donna si sente ancora una volta in difetto per la sua giovent\u00f9 mancata e decide di rimediare. Bobby e Laurie portano quindi Jules in un supermercato, ordinandole di rubare qualcosa; la donna non riesce a portare a termine il crimine, ma presto Bobby viene beccato a mangiare nel reparto del cibo e Laurie viene scoperta con un phon non pagato. I tre finiscono quindi rinchiusi nel ripostiglio, in attesa di capire il da farsi. Grayson scopre che sul suo pub girano tante recensioni negative, il pi\u00f9 delle quali lo attaccano personalmente a causa del suo sguardo pieno di disprezzo; l'uomo si rivolge all'unica persona a lui affine, Ellie, senza sapere che l'autrice delle recensioni \u00e8 proprio lei. Quando i \"criminali\" vengono liberati, Jules riesce nell'impresa di rubare la penna al direttore del supermercato, confidando poi a Laurie di rimpiangere solamente le cose che non ha fatto in passato. Questa frase fa riflettere Laurie, che si precipita a casa di Travis e confessa al ragazzo i suoi sentimenti.\nLa vacanza.\nTrama.\nTutta la gang si decide ad andare in vacanza assieme: il luogo perfetto scelto sono le Bahamas. Tutti si preparano a partire: Chick arriva a casa di Jules per trascorrere qualche giorno a Gulfhaven durante l'assenza della figlia e Bobby affida Travis-cane alla fidanzata Riggs. I problemi tuttavia non mancano: Ellie rivela a Bobby che il cane in realt\u00e0 lo usa solo per procurarsi da mangiare, mentre Jules scopre che Chick non si sottopone a un controllo medico da anni. Nel mentre, Travis e Laurie hanno ormai ufficializzato di provare dei sentimenti l'uno per l'altra, ma non riescono proprio ad aggiungere la fisicit\u00e0 al loro rapporto, trasformando cos\u00ec l'amicizia in una relazione. Ognuno risolve i problemi a suo modo: Bobby ha uno straziante saluto con Travis-cane, dove l'animale lo rincorre, triste per la partenza del padrone, mentre Jules riesce con uno stratagemma a portare Chick dal dottore. L\u00ec purtroppo li attende una brutta sorpresa: in realt\u00e0, Chick si \u00e8 sottoposto a un controllo medico poco tempo prima, ma lo aveva dimenticato. Durante questa visita, era infatti emerso che l'uomo \u00e8 affetto dalla malattia di Alzheimer e potrebbe peggiorare presto. Tristi per le brutte notizie, la gang decide di non rinunciare alle vacanze, ma semplicemente di cambiare location: \u00e8 proprio cos\u00ec, infatti, che tutti, Chick compreso (meno il povero Tom, in volo verso le Bahamas) arrivano a Los Angeles...\nAma e andrai lontano.\nTrama.\nAncora un po' sconvolti per la diagnosi di Chick, gli amici del cul de sac, raggiunti in fretta e furia da Tom, arrivano a Los Angeles. Travis e Laurie, determinati a portare la loro relazione sul piano fisico, fanno di tutto per rimanere da soli: purtroppo anche solo l'impresa di baciarsi sembra essere impossibile. Un elemento disturbatore (che sia un evento accidentale o lo stesso Bobby) \u00e8 sempre presente e finisce con il rimandare il bacio tanto atteso. I due giovani, alla fine, si convincono che il destino e l'universo stiano cercando di separarli e decidono di lasciar perdere. Jules, per contrastare la malattia, vuole rendere la vacanza a Hollywood indimenticabile per il padre: quando Chick le confida di aver sempre sognato di ballare con Tippi Hedren, la donna assolda gli amici per trovare l'attrice e realizzare il suo sogno. Andy, intanto, rimane male nello scoprire che nessuno riconosce le sue origini latine, di conseguenza non riesce a far funzionare la cosiddetta \"latino-connection\" che gli consentirebbe di trovare l'aiuto che cerca. Proprio grazie al suo spirito di convincimento, per\u00f2, gli amici riescono a trovare Tippi e a portarla a ballare con Chick. Nello stesso momento, Travis e Tom stanno cercando un musicista per la serata: quando si imbattono in un artista di strada (Joshua Radin) che comincia immediatamente a suonare, compare Laurie. I due finalmente, in una bellissima cornice, realizzeranno quel primo bacio tanto atteso. Per finire, appena tornati a Gulfhaven Grayson rompe accidentalmente Big Lou: Jules \u00e8 disperata, ma presto l'enorme bicchiere viene rimpiazzato da un vaso da fiori trafugato a Los Angeles, che viene ribattezzato, in onore della serata, Big Tippi."}
{"id": "4358059", "revid": "1305772", "url": "https://it.wikipedia.org/wiki?curid=4358059", "title": "Lusignano (disambigua)", "text": "Lusignano si pu\u00f2 riferire a:"}
{"id": "4358063", "revid": "599013", "url": "https://it.wikipedia.org/wiki?curid=4358063", "title": "The Payment", "text": ""}
{"id": "4358071", "revid": "72396", "url": "https://it.wikipedia.org/wiki?curid=4358071", "title": "Containerizzazione", "text": "La containerizzazione \u00e8 un'operazione di stivaggio della merce in contenitori marittimi (o \"container intermodali\", \"shipping container \", \"container ISO\", etc.) o in contenitori aerei. Pi\u00f9 in generale ci si riferisce al sistema di trasporto merci basato su container, in particolare nel settore dei trasporti marittimi. I contenitori vengono realizzati con dimensioni standard, e possono essere caricati e scaricati, impilati, trasportati in modo efficiente su lunghe distanze, e trasferiti da un mezzo di trasporto a un altro, come navi portacontainer, ferrovie e camion, senza essere aperto. Il sistema si \u00e8 sviluppato dopo la seconda guerra mondiale, portando a una significativa riduzione dei costi trasporto, danneggiamenti della merce e furti, sostenendo un notevole aumento del commercio internazionale. Ovviamente per alcuni prodotti sfusi si rende impraticabile la containerizzazione.\nL'uso del container.\nIl contenitore \u00e8 apparso negli anni cinquanta negli Stati Uniti. Ce ne sono di diverse dimensioni, ma la standardizzazione internazionale ha portato alla diffusione dei container da 20' (venti piedi: 6,058 m) e da 40' (quaranta piedi: 12,192 m). Nella standardizzazione il container da 20 piedi \u00e8 considerata l'unit\u00e0 di misura base delle movimentazioni, definita come unit\u00e0 equivalente a 20 piedi, in inglese Twenty-Foot Equivalent Unit, \"TEU\". Il sistema si \u00e8 sviluppato dopo la seconda guerra mondiale, portando a una significativa riduzione dei costi di trasporto, dei furti e dei danneggiamenti dovuti alla manipolazione dei prodotti durante il trasporto. La riduzione della movimentazione dei singoli prodotti ha portato un notevole aumento del commercio internazionale. La catena di distribuzione \u00e8 stata semplificata, il prodotto rimane all'interno del contenitore sin dalla partenza dal produttore sino al cliente finale. Il contenitore verr\u00e0 movimentato in modo automatizzato e standardizzando con specifici mezzi di movimentazione. Questi contenitori sono principalmente destinati al trasporto delle manifatture, ma possono anche trasportare altri prodotti: come frutta e verdura, prodotti alimentari finiti, liquidi o automobili, utilizzando specifici contenitori - tipo cisterne, refrigeratori o altro - ma sempre di dimensioni standard. Le spedizioni nei container vengono gestite in base a chi carica la merce: merce con un unico destinatario e merce con pi\u00f9 di un destinatario finale.\nNolo container a pieno carico.\nQuando la spedizione avviene in modo che la merce debba essere ricevuta da un unico destinatario si parla di contenitore a carico completo \"(full container load: FCL)\". Le spedizioni di container in FCL sono solitamente preferite preparate da chi ha grosse quantit\u00e0 da spedire per un unico ricevitore. Il container FCL non designa un contenitore caricato per il peso o volume massimo consentito, ma FCL significa che vi \u00e8 un unico mittente.\nNolo container a carico parziale.\nLa spedizione pu\u00f2 avvenire non in esclusiva. Per questo il noleggio del container pu\u00f2 anche essere organizzato in maniera da prevedere pi\u00f9 destinatari. In questo caso si parla di container a carico parziale \"(less than container load: LCL)\". Quindi se \u00e8 la merce da spedire non \u00e8 abbastanza da riempire un contenitore standard di carico, si procede con il raggruppamento del carico con altre partite per la stessa destinazione in una \"Container freight station (CFS)\".\nIl terminal container.\nPoich\u00e9 la logistica mondiale si basa sul container, i maggiori porti si sono adattati a questo nuovo mezzo di trasporto creando terminal dedicati per il carico e lo scarico di container, e il loro trasferimento su treni o camion. Alcuni porti internazionali sono diventati i cosiddetti hub, vale a dire, le aree di concentrazione dei contenitori su rotte a scala nazionale o internazionale. Si movimentano i contenitori sui grandi porti che forniscono linee regolari tra i diversi porti principali in diversi continenti, soprattutto in Sud-est asiatico, Europa e Nord America. I contenitori sono portati o prelevati da questi hub verso altri terminal pi\u00f9 piccoli. I porti di Singapore, Hong Kong, Rotterdam, Anversa e Los Angeles sono diventati centri leader a livello mondiale di contenitori in transito, movimentando diversi milioni di container all'anno.\nProblematiche.\nCosti del carburante.\nLa containerizzazione, aggiungendo la tara del container, aumenta i costi del carburante e riduce la capacit\u00e0 di trasporto del mezzo di trasporto (treno, camion o nave) stesso. Per ovviare a parte del problema, in alcune zone per lo pi\u00f9 negli Stati Uniti d'America, Canada, Australia e India si \u00e8 avuta la tendenza a trasportare i container impilati, in particolar modo tramite ferrovia, impilandoli su due livelli. Questo sistema non pu\u00f2 essere adottato in altri sistemi ferroviari, visto l'enorme ingombro.\nRischi.\nI contenitori sono potenzialmente soggetti al contrabbando, poich\u00e9 la stragrande maggioranza dei contenitori non sono sottoposti a controllo a causa del loro elevato numero. Negli ultimi anni ci sono stati numerosi problemi, in quanto possono essere utilizzati per il trasporto di terroristi o materiali per il terrorismo. Il governo degli Stati Uniti d'America ha istituito la Container Security Initiative (CSI), al fine di garantire che i container ad alto rischio vengano esaminati o scansionati, preferibilmente, al porto di partenza.\nContainer vuoti.\nI container possono essere riutilizzati moltissime volte, caricandoli con nuove merci verso una nuova destinazione subito dopo essere stati svuotati del precedente carico. Questo tuttavia non \u00e8 sempre possibile: in alcuni casi, il costo di trasporto di un contenitore vuoto in un luogo dove pu\u00f2 essere riutilizzato \u00e8 considerato superiore al valore del contenitore utilizzato. Le compagnie marittime e le societ\u00e0 di leasing di container sono diventati esperti nel riposizionamento dei contenitori vuoti da aree a domanda bassa o nulla, come la costa orientale statunitense, ad aree di forte domanda, come la Cina. Tuttavia, i contenitori danneggiati o ritirati possono anche essere riciclati per dar forma di architettura con i container, o per il recupero dell'acciaio di cui sono fatti."}
{"id": "4358072", "revid": "729019", "url": "https://it.wikipedia.org/wiki?curid=4358072", "title": "Savoia-Marchetti S.78", "text": "Il Savoia Marchetti S.78 era un idrovolante a scafo centrale, monomotore biplano a struttura lignea, prodotto dall'azienda italiana Savoia-Marchetti nei primi anni trenta.\nDerivava dal precedente Savoia-Marchetti S.62, da cui differiva principalmente per il motore pi\u00f9 potente, le ali e altre modifiche minori, ma, essendo la sua configurazione ormai datata, ebbe un minor successo del predecessore venendo impiegato dalla sola Regia Aeronautica nel ruolo di ricognitore e bombardiere marittimo, finendo per essere comunque l'ultimo biplano utilizzato in questo ruolo in Italia.\nA causa delle prestazioni non pi\u00f9 al passo con i tempi, gi\u00e0 a met\u00e0 degli anni trenta era in corso di sostituzione con il CANT Z.501. Gli ultimi esemplari vennero utilizzati per il soccorso in mare."}
{"id": "4358078", "revid": "8660", "url": "https://it.wikipedia.org/wiki?curid=4358078", "title": "DuJuan Harris", "text": "Carriera professionistica.\nJacksonville Jaguars.\nHarris firm\u00f2 coi Jacksonville Jaguars come free agent non scelto nel Draft 2011. Nella stagione 2011 disput\u00f2 cinque partite, nessuna come titolare, correndo 42 yard su 9 tentativi. Il 25 agosto 2012 fu svincolato.\nPittsburgh Steelers.\nIl 27 agosto 2012, Harris firm\u00f2 coi Pittsburgh Steelers solo per essere svincolato quattro giorni dopo.\nGreen Bay Packers.\nIl 24 ottobre 2012, Harris firm\u00f2 per far parte della squadra di allenamento dei Green Bay Packers. Prima di firmare aveva trascorso una settimana come venditore d'auto in una rivendita Chrysler-Jeep-Dodge di Jacksonville. Il 1\u00ba dicembre 2012, Harris fu promosso nel roster attivo dei Packers. Segn\u00f2 il suo primo touchdown nella NFL in 9 dicembre nella vittoria 27-20 sui Detroit Lions. Il 5 gennaio 2013, nel primo turno di playoff contro i Minnesota Vikings, Harris totalizz\u00f2 100 yard tra corse e ricevute segnando un touchdown nella vittoria dei Packers 24-10. La stagione di Green Bay si chiuse con la sconfitta nel turno successivo contro i San Francisco 49ers con Harris che corse 53 yard e segn\u00f2 un altro touchdown.\nIl 27 agosto 2013, Harris fu inserito in lista infortunati dopo essersi infortunato nuovamente al ginocchio nella terza gara di pre-stagione contro i Seattle Seahawks. A causa di tale infortunio, il giocatore salt\u00f2 l'intera stagione 2013. Tornato a disposizione nella stagione 2014, Harris prese parte a 15 partite senza mai scendere in campo come titolare, collezionando 64 yard su corsa ed 11 su ricezione\nMinnesota Vikings.\nIl 19 marzo Harris firm\u00f2 con i Minnesota Vikings un contratto annuale del valore di 660.000 dollari.\nNew Orleans Saints.\nIl 14 settembre 2015, Harris firm\u00f2 con la squadra di allenamento dei New Orleans Saints.\nSeattle Seahawks.\nIl 23 novembre 2015, Harris firm\u00f2 con la squadra di allenamento dei Seattle Seahawks. La settimana successiva fu promosso nel roster attivo. Nel quattordicesimo turno gioc\u00f2 quasi tutta la partita contro i Ravens a causa dell'infortunio del titolare Thomas Rawls, venendo liminato a 42 yard corse in 18 tentativi."}
{"id": "4358079", "revid": "125980798", "url": "https://it.wikipedia.org/wiki?curid=4358079", "title": "Stefano Liberti", "text": "Biografia.\nEx giornalista de il manifesto, ha pubblicato i suoi reportage su diverse riviste italiane (Geo, L'Espresso, Ventiquattro) ed estere (El Pa\u00eds semanal, Le Monde diplomatique).\nNel 2004 ha pubblicato, insieme a Tiziana Barrucci, \"Lo Stivale meticcio - L'immigrazione in Italia oggi\" per i tipi di Carocci Editore.\nNel 2007 \u00e8 stato il primo giornalista a incontrare i tre tecnici Eni ostaggi del Movimento per l'Emancipazione del Delta del Niger (Mend) in Nigeria. Li ha intervistati e ha diffuso sul TG1 un video in cui lamentavano di essere stati abbandonati. Nel 2007 ha vinto il Premio Luchetta come miglior giornalista italiano sezione Quotidiani e periodici.\nNel 2009 ha vinto il premio Indro Montanelli per la scrittura con il libro \"A sud di Lampedusa\" (minimum fax), in cui raccontava i suoi cinque anni di viaggio sulle rotte dei migranti dall'Africa all'Europa. Nel 2010 ha vinto il premio L'Anello Debole con il reportage \"L'inferno dei bimbi stregoni\", girato a Kinshasa nel maggio 2009 che racconta il fenomeno dei bambini accusati di stregoneria e abbandonati dalle famiglie.\nNel 2011, ha pubblicato per Minimum fax il libro \"Land grabbing\", sull'accaparramento delle terre su scala mondiale. . Sempre in quell'anno, ha seguito le varie fasi della guerra in Libia e, insieme a una troupe della CNN e ai due colleghi Gabriele Del Grande e Alfredo Bini, .\nCome regista ha lavorato tra il 2007 e il 2008 al programma televisivo C'era una volta di Rai 3. Nel 2012 ha realizzato insieme ad Andrea Segre il documentario \"Mare chiuso\".\nNel 2016 ha pubblicato il libro \"I signori del cibo. Viaggio nell'industria alimentare che distrugge il pianeta\" (Minimum Fax).\nNel 2019 insieme a Fabio Ciconte, direttore dell'associazione ambientalista Terra! Onlus e portavoce della campagna FilieraSporca contro lo sfruttamento del lavoro in agricoltura, pubblica per Laterza editore il libro \"Il grande carrello - Chi decide cosa mangiamo\", un viaggio nella grande distribuzione organizzata del cibo, dando seguito alle inchieste sulle filiere agroalimentari."}
{"id": "4358088", "revid": "481666", "url": "https://it.wikipedia.org/wiki?curid=4358088", "title": "The Last Act", "text": ""}
{"id": "4358089", "revid": "446353", "url": "https://it.wikipedia.org/wiki?curid=4358089", "title": "Su\u014d (nave da battaglia)", "text": ""}
{"id": "4358092", "revid": "729019", "url": "https://it.wikipedia.org/wiki?curid=4358092", "title": "Andr\u00e9s Pico", "text": "Fu un Californio e comandante militare durante la guerra messicano-statunitense. Divenne anche Governatore dell'Alta California nel 1847.\nBiografia.\nAndr\u00e9s Pico nacque nel 1810 a San Diego nella California spagnola nel Vicereame della Nuova Spagna. Fu uno dei vari figli di Jos\u00e9 Mar\u00eda Pico e Mar\u00eda Eustaquia L\u00f3pez entrambi di origine Nativa Americana, Spagnola ed Africana. Fu inoltre il fratello minore del governatore P\u00edo Pico.\nNel 1845 in base alla legge per la secolarizzazione dei beni della Chiesa, suo fratello il governatore P\u00edo Pico concesse ad Andr\u00e9s Pico ed al suo socio Juan Manso un contratto di locazione della durata di nove anni per le terre della missione di San Fernando Rey de Espa\u00f1a che comprendeva quasi tutta la San Fernando Valley.\nDurante la guerra messicano-statunitense, Andr\u00e9s Pico comand\u00f2 le forze messicane. Nel 1846 Pico condusse un attacco contro le forze comandate dal generale americano Stephen Watts Kearny nella Battaglia di San Pasqual, assestando a Kearny un duro colpo. \nNel 1847, Pico Andr\u00e9s fu nominato Governatore della Alta California.\nIl 13 gennaio 1847 firm\u00f2 il trattato di Cahuenga con il comandante americano tenente colonnello John C. Fremont.\nAndr\u00e9s Pico fu anche uno dei firmatari del Trattato di Guadalupe Hidalgo del 1848 dove tutto il territorio messicano della Alta California venne ceduto agli Stati Uniti.\nMor\u00ec a Los Angeles nel 1876."}
{"id": "4358098", "revid": "120676041", "url": "https://it.wikipedia.org/wiki?curid=4358098", "title": "Kypello Kyprou 2012-2013", "text": "La Kypello Kyprou 2012-2013 fu la 71\u00aa edizione della coppa nazionale cipriota. Il torneo \u00e8 iniziato il 31 ottobre 2012 ed \u00e8 terminato il 22 maggio 2013.\nL' ha vinto il titolo per la settima volta nella sua storia."}
{"id": "4358099", "revid": "1305772", "url": "https://it.wikipedia.org/wiki?curid=4358099", "title": "Fondo unico di giustizia", "text": "Il Fondo unico di giustizia \u00e8 un fondo a disposizione del governo italiano, gestito da Equitalia Giustizia S.p.A..\nStoria.\nIl Fondo unico di giustizia \u00e8 stato istituito con l'articolo 61, comma 23, del Decreto Legge 112/08 convertito in Legge 133/08 per ricevere le somme di denaro e gli altri proventi relativi a titoli a portatore, crediti pecuniari, conti correnti, libretti di deposito, etc., ed ogni altra attivit\u00e0 finanziaria a contenuto monetario o patrimoniale sequestrati e/o confiscati nell'ambito di procedimenti penali, dell'applicazione di misure di prevenzione o di irrogazione di sanzioni amministrative. Confluiscono qui anche somme sequestrate dall'Agenzia delle Dogane e dalla Guardia di finanza nell'ambito delle attivit\u00e0 di controllo sul denaro contante in entrata e in uscita ai confini comunitari, i depositi giacenti da 5 anni presso Poste e banche nell'ambito dei processi civili e non reclamati e le somme che, al termine delle procedure fallimentari, non saranno state riscosse dai creditori.\nRestano comunque fuori dal fondo altre somme riconducibili all'attivit\u00e0 giudiziaria o di repressione degli illeciti: crediti relativi alle spese di giustizia (es. recupero delle spese nei casi di ammissione al patrocinio a spese dello Stato; recupero delle spese processuali penali), pene pecuniarie (multe e ammende), spese di mantenimento dei detenuti, la cui riscossione \u00e8 disciplinata dal Testo unico delle spese di giustizia.\nAmmontare e destinazione del Fondo.\nPrima dell'istituzione di questo Fondo, queste risorse giacevano inutilizzate non gestite presso Poste Italiane e gli altri istituti di credito, senza conoscerne l'esatto ammontare.\nIl Fondo \u00e8 intestatario di beni per 2,21 miliardi di euro (al 15 settembre 2010), ma solo 891 milioni sono disponibili, questo perch\u00e9 vanno detratte:\nInoltre solo il 25% degli 891 milioni \u00e8 effettivamente utilizzabile: il restante 75% a titolo precauzionale rimane conferito nel Fondo fino al termine del procedimento, per far fronte a eventuali cambiamenti delle sentenze nei vari gradi di giudizio.\nLa legge ha previsto che spetti ad un decreto del Presidente del Consiglio dei Ministri determinare ogni anno, entro il 30 aprile, la destinazione delle risorse del Fondo unico giustizia:\nCon DPCM 30 novembre 2010 le quote sono diventate rispettivamente 49%, 49%, 2%.\nStatistiche.\nAl 30 giugno 2015 la dotazione del Fug ammonta a 3.71 miliardi di euro, di cui 1.51 liquidi.\nDal 2009 al 30 giugno 2015, ha versato in via definitiva nelle casse dello Stato 411.47 milioni di euro, a cui si aggiungono 90.95 milioni, pari agli utili derivanti dalla gestione finanziaria delle risorse. Inoltre, il Fug ha anche facolt\u00e0 di anticipare allo Stato una parte delle risorse liquide sequestrate, in attesa della definizione dei processi. Alla data di cui sopra, questa cifra ammonta a 600.02 milioni di euro."}
{"id": "4358100", "revid": "599013", "url": "https://it.wikipedia.org/wiki?curid=4358100", "title": "Sport-Club Juventus 1897-1898", "text": "Questa voce raccoglie le informazioni riguardanti il Sport-Club Juventus nei primi anni di attivit\u00e0.\nStoria.\nIl club venne fondato nell'autunno del 1897 con il nome di \"Sport-Club Juventus\" da un gruppo di studenti del Liceo classico Massimo d'Azeglio, che usava ritrovarsi in corso Re Umberto su una panchina non distante dalla loro scuola \u2013 di fronte alla pasticceria Platti verso il corso Duca di Genova, custodita dal 2012 nel museo del club.\nI ragazzi che gi\u00e0 si frequentavano per praticare lo sport, avevano acquistato il primo pallone da calcio regolamentare poco tempo prima presso il negozio di sport di Beaton, al prezzo di 12 lire, ottenute tramite una colletta. Il pallone era custodito da Enrico Canfari.\nLa prima sede \u00e8 una panchina di Corso Re Umberto.\nQuesti studenti provenienti dalla terza e quarta classe della scuola superiore erano soliti ritrovarsi nella vicina Piazza d'Armi per giocare a foot-ball.\nIl nome scelto per la neonata societ\u00e0 fu \"Sport-Club Juventus\", che fu adottato dopo una votazione nonostante fosse quello meno votato, il quale suonava come un compromesso tra un nome anglosassone ed uno latineggiante. Fu deciso per favorire la diffusione del nuovo sport e la passione per la squadra anche fuori dell'ambito cittadino o regionale.\nInizialmente i soci fondatori dovettero affrontare il problema della sede, risolto dai fratelli Canfari che offrirono il retrobottega della loro officina ciclistica in Corso Re Umberto 42, dove ebbe luogo la prima riunione. La sua seconda sede societaria venne stabilita presso la Via Montevecchio a Torino, nel 1898. La sede cambi\u00f2 ben presto ubicazione: fu scelta una scuderia di via Parini, composta da quattro camere, una tettoia e una soffitta, nonch\u00e9 provvista di acqua potabile; il costo dell'affitto \u2013 sei lire dell'epoca al mese\u00a0\u2013 si rivel\u00f2 per\u00f2 proibitivo e cos\u00ec lo S.C. Juventus venne sfrattato.\nNel 1898 il club vide un significativo incremento dei soci e dei giocatori, cosa che richiese lo spostamento della sede presso un locale di via Piazzi 4.\nIn questo periodo, gli incontri consistevano in partite tra i soci presso la Piazza d'armi in localit\u00e0 Crocetta.\nMaglie.\nLa sua prima divisa sociale, nel 1897, prevedeva una camicia bianca e pantaloni \u00aballa zuava\u00bb, indossata nelle diverse competizioni in cui era impegnata alla fine del XIX secolo.\nOrganigramma.\nArea direttiva\nArea tecnica"}
{"id": "4358102", "revid": "256896", "url": "https://it.wikipedia.org/wiki?curid=4358102", "title": "Moseddu", "text": ""}
{"id": "4358103", "revid": "1745361", "url": "https://it.wikipedia.org/wiki?curid=4358103", "title": "Lochlann", "text": "Il Lochlann (anteriormente Laithlind) \u00e8 una regione geografica che ricorre nella letteratura gaelica classica e nella storia iniziale dell'Irlanda medievale.&lt;br&gt; \nNella moderne lingue gaeliche e in quella gallese (\"Llychlyn\") il toponimo significa Scandinavia e specificamente identifica la Norvegia. In gaelico irlandese, il sostantivo aggettivale \"Lochlannach\" (persona appartenente al Lochlann) ha il senso aggiuntivo di \"rapinatore/scorridore/predone\".\nIl nome maschile Lachlan \u00e8 una variante di Lochlann, e i nomi di famiglia McLoughlin, McLaughlin e MacLachlan vengono da questa radice.\nUsi storici.\nTutti gli usi della parola \"Lochlann\" la collegano ai reami nordici d'Europa. Mentre la visione tradizionale ha identificato Laithlind con la Norvegia, alcuni hanno preferito localizzarlo nella parte di Scozia dominata dai Norreni, forse le Ebridi o le Isole Settentrionali. Donnchadh \u00d3 Corr\u00e1in afferma che Laithlinn era il nome della Scozia vichinga, e che una parte considerevole della Scozia \u2014 le Isole Settentrionali e Occidentali e vaste aree della terraferma costiera da Caithness e Sutherland ad Argyle \u2014 fu conquistata dai Vichinghi nel primo quarto del IX secolo e che vi fu stabilito un regno vichingo anteriormente alla met\u00e0 del secolo. In relazione al dibattito sulla localizzazione del Lochlann, va notato che la nave funeraria vichinga di Port an Eilean Mh\u00f2ir, scoperta nella penisola di Ardnamurchan della Scozia occidentale, conteneva una cote della Norvegia e un battaglio di campanella in bronzo dell'Irlanda.\nL'Irlanda e il \"Su\u00f0reyjar\".\nGli \"Annali frammentari d'Irlanda\" contengono numerosi riferimenti ai \"Lochlanns\", che sono chiaramente vichinghi, temuti e malvisti dagli scrittori. Tra essi, tuttavia, relativamente pochi individui, indicati per nome, sono stati identificati e i loro rapporti reciproci sono in gran parte oscuri.\nJarl Tomrair, descritto come il \"\"tanist\" del re di Lochlann\" cadde nella Battaglia di Sciath Nechtain (vicino alla moderna Castledermot) nell'848.\nNell'851 Zain (identificato anche come il \"semi-re dei Lochlann\") e Iargna, due individui indicati come \"i due capi della flotta dei Lochlanns\", sono menzionati come intenti a combattere contro i Danesi a Carlingford Lough. La stessa fonte annota che nel sesto anno del regno di Maelsechlainn, circa nell'anno 852, Amla\u00edb, \"il figlio del re di Lochlann, venne a Erin, e port\u00f2 con s\u00e9 ordini di suo padre per riscuotere molte rendite e tributi, ma part\u00ec all'improvviso. Imhar, suo fratello minore, arriv\u00f2 dopo di lui per riscuotere le stesse rendite.\" Amla\u00edb \u00e8 chiamato anche il \"figlio del re di Laithlind\" dagli \"Annali dell'Ulster\" nell'853. Sebbene certamente di origine scandinava \u2013 Amla\u00edb \u00e8 la rappresentazione in antico irlandese del nome antico norreno \"Ol\u00e1fr\" \u2013 la questione delle immediate origini di Amla\u00edb \u00e8 dibattuta. Nell'871 egli \"and\u00f2 da Erin a Lochlann per muovere guerra contro i Lochlann\" al fine di assistere suo padre Goffridh che era \"venuto per lui\".\nHona, che gli annalisti ritenevano fosse un druido, e Tomrir Torra, erano \"due nobili capi\", \"di grande fama fra il loro popolo\", e \"della migliore razza dei Lochlann\", anche se sembra che le loro carriere non siano state altrimenti registrate. Morirono mentre combattevano gli uomini di Munster nell'860.\nGnimbeolu, capo dei Galli di Cork, fu ucciso nell'865: probabilmente si tratta della stessa persona nota come Gnim Cinnsiolla, capo dei Lochlann, che \u00e8 registrata morendo in circostanze simili. Nell'869 Tomrark il Conte \u00e8 descritto come un \"feroce, rozzo, crudele uomo dei Lochlann\" e l'annalista nota, forse con una certa soddisfazione, che questo \"nemico di Brenann\" mor\u00ec di pazzia a Port-Mannan (probabilmente il porto dell'Isola di Man) nello stesso anno.\nNell'869 inoltre i Pitti furono attaccati dai Lochlann e fu registrata una contesa interna nel Lochlann perch\u00e9:\ni figli di Albdan, re del Lochlann, espulsero il figlio maggiore, Raghnall, figlio di Albdan, perch\u00e9 temevano che avrebbe preso il regno del Lochlann dopo il padre; e Raghnall venne con i suoi tre figli a Innsi Orc e si trattenne l\u00e0 con suo figlio minore. Ma i suoi figli maggiori, con una grande schiera, che avevano raccolto da ogni angolo, giunsero sulle Isole Britanniche, esultanti d'orgoglio e di ambizione, per attaccare i Franchi e i Sassoni. Pensavano che il padre fosse ritornato a Lochlann immediatamente dopo essersi messo in viaggio.\nQuesta annotazione presenta numerosi problemi. La scomparsa di Gofraid, re del Lochlann e padre di Amla\u00edb, di Imhar (o \u00cdmar) e di Auisle sembra sia registrata negli \"Annali Frammentari\" nell'873:\"\u00c9g righ Lochlainne .i. Gothfraid do tedmaimm gr\u00e1na opond. Sic quod placuit Deo\". (La morte del re del Lochlainn cio\u00e8 di Gothfraid per un improvviso e orribile accesso. Cos\u00ec piacque a Dio.) O' Corrain (1998) conclude che: \"questa annotazione, assai emendata, sembra sia la notizia della morte di G\u00f8\u00f0r\u00f8\u00f0r, re dei Vichinghi di Scozia\" e sebbene altri interpreti abbiano creduto che si riferisse alla morte di suo figlio \u00cdmar essa riguarda chiaramente il primo dei due. Chi \u00e8 allora \"Albdan\"? Il nome \u00e8 probabilmente una corruzione del norreno Halden, o Halfdane, e questo pu\u00f2 essere un riferimento a Halfdan il Nero. Raghnall sarebbe di conseguenza Rognvald Eysteinsson di More in Norvegia e fratello di Harald Bellachioma (sebbene le saghe norrene affermino che Halfdan fosse il nonno di Raghnall/Rognvald). I \"Lochlanns\" potrebbero quindi essere stati una descrizione generica sia per i guerrieri con sede in Norvegia che per le forze insulari di discendenza norrena con sede nelle Nor\u00f0reyjar o nelle Su\u00f0reyjar.\nAltri Lochlannach menzionati nei testi per le date durante l'inizio del X secolo sono Hingamund (o Ingimund) e Otter, figlio di Iargna, che fu ucciso dagli Scoti. Qualunque fosse il significato di Laithlind e Lochlann in Irlanda nel IX e X secolo, potrebbe essersi riferita in seguito alla Norvegia. Nel 1058 Magnus Haraldsson \u00e8 chiamato \"il figlio del re di Lochlann\", e suo nipote Magnus Barefoot \u00e8 il \"re di Lochlann\" nei rapporti irlandesi della grande spedizione occidentale quattro decenni pi\u00f9 tardi.\nIl Galles.\nIl Lochlann irlandese ha un vocabolo affine nella lingua gallese, \"Llychlyn\", che compare come nome per la Scandinavia nei racconti in prosa \"Culhwch e Olwen\" e \"Il sogno di Rhonabwy\", e in alcune versioni della Triade gallese 35. In queste versioni della Triade 35 \"Llychlyn\" \u00e8 la destinazione dell'altrimenti inattestato Yrp delle Legioni, che impover\u00ec gli eserciti di Gran Bretagna esigendo che ciascuna delle principali fortezze dell'isola gli fornisse il doppio degli uomini che portava; bench\u00e9 avesse cominciato soltanto con due uomini se ne and\u00f2 con molte migliaia. Le stesse versioni danno anche Llychlyn come la destinazione dell'esercito guidato da Elena delle Legioni e da Maxen Wledig, la versione gallese dello storico usurpatore romano Magno Massimo. Tuttavia, Rachel Bromwich suggerisce che \"Llychlyn\" in questo caso potrebbe essere una corruzione di \"Llydaw\", o Armorica, la destinazione abituale di Maxen in altre fonti. Ne \"Il sogno di Rhonabwy\", una compagnia di Llychlyn guidata da March ap Meirchiawn (il re Marco della leggenda di Tristano e Isotta) appare tra la legione vivacemente descritta di Arthur. Bromwich suggerisce che questa apparizione derivi in definitiva da un ricordo della Triade gallese 14, che descrive March ap Meirchiawn come uno dei \"Tre Navigatori/Padroni delle Flotte dell'Isola di Gran Bretagna\" \u2013 essendo gli Scandinavi famosi per le loro abilit\u00e0 nautiche.\nUsi letterari.\nIl Lochlann \u00e8 la terra dei Fomori nell'irlandese \"Lebor Gab\u00e1la \u00c9renn\". Nel \"Lebor na hUidre\" e nel \"Libro di Leinster\" gli \"enormi e brutti\" Fomori sono pirati che abitano le Ebridi Esterne.\nUn Lochlann scandinavo appare in racconti irlandesi successivi, generalmente concernenti il re di Lochlann \u2013 talvolta chiamato Colg\u00e1n \u2013 o i suoi figli, come nei racconti di Lugh e del Ciclo feniano.\nIl \"Lebor Bretnach\" \u2013 un adattamento gaelico della \"Historia Brittonum\" forse compilato a Abernethy \u2013 fa della figlia di Hengist \"la pi\u00f9 leggiadra delle donne di tutto il Lochlann\". Hengist era un leggendario capo anglosassone del V secolo d.C.\nLe avventure del principe Breacan di Lochlann fanno parte della mitologia della denominazione del Golfo di Corryvreckan (Coire Bhreacain), un gorgo tra le isole di Jura e Scarba sulla costa occidentale della Scozia. La storia racconta che la corrente di marea prese il nome da questo principe norreno \"che si diceva fosse figlio del re di Danimarca\" che fece naufragio l\u00e0 con una flotta di cinquanta navi. Si ritiene che Breacan sia sepolto in una caverna a \"Bagh nam Muc\" (baia del maiale) presso la punta nord-occidentale di Jura. Secondo Haswell-Smith (2004) la \"Vita di San Columba\" di Adamnano di Iona suggerisce che questa calamit\u00e0 si sia verificata tra l'Isola di Rathlin e la costa di Antrim. W. H. Murray corrobora l'opinione che la storia originale potrebbe essersi riferita a questa seconda localit\u00e0, citando il \"Glossario\" del X secolo di Cormac che descrive il racconto di \"Brecan, figlio di Maine, figlio di Nial Naoighhiallach\".\nLa stessa storia \u00e8 associata al \"Bealach a' Choin Ghlais\" (passo del cane grigio), una corrente di marea pi\u00f9 a nord tra Scarba e Lunga. Il cane del principe riusc\u00ec a nuotare fino a terra e and\u00f2 in cerca del suo padrone. Non riuscendo a trovarlo su Jura o Scarba tent\u00f2 di balzare attraverso lo stretto fino a Lunga, ma manc\u00f2 il suo appiglio su Eilean a' Bhealaich che si trova a met\u00e0 del canale tra le due isole. Scivol\u00f2 nella corrente furiosa e poi affog\u00f2, dando a sua volta il suo nome allo stretto dove era caduto."}
{"id": "4358104", "revid": "1491053", "url": "https://it.wikipedia.org/wiki?curid=4358104", "title": "Zalando", "text": "Zalando SE (precedentemente Zalando GmbH) \u00e8 una societ\u00e0 tedesca di commercio elettronico con sede a Berlino, in Germania, specializzata nella vendita online di scarpe, vestiti e altri accessori. Creata nel 2008, offre il suo servizio di rivendita in 23 stati in Europa. La societ\u00e0 ha sede a Berlino, in Germania ed \u00e8 un'azienda di diritto europeo.\nLa societ\u00e0 \u00e8 quotata dal 2014 alla Borsa di Francoforte.\nStoria.\nZalando \u00e8 stata creata in Germania nel 2008 inizialmente con il nome di Ifansho da Robert Gentz e David Schneider. Inizialmente la societ\u00e0 era guidata dalla Rocket Internet GmbH. Ispirata al modello statunitense per la vendita di scarpe online, Zalando inizialmente si occupa della vendita di calzature ma espander\u00e0 presto la propria offerta.\nNel 2009, Zalando inizia ad offrire il proprio servizio in Austria e l'anno che segue essa lancia la propria offerta commerciale nei Paesi Bassi ed in Francia. Nel 2011 comincia la sua attivit\u00e0 in Italia, oltre che in Svizzera e in Regno Unito. Nel 2012 espande ancor pi\u00f9 il proprio mercato in Svezia, Danimarca, Finlandia, Belgio, Spagna e Polonia. Nel 2013, tramite Zalando.be, si espande anche in Lussemburgo. Nel 2015 Zalando apre un centro logistico in Italia, il primo fuori dalla Germania , a Stradella in Provincia di Pavia, in collaborazione con l'azienda di logistica Fiege.\nNel Marzo 2017, Zalando acquisisce, per una cifra non nota, l'azienda di scarpe da basket tedesca Kickz. Al momento dell'acquisizione, Kickz possedeva 15 negozi in Germania.\nNel 2018, Zalando apre una sezione di cosmetici in Germania, Polonia e Austria. Ha inoltre aperto un negozio sperimentale a Berlino, in Germania, specializzato in cosmetici. I profitti del settore cosmetico dell'azienda sono cresciuti molto rapidamente nel corso degli anni successivi, arrivando a triplicare tra il 2019 e il 2020.\nSempre nel 2018, Zalando ha espanso la propria collaborazione con i negozi fisici in Germania e allargato la propria offerta anche a Irlanda e Repubblica Ceca.\nA inizio 2020 Zalando apre un secondo hub in Italia, a Nogarole Rocca, in Provincia di Verona. Nel corso dello stesso anno, l'hub \u00e8 diventato il centro di una controversia sindacale riguardo alla tipologia dei contratti utilizzata, che ha coinvolto anche l'allora Ministro del Lavoro e le Politiche Sociali, Nunzia Catalfo. La controversia si \u00e8 poi risolta, con soddisfazione delle parti coinvolte, con la stabilizzazione di numerosi contratti precari.\nNell'Ottobre 2020, si \u00e8 formato per la prima volta all'interno dell'azienda un \"works council\" con 31 membri eletti, che si \u00e8 riunito per la prima volta l'11 Novembre 2020. \nA Dicembre 2020, Rubin Ritter, uno degli amministratori delegati dell'azienda ha annunciato che avrebbe lasciato il proprio ruolo nel 2021, due anni prima della scadenza del suo contratto, per permettere alla moglie di perseguire i propri obiettivi di carriera.\nFatturato.\nIl fatturato per il 2010 varia tra \u20ac 101,2 milioni e 159 milioni di euro secondo diverse fonti. Un giro d'affari di oltre 200 milioni di euro \u00e8 stato registrato per i primi sei mesi del 2011. Per il 2012 il fatturato ha toccato 1 miliardo di euro. Nel 2017 era di 6.53 miliardi di \u20ac"}
{"id": "4358105", "revid": "599013", "url": "https://it.wikipedia.org/wiki?curid=4358105", "title": "The Thoroughbred", "text": ""}
{"id": "4358111", "revid": "767487", "url": "https://it.wikipedia.org/wiki?curid=4358111", "title": "The Dawn Maker", "text": "The Dawn Maker \u00e8 un film muto del 1916 diretto da William S. Hart. Sceneggiato da C. Gardner Sullivan da un suo soggetto e ambientato in Canada, ha come protagonista un meticcio, interpretato dallo stesso regista, uno dei pi\u00f9 famosi attori del cinema di genere western dell'epoca del muto.\nTrama.\nJoe Elk \u00e8 nato e cresciuto nei selvaggi territori del NordOvest, in Canada. Figlio di un uomo bianco e di una donna indiana, si sente diviso tra le sue due culture. Quando si innamora di Alice, una donna bianca, prevalgono in lui i sentimenti di un bianco. Quando per\u00f2 la ragazza gli dice di essere gi\u00e0 fidanzata, Joe riprende i suoi costumi indiani, tornando alla vita della sua trib\u00f9.\nUna terribile tempesta di neve blocca gli approvvigionamenti e gli indiani, per sfamarsi, rubano il cibo di Alice e di Bruce, il suo uomo, lasciandoli affamati e senza possibilit\u00e0 di essere soccorsi. Joe, allora, insiste con i suoi per farsi dare la parte di cibo che gli spetta e, con questo, si reca da Alice e da Bruce. I due stanno morendo di inedia: lui li forza a mangiare mentre rinuncia a nutrire s\u00e9 stesso per poterli salvare.\nIn punto di morte, la natura pellerossa di Joe prende il sopravvento e l'uomo muore esibendosi in una danza cerimoniale che si richiama al creatore, il \"Dawn Maker\".\nProduzione.\nIl film fu prodotto dalla Kay-Bee Pictures. Venne girato dal 25 marzo 1916 al 28 aprile 1916 a Mt. Baldy, in California, e con un costo stimato di 11,352.18.dollari.\nDistribuzione.\nDistribuito dalla Triangle Distributing, usc\u00ec nelle sale cinematografiche USA il 24 settembre 1916."}
{"id": "4358112", "revid": "729019", "url": "https://it.wikipedia.org/wiki?curid=4358112", "title": "La Sola", "text": "La Sola \u00e8 un'isola del Venezuela, parte delle Dipendenze Federali posta nel Mare dei Caraibi a nord-ovest dell'arcipelago di Los Frailes, a 21 km dall'isola di Puerto Real, 37 km a nord dell'isola di Margarita.\nL'isola, di dimensioni esigue ed essenzialmente rocciosa, non ha abitanti e raggiunge un'altezza massima di 8,5 m s.l.m.\nPare sia stata avvistata da Cristoforo Colombo nel suo terzo viaggio nelle Americhe nel 1498. Inizialmente venne chiamata Isla Romero"}
{"id": "4358114", "revid": "107749236", "url": "https://it.wikipedia.org/wiki?curid=4358114", "title": "Trattato di Cahuenga", "text": "Il trattato di Cahuenga del 1847 (a volte chiamato anche \"capitolazione di Cahuaenga\") pose fine ai combattimenti della Guerra messicano-statunitense in Alta California.\nNon fu un trattato formale tra nazioni bens\u00ec un accordo informale tra le forze rivali in cui i Californio rinunciavano a lottare.\nIl trattato fu scritto in inglese e spagnolo dal capitano Jos\u00e9 Antonio Carrillo ed approvato dal colonnello americano John Charles Fr\u00e9mont e dal governatore messicano Andr\u00e9s Pico il 13 gennaio 1847 al Campo de Cahuenga dove oggi sorge North Hollywood (Los Angeles).\nIl trattato obbligava i californio a cedere l'artiglieria e stabiliva che tutti i prigionieri di entrambe le parti fossero immediatamente liberati.\nI Californio promisero di non riprendere le armi durante la guerra e di obbedire alle leggi ed ai regolamenti degli Stati Uniti ma avrebbero avuto gli stessi diritti dei cittadini statunitensi.\nNel successivo trattato di Guadalupe Hidalgo del 1848 il Messico cedette l'Alta California ed altri territori agli Stati Uniti. Il confine\ncon il Texas fu posto sul Rio Grande.\n\"Pico\", cos\u00ec come quasi tutti i Californio divennero cittadini americani con pieni diritti."}
{"id": "4358115", "revid": "729019", "url": "https://it.wikipedia.org/wiki?curid=4358115", "title": "Monilethrix", "text": "L'aplasia moniliforme, nota soprattutto con il nome latino monilethrix, \u00e8 una rara malattia genetica del cuoio capelluto che induce la crescita di capelli dal calibro variabile e dalla struttura fragile, cui consegue la rottura del fusto e il mancato allungamento del capello stesso, con un conseguente diradamento della capigliatura.\nEtimologia.\nIl termine deriva dal latino \"monile\" (nel senso di collana) e dal greco antico \"thrix\"-\"trich\u00f3s\" (capello)."}
{"id": "4358117", "revid": "729019", "url": "https://it.wikipedia.org/wiki?curid=4358117", "title": "Patos (Venezuela)", "text": "Patos \u00e8 un'isola del Venezuela, parte delle Dipendenze Federali posta nel Mare dei Caraibi, tra la penisola di Paria e l'isola di Trinidad.\nPiccola e disabitata, Patos \u00e8 la pi\u00f9 orientale delle Dipendenze federali.\nStoria.\n\u00c8 parte integrante del territorio venezuelano dal 26 febbraio 1942 a seguito degli accordi con il Regno Unito che regolamentarono i confini tra il paese sudamericano e le colonie britanniche, nella fattispecie con Trinidad e Tobago."}
{"id": "4358119", "revid": "2184720", "url": "https://it.wikipedia.org/wiki?curid=4358119", "title": "Furia/Furia (versione orchestrale Papero Quack)", "text": "Furia/Furia (versione orchestrale Papero Quack) \u00e8 un singolo del cantante Mal e dell'Orchestra di Guido e Maurizio De Angelis, pubblicato nel 1977.\nIl brano era la prima sigla di coda del telefilm \"omonimo\", scritto da Luigi Albertelli su musica e arrangiamento di Guido e Maurizio De Angelis, i fratelli meglio noti come Oliver Onions. Il disco fu un successo di vendite straordinario, tanto da raggiungere un 1.600.000 copie vendute in pochi giorni raggiungendo la prima posizione in classifica e risultando il diciottesimo singolo pi\u00f9 venduto del 1977. \"Furia (versione orchestrale Papero Quack)\" \u00e8 la versione strumentale del brano suonata dall'orchestra di Guido e Maurizio De Angelis.\nTracce.\nLato A\nLato B"}
{"id": "4358121", "revid": "1924342", "url": "https://it.wikipedia.org/wiki?curid=4358121", "title": "Bat Country", "text": "Bat Country \u00e8 un singolo del gruppo musicale statunitense Avenged Sevenfold, pubblicato nel 2005 come primo estratto dal terzo album in studio \"City of Evil\".\nCon questo brano, il gruppo ha vinto il titolo di \"Best New Artist\" agli MTV Video Music Awards 2006.\nDescrizione.\nQuarta traccia di \"City of Evil\", l'influenza maggiore su \"Bat Country\" proviene dal romanzo \"Paura e disgusto a Las Vegas\" di Hunter Stockton Thompson. Il titolo deriva da una frase pronunciata dal protagonista del libro, Raoul Duke, mentre, sotto l'effetto di droghe allucinogene, vede enormi pipistrelli sopra la testa. Rivolgendosi al suo compagno d'avventure, il Dr. Gonzo, dice: \nNel brano viene riportata due volte la frase del Dr. Samuel Johnson \"\"He who makes a beast of himself gets rid of the pain of being a man.\" (\"Colui che rende se stesso una bestia si sbarazza del dolore di essere un uomo.\"\"), oltre ad essere riportate le parole pronunciate da Raoul Duke al termine della trasposizione cinematografica del romanzo: \nVideo musicale.\nIl videoclip del brano si rif\u00e0 al film \"Paura e delirio a Las Vegas\" e mostra immagini simboliche e riferimenti al libro di Thompson alternate a scene del gruppo che esegue il brano in una camera d'albergo. Altre scene mostrano il gruppo guidare su un'autostrada in una Cadillac cabriolet con delle ali di pipistrello, circondati da una nuvola di pipistrelli (che vengono allontanati da Zacky Vengeance e The Rev). Mentre guidano, Johnny Christ \u00e8 al lato della strada e fa l'autostop. Altre scene mostrano il gruppo in uno strip club, circondati da spogliarelliste dalla lingua biforcuta. Implicitamente, \u00e8 rivelato che il video \u00e8 una sorta di allucinazione.\nCultura di massa.\nLa canzone \u00e8 apparsa in svariati videogiochi, tra cui \"EA Sports NHL 06\", \"Madden NFL 06\", \"SSX on Tour\", \"Saints Row 2\", \"\", come contenuto scaricabile per \"Rock Band\" e \"Rock Band 2\", l'applicazione per iPhone \"Tap Tap Revenge 3\" e nella nuova versione \"Tap Tap Revenge 4\". La canzone fa anche parte della colonna sonora del film \"New World Disorder 7: Flying High Again\".\nLa canzone appare inoltre in uno degli episodi della serie televisiva \"Bones\" intitolato \"Morte di un supereroe\". Appare, brevemente, nel film \"\"."}
{"id": "4358132", "revid": "684805", "url": "https://it.wikipedia.org/wiki?curid=4358132", "title": "Sit up", "text": ""}
{"id": "4358133", "revid": "201640", "url": "https://it.wikipedia.org/wiki?curid=4358133", "title": "House of Yahweh", "text": "La House of Yahweh (HOY) \u00e8 considerato un nuovo movimento religioso, teocratico, millenarista e restaurazionista statunitense, di matrice e derivazione avventista, giudeo messianica, con sede ad Abilene, in Texas. Il suo fondatore, pastore e riconosciuto profeta \u00e8 Yisrayl Hawkins, gi\u00e0 poliziotto di Abilene, licenziato nel 1977, ed ex membro del \"Movimento del Sacro Nome,\" nato nell'ambito dell'Avventismo.\nSecondo il sito canadese battista, \"Religioustolerance.org\", specializzato nel monitoraggio delle sette, il movimento potrebbe possedere tutte le caratteristiche di un gruppo potenzialmente pericoloso per i suoi aderenti e paragonabile alla stessa stregua del movimento Davidiano, noto per l'Assedio di Waco.\nStoria.\nNel 1974, il fratello di Yisrayl Hawkins, J.G. Yaaqob Hawkins, torn\u00f2 da una visita di sette anni in Israele, affermando di aver \"trovato la prova del nome del Signore\". Poco dopo, fond\u00f2, ad Odessa, nel Texas, la prima \"House of Yahweh.\" Yaaqob predicava alcune dottrine distinte dal resto del cristianesimo, legate principalmente al Giudaismo messianico, ma poi concordate con suo fratello Yisrayl Hawkins, come ad esempio la necessit\u00e0 avere come riferimento il Dio Creatore, come Signore Yahweh, e al Messia come Yahshua, cos\u00ec come fare riferimento alla Torah e a tutte le feste ebraiche. Nel 1980, Bill Hawkins cambi\u00f2 legalmente il suo nome in Yisrayl Hawkins, fondando ad Abilene, Texas, la \"House of Yahweh\". Il fondatore sostiene che, sia lui che suo fratello, sono stati entrambi preannunciati in alcune profezie, sia dell'Antico, che del Nuovo Testamento, come \"i due testimoni\" inviati dal Signore Yahweh per preparare il mondo per la Seconda venuta di Yahshua, il Messia.\nI libri di Hawkins.\nYisrayl Hawkins scrisse numerosi libri su Yahweh, tra i quali molte leggi e pretese profezie. Alcuni sono:\nIl Libro di Yahweh.\nIl principale editore de, \"Il Libro di Yahweh, Le Sacre Scritture\", fu Yisrayl Hawkins per la \"House of Yahweh\". Giunto ormai alla sua X\u00aa edizione, l'unica versione o traduzione della Bibbia autorizzata dalla \"House of Yahweh\". Con l'uso del nome di Yahweh in tutto il Nuovo Testamento, il gruppo si inserisce nella categoria del \"Movimento del Sacro Nome,\" movimento che insiste con vigore che, per avere accesso alla salvezza, tutti indistintamente necessitiamo di fare uso del \"Sacro Nome\" di Dio: Yahweh. Tra le altre cose, Yisrayl Hawkins promosse la costruzione del terzo Tempio di Gerusalemme, ma in una posizione che non danneggi o invada la Cupola della Roccia, uno dei luoghi pi\u00f9 sacri dell'Islam. Yisrayl Hawkins ha spiegato la sua visione delle profezie di Ezechiele sul Tempio Celeste di Gerusalemme nella brochure di tredici pagine pubblicata nel 1989. Nella brochure, Yisrayl Hawkins accenna brevemente anche riguardo alla profezia dell'assedio di Gerusalemme.\nDottrine.\nLa \"House of Yahweh\", per voce del suo fondatore, ritiene di essere l'unica vera fede istituita secondo la Bibbia dal Signore Yahweh. Molta della loro dottrina \u00e8 simile agli insegnamenti professati dalle chiese del filone dell'Avventismo del settimo giorno, dalle quali peraltro la stessa \"\"House of Yahweh\" deriva. Simile all'Avventismo e ai Testimoni di Geova, anche la \"House of Yahweh\"\" crede che il tutto il mondo sar\u00e0 presto prossimo alla Fine dei giorni, e che la Bibbia considera Satana come il dio di questo mondo. La \"House of Yahweh\" crede che il Signore Yahweh sia il nome del creatore del mondo, e che Ges\u00f9, Yahshua, sia il nome del Figlio del Signore, il loro Messia. Insegnano inoltre, che gli altri nomi di Dio, come, El, Elohim, Signore, Adonai, Geova, Ges\u00f9 e Cristo sono nomi o titoli di esseri pagani o di idoli, oppure errori, falsamente attribuiti al Signore.\nLa dottrina, miscuglio di giudaismo e avventismo.\nLe convinzioni del movimento sono simili a quelle del giudaismo, in quanto come gruppo segue la Torah, sia le 613 leggi giudaiche, che le norme presenti nel Pentateuco. Questo movimento religioso crede che il rispetto di queste leggi promuova la pace e l'amore, una risposta a molti problemi che affliggono tutto il mondo. I loro membri aderiscono rigorosamente alle regole dell'alimentazione Casherut, ad una dieta kosher, priva di carne di maiale, frutti di mare e sangue, ed indossano abiti simili alla kippah ebraica, al tallit nei servizi di culto e di preghiera privata. Tutti i membri regolarmente praticano le abluzioni rituali, e sono battezzati per immersione, solo quando si uniscono al gruppo.\nFeste praticate.\nTra le feste praticate ed osservate scrupolosamente come fanno altrettanto, sia l'ebraismo, che Avventismo, la \"House of Yahweh\" mantiene il settimo giorno di Shabbat, il Sabato, e le feste annuali del Antico Testamento tra cui Pasqua, la \"Festa degli Azzimi\", la Pentecoste, la \" Festa delle Trombe\", la \"Festa di Sukkot o Festa delle Capanne e dei Tabernacoli\", cos\u00ec come il digiuno nel giorno di Yom Kippur, chiamato \"Il Giorno dell'Espiazione\". Una volta l'anno, la sera prima della Pasqua, i membri celebrano un rispetto solenne per ci\u00f2 che chiamano lo \"Yahshua Memorial\" in ricordo dell'uccisione di Ges\u00f9 inchiodato secondo loro ad un palo e non su una croce come altrettanto sostengono i \"Testimoni di Geova\". L'assemblea impartisce la distribuzione ed il consumo di pane azzimo accompagnato al vino, come simboli del corpo e del sangue di Ges\u00f9, e tra i membri si pratica, reciprocamente, anche il rito della Lavanda dei piedi. La sera successiva, il gruppo celebra la Pasqua. Mentre il Natale, e i compleanni non si celebrano in quanto ritenute feste pagane, la \"House of Yahweh\", come l'Avventismo, istruisce i suoi membri a pagare la decima. A differenza dell'ebraismo e dell'Avventismo, ritiene che, dopo il Tempio di Gerusalemme, solo il Tempio di Clyde, in Texas, sia l'unico luogo al mondo in cui le feste celebrative devono essere osservate. Tre volte l'anno sono invitati a fare un pellegrinaggio ad Abilene, in Texas, per celebrare la Pasqua, la Pentecoste e Sukkot.\nLe differenze con il cristianesimo.\nIl movimento rifiuta la Trinit\u00e0. A differenza del cristianesimo trinitario, la \"House of Yahweh\" insegna che Ges\u00f9, Yahshua, \u00e8 nato solo come uomo, e divenne il figlio del Signore Yahweh solo quando fu battezzato da Giovanni Battista. Credono che Ges\u00f9 sia stato incastrato per insurrezione, che abbia ricevuto un processo illegale, poi sia stato frustato, tormentato e inchiodato a un palo.\nSimilmente al cristianesimo in generale, il movimento insegna che Ges\u00f9 \u00e8 morto a causa dei peccati dell'uomo, come offerta di espiazione o sacrificio di sangue, e, cos\u00ec facendo, \u00e8 diventato Agnello pasquale.La \"House of Yahweh\" insegna che venne sepolto al tramonto, e, tre giorni dopo, \u00e8 risuscitato, per poi salire al cielo dopo quaranta giorni. Credono inoltre che torner\u00e0 nel profetizzato \"tempo della fine\" per tornare sulla Terra a stabilire il Regno del Signore.\nRiguardo all'esclusivit\u00e0 della \"House of Yahweh\", il Signore Yahweh \u00e8 l'unico che merita il culto e l'adorazione, \u00e8 il Creatore Sovrano, e l'unico solo vero Signore dell'Universo. Yahshua non \u00e8 un essere divino, e non \u00e8 pensato per preesistere prima del suo concepimento.\nNessuna differenza tra antico e nuovo testamento.\nCredono, come i \"Testimoni di Geova\", che lo Spirito Santo sia la \"forza creativa del Signore Yahweh\", (o del Signore Geova), e non un essere personale. A differenza sia dell'ebraismo che del cristianesimo in generale, ma in modo simile all'Avventismo e ai testimoni di Geova, la \"House of Yahweh\" non fa alcuna distinzione tra l'Antico Testamento e il Nuovo Testamento, sostenendo che il Nuovo Testamento \u00e8 solo una semplice continuazione dell'Antico Testamento, riaffermando e ristabilendolo con tutte le prescrizioni della Torah ebraica ivi compresa la pratica della Brit mil\u00e0 o circoncisione rituale. Inoltre, la \"House of Yahweh\" respinge tutte le usanze religiose in conflitto con la loro interpretazione della stessa Torah. Nel tentativo di purificare la loro religione da elementi giudicati pagani, tutti i nomi pagani, parole e concetti sono accuratamente evitati.\nIl movimento pubblica anche un'edizione della Bibbia, \"Il Libro di Yahweh\", che rimuove le parole e tutti i concetti che loro immaginao essere corruzioni pagane, tra cui la rimozione del nome \"Elohim\" a favore di \"Yahweh\", cos\u00ec come la modifica dei nomi, al fine di rimuovere queste influenze pagane. Tutti i sermoni, sia in streaming che in diretta, della \"House of Yahweh\" vengono trasmessi giornalmente su un canale televisivo satellitare internazionale gestito interamente da Yisrayl Hawkins la cui ricezione \u00e8 interamente disponibile sul canale stesso della House of Yahweh.\nLe profezie apocalittiche.\nDalla sua nascita nel 1974, la \"House of Yahweh\", come altri movimenti avventisti, centralizz\u00f2 i propri contenuti attorno all'Apocalisse, credendo di vivere in un periodo nel quale le profezie bibliche circa il Giudizio Universale divino erano prossime all'avverarsi: preludio alla Seconda venuta di Yahshua il Messia.In particolare, il 12 settembre 2006, Yisrayl Hawkins ha annunciato alcune profezie nella \"House of Yahweh\" attraverso una newsletter del febbraio 2006 in cui prevedeva che il 12 settembre 2006 avrebbe avuto inizio una guerra nucleare. Il movimento ha affermato che una parte della commissione della \"House of Yahweh\" debba mettere in guardia le nazioni e le persone del mondo. Yisrayl Hawkins \u00e8 stato molto spesso intervistato dalle principali televisioni statunitensi circa le sue predizioni apocalittiche. Tra le altre cose, ha affermato che solamente Abilene si sarebbe salvata dalla distruzione imminente e ha invitato il presentatore dello show ad unirsi a lui l\u00ec nei giorni a venire per essere al sicuro e salvarsi dall'imminente catastrofe.\nIl 12 giugno 2007, Yisrayl Hawkins ha modificato la sua previsione annunciando che una guerra nucleare era stata solo \"concepita\" il 12 settembre del 2006 e che essa doveva solo seguire il suo \"ciclo naturale\".\nIl 7 maggio del 2007 un nuovo contatore \u00e8 stato messo sul suo sito web, per segnalare il conto alla rovescia per la data del 12 giugno del 2007, quando a dire della House of Yahweh, il caos nucleare, concepito il 12 settembre del 2006, sarebbe nuovamente iniziato. Se l'intero evento nucleare doveva aver luogo in quella data, o nei mesi precedenti ad esso, non \u00e8 mai stato chiarito. Egli ha anche affermato che, a quattro mesi dopo il 12 giugno, e precisamente il 13 ottobre del 2007, quattro quinti o l'80% dell'umanit\u00e0 sarebbe morto per la guerra nucleare. Yisrayl Hawkins ha dichiarato poi che la guerra atomica avrebbe avuto inizio il gioved\u00ec 12 giugno del 2008. Dal momento che tale data era trascorsa senza incidenti, Hawkins non ha ancora previsto un'altra data per una guerra nucleare. Si tratta evidentemente di una ossessione molto frequente tra i membri della \"House of Yahweh\" quella della paura incombente del nucleare. Tuttavia, tutti i seguaci della \"House of Yahweh\" credono ciecamente che l'Apocalisse di Giovanni preveda una imminente fine del mondo e mantengono la speranza che solo i membri della stessa \"House of Yahweh\" saranno gli unici sopravvissuti alla catastrofica guerra globale a venire.\nYisrayl Hawkins.\nYisrayl Hawkins nacque a Oklahoma City il 20 ottobre del 1930. Afferma di essere il legittimo discendente di una famiglia ebrea che fugg\u00ec dall'Europa a causa della persecuzione religiosa. Sostiene di aver trascorso gli ultimi quarant'anni della sua vita alla ricerca personale ed allo studio delle Scritture. Nei primi anni 80 ha iniziato il suo ministero a tempo pieno, con l'istituzione della \"House of Yahweh\", assumendo il nome di \"Buffalo\" Bill Hawkins. La data ufficiale di fondazione della \"House of Yahweh\" \u00e8 il 2 dicembre 1980. Yisrayl Hawkins ha pubblicato una rivista, chiamata \"Parola profetica\", scrivendo in seguito numerosi libri e opuscoli. Buffalo Bill Hawkins \u00e8 stato insieme a suo fratello maggiore anche un famoso cowboy di Oklahoma. Era uno dei nove figli di una famiglia originaria dell' Oklahoma. Yisrayl Hawkins e suo fratello J.G. Yaaqob, per poi essere chiamato appunto come Giacobbe, entr\u00f2 nell'arena religiosa americana attraverso una radio che diede inizio alle trasmissioni nei primi anni 1950 da Eastland, in Texas. La trasmissione venne chiamata \"Domanda e risposta\". Il tema principale del programma erano le profezie della Bibbia, con particolare riguardo al Libro di Daniele, all'Apocalisse di Giovanni, e alla Legge Mosaica dell'Antico Testamento.\nYisrayl Hawkins pretende di aver avuto ricorrenti sogni che hanno diretto il corso della sua vita: dalla sua memoria si evince che ebbe il suo primo sogno nel 1951. Nel sogno si affermava che Yisrayl e Yaaqob erano i predetti due testimoni di cui si parlava nell'Apocalisse di Giovanni. Il suo sogno era simile ad un analogo sogno fatto da suo fratello: Bussando alla porta di una casa bianca, accanto a un santuario, suo fratello avrebbe risposto alla porta che gli chiedeva: \"Sei pronto ad andare in Israele e fare quello che siamo stati chiamati a fare?\".Nel 1969 J.G. Hawkins accett\u00f2 il sogno come propria guida divina. Fece immigrare in Israele tutta la sua famiglia, pi\u00f9 altre due coppie. Fu in questo periodo che inizi\u00f2 a farsi chiamare Jacob o Yaaqob.Mentre si trovava in Israele, Yaaqob aveva sentito parlare di una scoperta archeologica, relativa ad una mensola di una porta che riportava il titolo in ebraico, \"Bayit YHWH\". Entrambi i fratelli asseriscono convintamente che questo fosse il nome autentico della vera opera di Dio.\nLa nascita del movimento.\nNel 1975 Yaaqob Hawkins torn\u00f2 negli Stati Uniti d'America. Si stabil\u00ec a Odessa, in Texas, avviando quella che divenne la \"House of Yahweh\". I due fratelli, tuttavia, inizialmente erano in disaccordo sulla questione del vero nome del Signore Creatore. Yaaqob scelse di utilizzare per un certo tempo il titolo, \"Elohim\". Bill tuttavia non era d'accordo, affermando che Elohim \u00e8 un nome di divinit\u00e0 pagane. Il 2 dicembre del 1980, inaugur\u00f2 ufficialmente ad Abilene con una solenne cerimonia, la \"House of Yahweh\". Ma nel 1982 Buffalo Bill Hawkins cambi\u00f2 legalmente il suo nome in Yisrayl Hawkins, rivendicando il mantello dell'autorit\u00e0 profetica come portavoce legittimamente riconosciuto per i due testimoni dell'Apocalisse.Al ritorno di Yaaqob da Israele nel 1975, Yisrayl Hawkins afferm\u00f2 di essere stato protagonista di un terzo evento, un sogno circa un presagio, riguardo ad una \"terribile tragedia\" che lo avrebbe personalmente coinvolto. Yisrayl Hawkins afferm\u00f2 che il suo era stato un sogno profetico, in quanto si riferiva alla morte di suo fratello Yaaqob, il 22 marzo del 1991, come infatti avvenne.\nSimbolismo.\nL'albero della vita era un albero che, secondo alcune tradizioni religiose, Dio pose nel Giardino dell'Eden, assieme all'albero della conoscenza del bene e del male. Venne adottato come il simbolo ufficiale della stessa \"House of Yahweh\". Altro simbolo utilizzato con frequenza dalla \"House of Yahweh\" \u00e8 un bisonte americano, come simbolo rappresentante il compimento della profezia sul Bisonte Bianco dei nativi nordamericani Lakota.\nIl Movimento del Sacro Nome.\nL'\"Assemblea Nazarena di Yahweh\", \"Casa della Restaurazione\", \u00e8 una famiglia spirituale fondata il 24 novembre 1999. Ebbe inizio come congregazione avventista, dal febbraio 1997 al novembre 1999, l'anno in cui ebbe luogo una transizione dal cristianesimo avventista, alle radici ebraiche di una fede giudaico messianica biblica. Il Movimento si un\u00ec all'AYIN appartenente alla congregazione americana della COY, collegata a due omonime e rispettive Assemblee internazionali in lingua inglese. Nel gennaio 2009 si aggiunse anche la \"Senda Antigua\", il Sentiero Antico, ministero personale del rabbino Jos\u00e9 Alvarez di Puerto Rico insieme all'\"Universidad de l'Aire\", L'Universit\u00e0 dell'Aria, del rabbino Rigobert Lamburth dell'Honduras, noto per aver \"unto\" nel 2012 il presidente Porfirio Lobo Sosa. Il movimento, dal gennaio 1972 continua a pubblicare la rivista \"La Senda Antigua\", il Sentiero Antico, ed a trasmettere Radio Voce della Restaurazione. Questa rivista \u00e8 legata a due movimenti internazionali: \"L'Assemblea di Yahweh\" e la \"Congregazione di Yahweh\", i quali mantengono una certa affinit\u00e0 e un legame con la \"House of Yahweh\". Entrambi sono affratellati e rappresentati in molte nazioni del mondo, dalle Americhe alle Filippine. In Italia esiste invece l'\"Assemblea di Yahweh del Settimo Giorno\", appunto una transizione dalla Chiesa avventista del settimo giorno alle radici ebraiche della fede giudaico messianica biblica, detta \"Yahwismo\".\nLe differenze tra radici cristiane ed ebraiche.\nTra le principali differenze notiamo che il primo movimento, l'\"Assemblea del Signore Yahweh\", alla quale si collega anche l'Assemblea italiana, si avvale di uno stile di culto conservatore, con servizi religiosi di meditazione, della preghiera e dello studio, come elementi principali. Le manifestazioni di gioia e di esultanza sono limitate solo esclusivamente alla celebrazione delle principali festivit\u00e0 o ai festeggiamenti ebraici. Mentre il secondo di questi movimenti, la \"Congregazione di Yahweh\", alla quale si collega la \"House of Yahweh\", \u00e8 di tipo carismatico, con servizi di culto molto espressivi di forte lode ad alta voce sovente accompagnate da varie danze e all'immancabile suono dello shofar. La \"Congregazione di Yahweh\" trasmette attraverso una radio internazionale, disponibile sia in lingua spagnola sia in inglese, chiamata Radio Shofar-Sound Celestial. Tutte enfatizzano l'importanza dell'utilizzo e dell'uso costante del Sacro Nome di Yahweh e di Yahshua. Il biblista siciliano Angelo Benedetto Traina \"gi\u00e0 nell'Ottocento \"ed in America, uno dei primi iniziatori del Movimento del Sacro Nome.\nDiffusione.\nLa \"House of Yahweh\" conta membri sparsi in ogni parte del mondo, tra i quali alcuni presenti anche in Italia, con centro principalmente a Roccabascerana ma anche a Trapani e Fubine Monferrato anche se per la maggior parte si tratta di statunitensi che intendono ricollegare il cristianesimo alle sue radici ebraiche e che, come i \"Testimoni di Geova\", rifiutano la visione trinitaria, e per questo motivo sono esclusi come essi dallo stesso cristianesimo ufficiale."}
{"id": "4358134", "revid": "729019", "url": "https://it.wikipedia.org/wiki?curid=4358134", "title": "Pavuvu", "text": "Pavuvu \u00e8 la pi\u00f9 grande delle Isole Russell nella Provincia Centrale delle Isole Salomone.\nStoria.\nL'isola aveva diverse piantagioni di cocco piantate dagli indigeni. Durante la seconda guerra mondiale nel 1941 quando gli Stati Uniti dichiararono guerra al Giappone l'isola fu occupata dalla Marina imperiale giapponese e i nativi abbandonarono l'isola. Dopo la conquista di Guadalcanal l'esercito statunitense uso l'Henderson Field per bombardare le isole in cui erano situate le guarnigioni, tra cui quella di Pavuvu. L'isola fu anche usata per ospitare la prima divisione della marina statunitense dopo la battaglia di Capo Gloucester e dopo la battaglia di Peleliu. Finita la guerra gli indigeni tornarono sull'isola a ripristinare le piantagioni di cocco."}
{"id": "4358141", "revid": "37401", "url": "https://it.wikipedia.org/wiki?curid=4358141", "title": "Witchcraft Destroys Minds &amp; Reaps Souls", "text": "Witchcraft Destroys Minds &amp; Reaps Souls \u00e8 il primo album del gruppo statunitense Coven, pubblicato nel 1969 dalla Mercury Records.\nIl disco.\nIl tema principale del disco \u00e8 l'occulto con particolare riferimento alla figura di Satana e ad altre entit\u00e0 demoniache.\nIl poster allegato al disco fece scalpore per il soggetto e la simbologia presente: la foto ritraeva i membri della band vestiti con lunghe tonache intenti a svolgere un rito sacrificale, mentre la cantante Jinx Dawson era ritratta nuda e sdraiata su di un altare nel ruolo della \"vittima\". L'immagine conteneva teschi e croci rovesciate; inoltre, in questa fotografia apparve per la prima volta nell'iconografia del rock il celebre gesto delle corna.\nNel marzo del 1970 la rivista statunitense \"Esquire\" pubblic\u00f2 un'inchiesta intitolata \"Evil Lurks in California\", in cui si parlava della diffusione della passione per l'occultismo e delle pratiche ad esso collegate: l'interesse per queste tematiche veniva collegato ad alcuni episodi di cronaca nera, tra cui gli efferati delitti compiuti da Charles Manson e dai suoi seguaci. L'album dei Coven veniva citato nell'articolo e messo in relazione con la diffusione del fenomeno, generando pubblicit\u00e0 negativa per la band. La casa discografica, preoccupata per le ripercussioni a livello di immagine, decise di ritirare il disco dal circuito di vendita. L'album \u00e8 stato poi ripubblicato in formato CD nel 2003.\nL'album \u00e8 stato prodotto da Bill Traut, proprietario dell'etichetta indipendente Dunwich Records, che dopo aver scoperto i Coven nel circuito dei locali di Chicago si occup\u00f2 della realizzazione del disco e di stabilire i contatti con la Mercury Records.\nLa maggior parte dei testi sono stati composti dal chitarrista James Vincent sotto lo pseudonimo di Jim Donlinger, membro delle band Aorta e Lovecraft entrambe di Chicago.\nDescrizione brani.\n\"White Witch of Rose Hall\".\nLa canzone \u00e8 ispirata alla leggenda di Annie Palmer, la white witch (strega bianca) del titolo, che fu accusata di praticare le arti voodoo a Montego Bay in Giamaica e venne uccisa durante una rivolta degli schiavi dell'isola negli anni trenta del XIX secolo.\n\"Coven in Charing Cross\".\nIl brano \u00e8 intervallato in due punti da una parte recitata dove i membri della band intonano con voce cantilenante la parole tradotte di un antico testo riguardante i sette demoni della mitologia babilonese. La stessa tematica \u00e8 al centro dell'opera \"Semero ikh\" () composta nel 1917 da Sergei Prokofiev ispirandosi alla raccolta poetica \"Zovy drevnosti\" () di Konstantin Balmont.\n\"Satanic Mass\".\nL'ultima traccia dell'album non \u00e8 una canzone ma la registrazione di una (presunta) messa nera compiuta dai componenti della band."}
{"id": "4358196", "revid": "767487", "url": "https://it.wikipedia.org/wiki?curid=4358196", "title": "Whitehouse (gruppo musicale)", "text": "Whitehouse \u00e8 un duo musicale britannico nato nel 1980 in Inghilterra e spesso citato come fondatore del genere musicale Power electronics, sottogenere del rumorismo e della musica industriale.\nStoria del gruppo.\nIl nome Whitehouse fu scelto dal gruppo per ironizzare sulla promotrice di campagne moralizzatrici britannica Mary Whitehouse, riferendosi contemporaneamente all'omonima rivista pornografica inglese. Il principale artefice del gruppo, William Bennett proveniva dalle precedenti esperienze come chitarrista del gruppo punk rock Essential Logic e dalla band formata nel 1979 assieme a Daniel Miller e J. G. Thirlwell chiamata Come. Nel 2009, Bennett dichiar\u00f2 al The Wire che la sua principale fonte di ispirazione di quel periodo fu Y\u014dko Ono\nNel 1982, all'et\u00e0 di 14 anni, entr\u00f2 nel gruppo Philip Best, appena fuggito di casa.\nIl gruppo si sciolse nel 1985 a causa del trasferimento fuori Londra di gran parte dei membri del gruppo.\nIl gruppo riemerse con una serie di album prodotti dal produttore discografico americano Steve Albini, il primo dei quali fu \"Thank Your Lucky Stars\". In questi anni il gruppo era formato principalmente da Bennett, Best e dallo scrittore Peter Sotos che lasci\u00f2 il gruppo nel 2002. Albini lavor\u00f2 con il gruppo fino al 1998, anno in cui Bennett decise di gestire anche il ruolo di produttore."}
{"id": "4358231", "revid": "287204", "url": "https://it.wikipedia.org/wiki?curid=4358231", "title": "Eugenio Cisterna", "text": "Biografia.\nNacque a Genzano da Giacomo Cisterna e Bettina Pigliucci. All'et\u00e0 di 12 anni Eugenio Cisterna cominci\u00f2 a frequentare a Roma la bottega del pittore Andrea Monti, originario anch'egli di Genzano, e divenne allievo del figlio di Andrea, Virginio Monti, pittore e decoratore di chiese; sposer\u00e0 in seguito Emilia Monti, la sorella di Virginio.\nStudi\u00f2 a fondo il simbolismo e le tecniche della pittura paleo-cristiana, che riprese nelle decorazioni della cripta della chiesa di Sant'Agnese in Agone, la sua prima commessa (1882). Decor\u00f2, assieme al cognato Virginio gran parte delle chiese parrocchiali costruite a Roma dopo l'annessione. Oper\u00f2 comunque anche nel nord-Italia, soprattutto in Lombardia. Nel 1900 Eugenio Cisterna fond\u00f2 la fabbrica di vetrate artistiche \"Giuliani\" che affid\u00f2 alle nipoti Maria Letizia e Laura Giuliani; prepar\u00f2 numerosi cartoni per le vetrate artistiche."}
{"id": "4358233", "revid": "1305772", "url": "https://it.wikipedia.org/wiki?curid=4358233", "title": "Gompertz", "text": "Gompertz:"}
{"id": "4358236", "revid": "767487", "url": "https://it.wikipedia.org/wiki?curid=4358236", "title": "Quando si ama (film 1935)", "text": "Quando si ama (\"Break of Hearts\") \u00e8 un film del 1935 diretto da Philip Moeller che ha come interpreti Katharine Hepburn e Charles Boyer.\nTrama.\nUn grande direttore d'orchestra, che \u00e8 anche un galante ammiratore del gentil sesso, s'innamora di un'ingenua compositrice di musica e la sposa. Non appena di ritorno dal viaggio di nozze egli riprende la vita di prima e la moglie, convinta ad un certo punto del di lui tradimento, lascia la casa e s'impiega come suonatrice e venditrice in una ditta musicale.\nQuando, dopo molto tempo, il maestro ritorna a New York e la rincontra, ella gli dichiara di essersi ormai data alla bella vita e di non aver pi\u00f9 bisogno di lui. L'emozione sembra quasi far perdere la ragione al direttore d'orchestra che d\u00e0 in scandalose escandescenze durante il suo concerto. Abbandona l'arte e cerca d'abbruttirsi nell'alcool. Ma la moglie comprende allora il proprio dovere, ritorna da lui, lo conforta e lo riconduce alla gloria.\nProduzione.\nIl film, prodotto dalla RKO Radio Pictures, venne girato per gli interni nel Wilshire Ebell Theatre, al 4401 di W. 8th St., a Los Angeles.\nDistribuzione.\nDistribuito dalla RKO Radio Pictures, il film usc\u00ec nelle sale cinematografiche USA il 31 maggio dopo una prima a New York il 16 maggio 1935."}
{"id": "4358237", "revid": "80598", "url": "https://it.wikipedia.org/wiki?curid=4358237", "title": "Sergio Dotti", "text": ""}
{"id": "4358241", "revid": "80598", "url": "https://it.wikipedia.org/wiki?curid=4358241", "title": "Tanya (cantante)", "text": ""}
{"id": "4358247", "revid": "830939", "url": "https://it.wikipedia.org/wiki?curid=4358247", "title": "Patria Costantinopolitana", "text": "La Patria\" Costantinopolitana (), conosciuta anche con il nome latino di Scriptores originum Constantinopolitarum\" (\"scrittori delle origini di Costantinopoli\"), \u00e8 una collezione di opere storiche bizantine sulla storia e monumenti della capitale imperiale bizantina di Costantinopoli (moderna Istanbul, Turchia).\nAnche se in passato attribuita allo scrittore del XIV secolo Giorgio Codino, la raccolta risale a secoli precedenti, essendo probabilmente stata prima compilata circa nel 995 durante il regno di Basilio II (r. 976-1025) e poi rivista e ampliata durante il regno di Alessio I Comneno (r. 1081-1118).\nLa collezione contiene:\nDa un punto di vista archeologico, la \"Patria\" \u00e8 un testimone prezioso sulla storia delle origini di Bisanzio e di vari monumenti di Costantinopoli. Tuttavia, essa deve essere esaminata con cura, dal momento che spesso mescola fatti con finzione e leggende metropolitane. Da un punto di vista politico, la \"Patria\" \u00e8 interessante per la sua interpretazione degli imperatori, che sono relativamente assenti dal racconto della citt\u00e0 imperiale, e sono in gran parte confinati in un ruolo di \"indicatori cronologici\"."}
{"id": "4358254", "revid": "123856273", "url": "https://it.wikipedia.org/wiki?curid=4358254", "title": "Societ\u00e0 anonima cooperativa per la stagionatura e l'assaggio delle sete ed affini", "text": "La Societ\u00e0 anonima cooperativa per la stagionatura e l'assaggio delle sete ed affini fu una storica societ\u00e0 fondata a Milano il 28 dicembre 1888 da 77 tra i maggiori commercianti e industriali tessili del settore serico per disciplinare in forma consortile la fase tra la raccolta dei bozzoli fino alla trattura. La societ\u00e0 aveva fatto costruire nell'isolato tra via Moscova e via Solferino un enorme edificio. Uno dei cortili era utilizzato per le trattative del commercio della seta.\nMilano si trovava al centro di un distretto dedicato alla filiera tessile della seta. in quasi tutte le cascine lombarde e delle zone contermini si era sviluppato l'allevamento dei bachi da seta. I bozzoli venivano poi conferiti ad aziende che si occupavano della \"stagionatura\" che eliminava la deperibilit\u00e0 e dell'assaggio, cio\u00e8 della determinazione della loro qualit\u00e0 .\nI bozzoli subivano poi la \"trattura\" quando le \"filarine\" prendevano il \"capofilo\" e svolgevano la seta del bozzolo.\nLa Cooperativa si occupava, appunto della raccolta dei bozzoli che venivano messi in appositi locali per la loro stagionatura L'accentrare in un unico consorzio permetteva di evitare sbalzi eccessivi per un mercato che presentava caratteristiche di stagionalit\u00e0.\nIl ciclo molto lungo e l'importanza dei valori in gioco fece affiancare all'attivit\u00e0 \"tecnico-commerciale\" quella finanziaria, che successivamente prese il nome di Banca Commercio Industria adottando uno statuto di Banca Popolare. Quando, per il crollo dell'industra serica il filone commerciale e l'attivit\u00e0 nel settore servizi venne a cessare, la banca continu\u00f2 la sua espansione e rilev\u00f2 anche le propriet\u00e0 immobiliari.\nLa societ\u00e0 svolgeva anche un importante ruolo sulla cultura tecnica del settore con pubblicazione di monografie. Il presidente svolgeva importanti compiti nel Comitato di vigilanza dell'Ufficio serico "}
{"id": "4358281", "revid": "1442080", "url": "https://it.wikipedia.org/wiki?curid=4358281", "title": "Apia International Sydney 2013 - Doppio maschile", "text": "Il doppio maschile dell'Apia International Sydney 2013 \u00e8 stato un torneo di tennis facente parte dell'ATP World Tour 2013.\nBob Bryan e Mike Bryan erano i detentori del titolo e sono riusciti a confermarsi campioni battendo in finale Maks Mirny e Horia Tec\u0103u con un doppio 6-4."}
{"id": "4358294", "revid": "38120", "url": "https://it.wikipedia.org/wiki?curid=4358294", "title": "Canzone per una amica", "text": ""}
{"id": "4358304", "revid": "253269", "url": "https://it.wikipedia.org/wiki?curid=4358304", "title": "Julia Dean", "text": "Biografia.\nNata nel Minnesota, da Albert Clay Dean e Susan Jane Morton, era nipote dell'attrice Julia Dean Hayne, morta nel 1868. Julia aveva due fratelli, un maschio e la sorella Eloise. Fece il suo debutto teatrale nel 1890 e, il 1\u00ba dicembre 1901, quello a Broadway in \"The Altars of Friendship\", un lavoro scritto da Madeleine Lucette Ryley. Recit\u00f2 a fianco di Joseph Jefferson, uno dei pi\u00f9 famosi attori americani di fine Ottocento, e con Macklyn Arbuckle, con il quale lavor\u00f2 nel 1907 in \"The Round-Up\". Dal 1906 al 1913 fu sposata con un collega di lavoro, l'attore Orme Caldara (1875\u20131925), il cui vero nome era Frank Slocum.\nJulia Dean ebbe anche una breve carriera cinematografica iniziata nel 1915 e interrotta pochi anni dopo, nel 1919. In quel periodo, prese parte a neanche una decina di pellicole, preferendo poi dedicarsi esclusivamente al teatro. Ritorn\u00f2 sugli schermi negli anni quaranta, in un ruolo di comprimaria nel \"noir\" \"The Curse of the Cat People\". Continu\u00f2 a recitare ruoli di donna anziana, talvolta neppure accreditata, fino alla fine. I suoi due ultimi film, infatti, uscirono nel 1952, l'anno della sua morte a Hollywood, avvenuta a 74 anni. \u00c8 sepolta al Forest Lawn Memorial Park di Glendale, in California."}
{"id": "4358311", "revid": "300067", "url": "https://it.wikipedia.org/wiki?curid=4358311", "title": "No\u00e1ngel Luaces", "text": "Carriera.\nCon ha preso parte alle Olimpiadi del 1980, disputando 7 partite."}
{"id": "4358319", "revid": "125635105", "url": "https://it.wikipedia.org/wiki?curid=4358319", "title": "Kurts Plade", "text": "Biografia.\nEra fratello di Teodors, Alfr\u0113ds e Voldem\u0101rs, tutti calciatori della nazionale lettone.\nCarriera.\nClub.\nNel periodo in cui ha giocato in nazionale militava nel \u0136eizarme\u017es, con cui ha vinto i primi due campionati lettoni.\nNazionale.\nHa disputato il suo unico incontro in nazionale il 24 luglio 1923 contro l'Estonia.\nHa preso parte ai Giochi Olimpici di Parigi 1924, senza mai scendere in campo."}
{"id": "4358324", "revid": "716642", "url": "https://it.wikipedia.org/wiki?curid=4358324", "title": "Alfr\u0113ds Plade", "text": "Carriera.\nClub.\nNel periodo in cui ha giocato in nazionale militava nel \u0136eizarme\u017es, con cui ha vinto i primi due campionati lettoni.\nNazionale.\nHa disputato il suo unico incontro in nazionale il 24 luglio 1923 contro l'Estonia.\nHa preso parte ai Giochi Olimpici di Parigi 1924, senza mai scendere in campo."}
{"id": "4358330", "revid": "76963", "url": "https://it.wikipedia.org/wiki?curid=4358330", "title": "Mark Colleano", "text": "Attivo dal 1965 in cinema e televisione, \u00e8 conosciuto particolarmente per la sua interpretazione, da adolescente, nei film d'avventura \"I ragazzi della via Paal\", del 1969, e \"I lupi attaccano in branco\", del 1970."}
{"id": "4358336", "revid": "164044", "url": "https://it.wikipedia.org/wiki?curid=4358336", "title": "Notodden Fotballklubb 2012", "text": "Questa voce raccoglie le informazioni riguardanti il Notodden Fotballklubb nelle competizioni ufficiali della stagione 2012.\nStagione.\nIl Notodden chiuse la stagione al 15\u00ba posto finale, che sanc\u00ec la retrocessione nella 2. divisjon. L'avventura nella Norgesmesterskapet si chiuse al terzo turno, con l'eliminazione per mano dello Str\u00f8msgodset. Il 20 agosto 2012, l'allenatore Brede Halvorsen rassegn\u00f2 le proprie dimissioni dall'incarico. Al suo posto, fu scelto Kenneth Dokken. Il calciatore pi\u00f9 utilizzato in stagione fu Borgar Velta, con 31 presenze (28 in campionato e 3 in coppa). Fu anche il miglior marcatore, con le sue 9 reti (tutte in campionato).\nMaglie e sponsor.\nLo sponsor tecnico per la stagione 2012 fu Legea, mentre lo sponsor ufficiale fu Notodden Energi. La divisa casalinga era completamente blu, con inserti bianchi."}
{"id": "4358339", "revid": "729019", "url": "https://it.wikipedia.org/wiki?curid=4358339", "title": "Battaglia di Harpers Ferry", "text": "La battaglia di Harpers Ferry, combattuta nel settembre 1862, \u00e8 stata un episodio della Campagna del Maryland della guerra di secessione americana.\nContesto.\nNel corso dell'avanzata nella Valle dello Shenandoah fino al Maryland, il generale Robert E. Lee (comandante dell'Armata Confederata della Virginia Settentrionale) decise di attaccare l'arsenale federale di Harper's Ferry (nell'attuale Virginia Occidentale) per eliminare una minaccia verso le sue linee di rifornimento.\nLee divise il suo esercito in quattro colonne, tre delle quali (sotto il comando di \"Stonewall\" Jackson), si diressero verso Harpers Ferry per attaccarlo.\nLa battaglia.\nIl 15 settembre l'artiglieria confederata si dispose sulle colline che sovrastavano la citt\u00e0 bombardando il presidio da tutti i lati.\nMentre la fanteria sudista si preparava all'assalto finale, il colonnello Dixon Stansbury Miles decise di arrendersi ma venne colpito a morte da un proiettile vagante.\nConseguenze.\nDopo aver preso possesso di Harpers Ferry, Jackson prosegu\u00ec con la maggior parte dei suoi soldati verso Sharpsburg per ricongiungersi con il resto dell'armata di Lee.\nIl resto della sua divisione rimase con il maggior generale A.P. Hill a completare l'occupazione della citt\u00e0."}
{"id": "4358340", "revid": "156341", "url": "https://it.wikipedia.org/wiki?curid=4358340", "title": "Nazionale di pallacanestro femminile dell'Italia Cadette", "text": ""}
{"id": "4358343", "revid": "425388", "url": "https://it.wikipedia.org/wiki?curid=4358343", "title": "Clarissa Pinkola Est\u00e9s", "text": "Biografia.\nNata da una famiglia ispano-messicana, all'et\u00e0 di 4 anni \u00e8 stata adottata da una famiglia ungherese. \u00c8 cresciuta nei pressi della frontiera del Michiana, a nord del Midwest. Verso la fine degli anni sessanta \u00e8 emigrata a occidente, verso le Montagne Rocciose, dove \u00e8 vissuta a contatto con persone provenienti dalle pi\u00f9 svariate parti del mondo. Si \u00e8 laureata in psicologia etno-clinica e si \u00e8 poi specializzata in psicologia analitica.\n\u00c8 stata direttrice del C.G. Jung Center di Denver. \nNei quattro anni successivi al massacro alla Columbine High School si \u00e8 occupata del sostegno psicologico alla comunit\u00e0. Dopo l'11 settembre 2001 ha lavorato con i sopravvissuti e con i familiari delle vittime della costa occidentale e orientale degli Stati Uniti.\nHa ricevuto il Las Primeras Award, \u201cThe First of Her Kind\u201d dalla Mexican American Women's Foundation, Washington D.C, e il Primo Premio Joseph Campbell \u201cKeeper of the Lore\u201d. Ha inoltre curato l'introduzione all'edizione per il centenario della nascita di Joseph Campbell de \"L'eroe dai mille volti\".\nDa sempre impegnata nel sociale, ha fondato la \"Guadalupe Foundation\", un'organizzazione che si occupa di trasmettere via radio delle brevi storie che hanno lo scopo di istruire le popolazioni africane su questioni di salute e igiene. Nel 2006 \u00e8 stata ammessa alla Colorado Women's Hall of Fame, un'organizzazione che d\u00e0 riconoscimenti alle donne che hanno contribuito alla storia dello Stato del Colorado.\nIl suo primo libro, \"Donne che corrono coi lupi\", \u00e8 stato accolto con estremo favore da critica e pubblico ed \u00e8 rimasto nella classifica dei best seller del New York Times per tre anni.\n\u00c8 sposata e ha tre figlie: Tiaja, Christine e Melissa."}
{"id": "4358344", "revid": "46931", "url": "https://it.wikipedia.org/wiki?curid=4358344", "title": "Knock on Any Door", "text": ""}
{"id": "4358345", "revid": "675251", "url": "https://it.wikipedia.org/wiki?curid=4358345", "title": "Stazioni dell'arte della metropolitana di Napoli", "text": ""}
{"id": "4358351", "revid": "15756", "url": "https://it.wikipedia.org/wiki?curid=4358351", "title": "Hannes Zingerle", "text": "\u00c8 fratello di Alex, a sua volta sciatore alpino di alto livello.\nBiografia.\nAttivo in gare FIS dal gennaio del 2011, nel gennaio 2012 ha conquistato la medaglia d'argento nello slalom gigante ai I Giochi olimpici giovanili invernali di e un mese dopo, il 24 febbraio, ha esordito in Coppa Europa a Sella Nevea, senza riuscire a portare a termine la prima manche dello slalom gigante in programma.\nNel febbraio 2013 ha contribuito alla medaglia d'argento conquistata dalla squadra italiana nello slalom parallelo valido per l'XI Festival olimpico invernale della giovent\u00f9 europea di Bra\u0219ov. Ha esordito in Coppa del Mondo il 10 dicembre 2016 a Val-d'Is\u00e8re in slalom gigante, senza completare la prova, e l'11 marzo 2019 ha conquistato a Kranjska Gora in slalom gigante la sua prima vittoria, nonch\u00e9 primo podio, in Coppa Europa. In carriera non ha mai preso parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "4358354", "revid": "287204", "url": "https://it.wikipedia.org/wiki?curid=4358354", "title": "Clarissa Pinkola Estes", "text": ""}
{"id": "4358356", "revid": "88812", "url": "https://it.wikipedia.org/wiki?curid=4358356", "title": "Nazionalismo Liberale", "text": ""}
{"id": "4358358", "revid": "33689", "url": "https://it.wikipedia.org/wiki?curid=4358358", "title": "Nur", "text": ""}
{"id": "4358360", "revid": "827882", "url": "https://it.wikipedia.org/wiki?curid=4358360", "title": "Salsa suprema", "text": "La salsa suprema \u00e8 una vellutata di pollo che si fa addensare con un roux bianco e si arricchisce con panna, o per variare, con uova e formaggio . Alcuni cuochi usano acidificare questa salsa usando panna acida o aggiungendo condimenti acidi come succo di limone o aceto. Alcuni cuochi usano altri gallinacei come il cappone, la gallina, la gallina faraona e il tacchino.\nEtimologia.\nSalsa deriva dal femminile latino \"salsus\", che significa salato, da cui deriva anche \"sale\" , il condimento base di ogni alimento; \"suprema\" deriva dal superlativo latino \"supremus\", (da \"superus\", al di sopra), che significa \"al di sopra di tutto\" .\nStoria.\nPierre-Marie-Jean Cousin de Courchamps, nel 1853, nel suo dizionario di cucina, descrive la salsa suprema , arricchita con un uovo e aromatizzata con succo di limone o con una specie di aceto chiamato agresto in francese, \"vertjus\" o succo verde.\nAlexandre Dumas nel 1873, nel suo dizionario di cucina copia la ricetta del Courchamps .\nEdmond Richardin nel 1907, descrive la preparazione di una salsa suprema arricchita con bianchi d'uovo.\nAuguste Escoffier nel 1934, nel suo libro \"Ma cuisine\", descrive una salsa suprema fatta con panna acida .\nProsper Montagn\u00e8 nel 1938, nell'enciclopedia francese di cucina \"Larousse gastronomique\", parla di \"supreme sauce\" arricchita con panna acida .\nJulia Child nel 1964, nel suo libro \"Mastering the Art of French Cooking\", parla di Arricchimento delle creme, di \"cream cauce\" e include una \"sauce creme\" o \"sauce supreme\" . Cita inoltre una variante, la salsa suprema di pesce , usata per condire le chenelle di pesce .\nAlain Ducasse nel 2003, nel suo \"Grand livre de cuisine, Bistrots, Brasseries, Restaurant de tradition\", descrive una salsa suprema arricchita con panna acida e bianchi d'uovo e la adopera per condire un pollo dell'Ain.\nViene ricordata una ricetta gradita a Giuseppe Verdi, quando mangiava al ristorante, che era il cappone lesso con una salsa suprema di cappone arricchita con fumetto di tartufo .\nLuigi Veronelli prepara la salsa suprema aggiungendo fumetto di funghi e panna e la usa per condire del riso bollito e petto di pollo arrosto .\nPreparazione.\nPer la salsa suprema si prepara un fondo bianco di pollo o di gallina e un roux con burro e farina. Si unisce il fondo al roux facendo una vellutata di pollo. Alla vellutata di pollo si aggiunge panna rigorosamente fresca, pepe macinato e sale.\nVarianti.\nLa salsa suprema si pu\u00f2 arricchire aggiungendo tuorli d'uovo e formaggio grattugiato.\nDerivate.\nAggiungendo alla salsa suprema del pur\u00e8 di pomodoro fresco, si ottiene la salsa aurora .\nUso.\nLa salsa suprema in generale si usa per condire il pollo o la gallina bolliti, che si mangiano assieme ad un piatto di riso bollito."}
{"id": "4358362", "revid": "729019", "url": "https://it.wikipedia.org/wiki?curid=4358362", "title": "Seconda battaglia di Mesilla", "text": "La seconda battaglia di Mesilla \u00e8 stato l'ultimo scontro combattuto nel Territorio Confederato dell'Arizona nell'ambito della guerra di secessione americana.\nSi tratt\u00f2 pi\u00f9 che altro di una scaramuccia senza spargimento di sangue tra miliziani confederati e nordisti nei pressi della citt\u00e0 di Mesilla.\nQualche giorno dopo, il 4 luglio, l'arrivo della California Column sulla riva occidentale del Rio Grande spinse i sudisti a ritirarsi verso El Paso e San Antonio (Texas)."}
{"id": "4358365", "revid": "2151778", "url": "https://it.wikipedia.org/wiki?curid=4358365", "title": "Nvidia Shield Portable", "text": "Nvidia Shield \u00e8 un dispositivo di intrattenimento multimediale sviluppato dalla societ\u00e0 californiana \"Nvidia Corporation\". La console \u00e8 caratterizzata dal Chip grafico con nome in codice TegraX1 (lo stesso presente sulla console Nintendo switch). Gli utenti saranno in grado di scaricare i titoli direttamente da Google Play Store (ex Android Market) e da TegraZone per quelli appositamente ottimizzati. I progettisti garantiscono prestazioni simili a quelle di un PC con GPU \"GeForce GTX 650\" o superiore. Il prezzo di lancio \u00e8 stato inizialmente fissato a $349.00 successivamente ridotto a $299.00. La commercializzazione sarebbe dovuta iniziare il 27 giugno 2013, ma a causa di un problema tecnico con un componente meccanico \u00e8 stata spostata al 31 luglio."}
{"id": "4358366", "revid": "767487", "url": "https://it.wikipedia.org/wiki?curid=4358366", "title": "Massimo Guglielmi (canottiere)", "text": "Biografia.\nCanottiere delle Fiamme Oro della Polizia di Stato, ha conquistato quattro volte il titolo di campione del mondo nel quattro di coppia, categoria pesi leggeri, nel 1990, 1992 (record mondiale che dur\u00f2 per altri 22 anni), 1996 e 1997.\nSempre per la categoria pesi leggeri, ai campionati del mondo ha ottenuto anche una medaglia d'argento nel 1994 (quattro di coppia) e tre di bronzo (1995, quattro di coppia; 1998, otto; 2001, due senza).\nNel quattro di coppia pesi leggeri, ha vinto per tre anni consecutivi gli Internazionali di Lucerna (1989, 1990 e 1991).\nIn coppa Europa, nel 1989 ha conquistato la medaglia d'oro nel quattro senza pesi leggeri.\nNel 1999 ha conquistato la medaglia d'oro ai Giochi Mondiali Militari nel doppio pesi leggeri \nHa conquistato 13 titoli italiani.\nHa ricevuto tre medaglie d'oro al valore atletico dal CONI negli anni 1992, 1996 e 1997.\nNel 2011 si laurea con lode in Scienze Motorie presso l'Universit\u00e0 degli Studi di Roma del Foro Italico di Roma e intraprende l'attivit\u00e0 di allenatore."}
{"id": "4358367", "revid": "124547996", "url": "https://it.wikipedia.org/wiki?curid=4358367", "title": "Phil Silvers", "text": "Il suo nome \u00e8 iscritto fra quelli delle Celebrit\u00e0 della Hollywood Walk of Fame.\nBiografia.\nDi origine russa, nato in una famiglia di immigrati di religione ebraica (Saul Silver e Sarah Handler erano i suoi genitori), ebbe una formazione teatrale debuttando giovanissimo. \u00c8 conosciuto come caratterista in numerose produzioni cinematografiche e televisive di successo, anche con la Disney (un suo film di successo fu, fra gli altri, \"Questo pazzo, pazzo, pazzo, pazzo mondo\", girato nel 1963). In particolare lo si ricorda poi come coprotagonista del film \"Buonasera, signora Campbell\" (1968), girato a fianco di Shelley Winters (che nel film interpretava il ruolo di sua moglie) e Gina Lollobrigida, nelle vesti della protagonista.\nConosciuto con il soprannome di \"The King of Chutzpah\", una fra le sue produzioni maggiori \u00e8 stato il \"The Phil Silvers Show\", una sitcom degli anni 1950 ambientata all'interno dello U.S. Army, in cui ricopriva il ruolo del Sergente Bilko. Ebbe anche una breve esperienza come cantante (Nelson Riddle gli arrangi\u00f2 il disco \"Phil Silvers' Swingin' Brass\" - Capitol Records, 1956).\nVita privata.\nDipendente dal gioco d'azzardo, Silvers \u00e8 stato sposato dal 1945 al 1950 alla modella e Miss Texas Jo-Carroll Dennison. \u00c8 stato poi sposato con Evelyn Patrick dal 1956 fino al divorzio sancito nel 1966. La coppia ha avuto cinque figlie, tra cui l'attrice Cathy Silvers, e la produttrice cinematografica e scrittrice Tracey. Le altre figlie si chiamano Nancey, Candace e Laury. \u00c8 sepolto al Mount Sinai Memorial Park, Los Angeles, California.\nRiconoscimenti.\nVincitore nel 1952 e nel 1972 del Tony Award al miglior attore protagonista in un musical, \u00e8 stato pi\u00f9 volte vincitore o candidato ai premio Emmy (nel 1956 per la miglior serie comica per \"The Phil Silvers Show\"; nel 1957 per il migliore show o serie televisiva della durata massima di trenta minuti sempre per \"The Phil Silvers Show\" e la candidatura per il premio al migliore attore protagonista di una serie comica o commedia sempre per lo stesso show; nel 1959 ebbe la candidatura per il migliore attore non protagonista di una serie comica e per la migliore sceneggiatura di un singolo episodio per una serie comica)."}
{"id": "4358368", "revid": "767487", "url": "https://it.wikipedia.org/wiki?curid=4358368", "title": "John Boyle, V conte di Cork", "text": "Biografia.\nEra l'unico figlio di Charles Boyle, IV conte di Orrery, e di sua moglie, Lady Elizabeth Cecil. Studi\u00f2 alla Christ Church di Oxford.\nHa pubblicato la traduzione delle lettere di Plinio il Giovane nel 1751, e scrisse \"Osservazioni sulla vita e negli scritti di Jonathan Swift\" nello stesso anno, e \"le memorie di Robert Carey, I conte di Monmouth\".\nMatrimoni.\nPrimo Matrimonio.\nSpos\u00f2, il 9 maggio 1728 a Londra, Lady Henrietta Douglas (?-22 agosto 1732), figlia del feldmaresciallo George Hamilton, I conte di Orkney, e di Elizabeth Villiers. Ebbero tre figli:\nSecondo Matrimonio.\nSpos\u00f2, il 30 giugno 1738 a Dublino, Margaret Hamilton (24 giugno 1710-24 maggio 1758), figlia di John Hamilton e di Lucy Dopping. Ebbero tre figli:\nMorte.\nMor\u00ec il 23 novembre 1762, all'et\u00e0 di 55 anni, a Marston House, Frome."}
{"id": "4358369", "revid": "1543377", "url": "https://it.wikipedia.org/wiki?curid=4358369", "title": "Petropavlovsk (nave da battaglia 1894)", "text": "La Petropavlovsk () fu una nave da battaglia tipo pre-dreadnought della Voenno Morskoj Flot Rossijskoj Imperii, capoclasse della classe Petropavlovsk. La nave prese il nome dalla battaglia di Petropavlovsk, combattuta durante la guerra di Crimea.\nCaratteristiche tecniche.\nNata come versione ingrandita e migliorata della \"Imperator Nikolaj I\", la classe Petropavlovsk divenne poi un progetto nuovo a tutti gli effetti. Abbandonate le casematte, l'armamento secondario fu posizionato in torrette seguendo il design della statunitense classe Indiana. Il sistema propulsivo della \"Petropavlovsk\", analogamente a quello della nave sorella \"Poltava\", era di costruzione britannica. Nonostante ci\u00f2 la \"Petropavlovsk\" era leggermente pi\u00f9 potente della \"Poltava\", e decisamente pi\u00f9 potente della terza nave della classe, la \"Sevastopol\"', i cui macchinari erano di fabbricazione russa. La produzione della corazzatura fu affidata a Stati Uniti e Germania, che per\u00f2 risentirono di problemi produttivi. Difatti, sola la \"Poltava\" ricevette la nuova corazzatura Krupp sia per lo scafo che per le torrette, e mentre per la \"Sevastopol'\" si riusc\u00ec ad adottare una corazzatura Harvey almeno per lo scafo, la corazzatura della \"Petropavlovsk\" era di semplice acciaio al nichel. Si rese necessario quindi, per compensare la minore resistenza, aumentare lo spessore delle lastre, che nel caso della corazzatura dello scafo fu portato dai 368\u00a0mm di progetto a 406\u00a0mm.\nServizio.\nNell'ottobre 1897 la \"Petropavlovsk\" salp\u00f2 da San Pietroburgo per giungere a Kron\u0161tadt, dove si sarebbe completato l'allestimento. Nel 1898 furono montati i cannoni e la nave fu trasferita a Liep\u0101ja dove rimase fino al 1899, quando torn\u00f2 a Kron\u0161tadt. Il 5 ottobre 1899 la \"Petropavlovsk\" fu trasferita in Estremo Oriente, nello \"Squadrone dell'Asia orientale\", parte della flotta del Pacifico. Sotto la direzione di Aleksandr Kol\u010dak, la nave partecip\u00f2 ad esperimenti idrogeologici nel nord dell'oceano Pacifico. Quando la nave giunse nel Mar Mediterraneo, Kol\u010dak accett\u00f2 un posto nella spedizione Toll. La \"Petropavlovsk\" giunse a Port Arthur il 28 aprile 1900, diventando la nave ammiraglia del viceammiraglio Nikolay Skrydlov, comandante dello \"Squadrone dell'Asia orientale\". Nello stesso anno la nave partecip\u00f2 alla repressione rivolta dei Boxer in Cina. Nell'ottobre del 1902 il comando dello squadrone pass\u00f2 al retroammiraglio Oskar Victorovi\u010d Stark, che mantenne la \"Petropavlovsk\" come sua nave ammiraglia. Allo scoppio della guerra russo-giapponese, nel febbraio 1904, la Marina imperiale giapponese lanci\u00f2 un attacco a sorpresa contro le navi russe ancorate a Port Arthur.\nI russi non erano preparati ad un attacco, e la confusione dilag\u00f2 all'interno del porto. Durante il primo giorno della battaglia di Port Arthur la \"Petropavlovsk\" non fu colpita, ma riport\u00f2 danni leggeri il giorno seguente, quando le navi russe ingaggiarono quelle giapponesi. Colpita da un 1 colpo da 152\u00a0mm e da 2 colpi da 305\u00a0mm, tra i membri dell'equipaggio si contarono 1 morto e 4 feriti. La \"Petropavlovsk\" spar\u00f2 20 colpi da 305\u00a0mm e 68 da 152\u00a0mm contro le navi da battaglia giapponesi, ma nessuno colpi il bersaglio. Nella battaglia rimase danneggiata la \"Cesarevi\u010d\", nave ammiraglia del comandante dello squadrone, il viceammiraglio Stepan Makarov, che scelse come nuova ammiraglia la \"Petropavlovsk\", nonostante la ritenesse inferiore alla \"Cesarevi\u010d\".\nNon essendo riuscito a bloccare le navi russe nel porto l'ammiraglio T\u014dg\u014d Heihachir\u014d, comandante della flotta giapponese, formul\u00f2 un nuovo piano. Navi giapponesi avrebbero minato l'entrata del porto e quindi attirare i russi all'interno del campo minato, con la speranza di affondare un certo numero di navi da guerra nemiche. La notte del 31 marzo, scortata da 4 distaccamenti di cacciatorpediniere, la posamine \"Koru-Maru\" inizi\u00f2 a posare mine all'entrata di Port Arthur. Le navi giapponesi furono avvistate dai russe, ma credettero che si trattasse di cacciatorpediniere a cui avevano ordinato di pattugliare la zona.\nIl 13 aprile la \"Strashnii\", un cacciatorpediniere russo, fu intercettata da cacciatorpediniere giapponesi e tra le opposte fazioni inizi\u00f2 una battaglia navale. Makarov invi\u00f2 immediatamente l'incrociatore corazzato \"Bayan\" in aiuto alla \"Strashnii\". Dopo che il \"Bayan\" aveva riportato la presenza di incrociatori giapponesi nella zona, Makarov decise di condurre il grosso delle forze per ingaggiare battaglia contro le navi giapponesi e portare soccorso ai sopravvissuti della \"Strashni\". Oltre alla \"Petropavlovsk\", tra le navi che Makarov condusse nel Mar Giallo c'erano la \"Poltava\", che era riuscita a lasciare Port Arthur, 4 incrociatori ed un gruppo di cacciatorpediniere. Tuttavia, i giapponesi si ritirarono oltre il raggio di tiro delle difese di Port Arthur, inoltre furono rafforzati dall'arrivo di 6 navi da battaglia. Alle 08:50 Makarov ordin\u00f2 l'inversione di rotta, per ritornare al porto ed unirsi alle 3 navi da battaglia che avevano appena lasciato. Alle 09:42, dopo che le navi agli ordini di Makarov si erano radunate ed avevano voltato le spalle al nemico, a circa 2 miglia dalla costa la \"Petropavlovsk\" urt\u00f2 una delle mine giapponesi a babordo. Alcuni osservatori riferirono di aver visto tre esplosioni, una delle quali sembrava essere di una delle polveriere, a seguito delle quali la \"Petropavlovsk\" affond\u00f2 in meno di due minuti. Nell'affondamento perirono Makarov ed i suoi collaboratori, il celebre pittore russo Vasilij Vasil'evi\u010d Vere\u0161\u010dagin, 26 ufficiali e 652 marinai. Solo 7 ufficiali e 73 marinai furono tratti in salvo. Tra questi vi era anche Kirill Vladimirovi\u010d Romanov, membro della famiglia imperiale russa, che serviva come ufficiale.\nNel 1913 fu costruito a San Pietroburgo un monumento per onorare Stephan Makarov, dopo che alcuni sommozzatori giapponesi avevano identificato i suoi resti all'interno del relitto della \"Petropavlovsk\" e gli avevano dato sepoltura in mare."}
{"id": "4358371", "revid": "122511853", "url": "https://it.wikipedia.org/wiki?curid=4358371", "title": "Juris R\u0113dlihs", "text": "Biografia.\n\u00c8 entrato a far parte dell'esercito lettone, per cui ha lavorato fino alla pensione, raggiungendo il grado di colonnello, anche se nell'ambiente calcistico era soprannominato \"Generale\".\nCarriera.\nAllenatore.\nFu tra i principali promotori del calcio nel suo paese. Allen\u00f2 prima l'Union Riga, poi fu tra i fondatori dell'RFK.\nAllen\u00f2 questa squadra ininterrottamente fino al 1936, conquistando ben 7 campionati lettoni. In questo periodo fu anche allenatore della nazionale lettone, in due distinti frangenti: nel 1924, per la sola spedizione lettone ai Giochi Olimpici di Parigi 1924, e tra il 1930 e il 1931 in altre quattro occasioni.\nAl termine della seconda guerra mondiale allen\u00f2 prima lo Spartak Riga e poi il RER, che port\u00f2 alla massima serie e a due terzi posti, prima di essere sostituito da Maksis Levit\u0101nuss.\nArbitro.\nFu anche arbitro internazionale nel periodo che va dal 1924 al 1936.\nArbitr\u00f2 in tutto 9 incontri, tutti amichevoli, esordendo il 24 agosto 1924, quando diresse l'incontro Estonia - Lituania."}
{"id": "4358372", "revid": "47767", "url": "https://it.wikipedia.org/wiki?curid=4358372", "title": "Apostolo Mattia", "text": ""}
{"id": "4358376", "revid": "1305772", "url": "https://it.wikipedia.org/wiki?curid=4358376", "title": "Patricia Wartusch", "text": "In carriera, ha vinto due titoli WTA e 5 titoli ITF da singolarista e 6 titoli WTA e 8 titoli ITF nel doppio. Da junior, vinse il campionato austriaco nel singolare per tre anni di seguito dal 1992 al 1994 e il titolo europeo nel doppio nel 1995.\n\u00c8 stata allenata da Stefan Leiner."}
{"id": "4358378", "revid": "201394", "url": "https://it.wikipedia.org/wiki?curid=4358378", "title": "Bologna Rock", "text": "Il Bologna Rock, per esteso Bologna Rock: Dalle cantine all'asfalto, \u00e8 stato un festival musicale, organizzato dalla Harpo's Bazar, che si svolse al palasport di Bologna il 2 aprile 1979 e che vide la partecipazione di molti gruppi di genere punk, rock demenziale e new wave della scena bolognese dell'epoca, quali Skiantos, Luti Chroma, Confusional Quartet, Rusk und Brusk, Gaznevada, Windopen, Bieki, Naphta e del cantante blues statunitense Andy J. Forest.\nIl concerto.\nIl concerto, organizzato dall'etichetta \"underground\" Harpo's Bazar del produttore discografico Oderso Rubini, ebbe un grande successo di pubblico, anche grazie al \"prezzo politico\" del biglietto, del costo di sole lire, radunando circa persone (vicino all'intera capienza del palasport) ed ebbe inizio con l'esibizione dei Bieki, venendo tuttavia interrotto al momento della salita sul palco degli Skiantos, a causa di un \"bombardamento\" di gavettoni che rese momentaneamente inservibile il mixer, prima di riprendere regolarmente fino al termine."}
{"id": "4358381", "revid": "729019", "url": "https://it.wikipedia.org/wiki?curid=4358381", "title": "Aeroporto Internazionale di Mataveri", "text": "L'Aeroporto Internazionale di Mataveri (oppure \"Aeroporto dell'Isola di Pasqua\") (IATA: IPC, ICAO: SCIP) si trova ad Hanga Roa nell'Isola di Pasqua. Definito l'aeroporto pi\u00f9 remoto del mondo, si trova a 3.759 chilometri dall'aeroporto di Santiago del Cile (SCL), col quale scambia regolari voli di linea con la compagnia di bandiera cilena LATAM Airlines. La pista inizia nell'entroterra della costa sud-orientale dell'isola e quasi raggiunge la costa nord-occidentale, separando pressoch\u00e9 completamente la montagna di Rano Kau dal resto dell'isola.\nL'aeroporto \u00e8 il principale punto di ingresso per i migliaia di turisti che vengono all'Isola di Pasqua. L'aeroporto ha anche la funzione di scalo per il transito a Papeete, sull'isola di Tahiti."}
{"id": "4358385", "revid": "621897", "url": "https://it.wikipedia.org/wiki?curid=4358385", "title": "Mataveri", "text": ""}
{"id": "4358388", "revid": "486946", "url": "https://it.wikipedia.org/wiki?curid=4358388", "title": "Lan Chile", "text": ""}
{"id": "4358390", "revid": "282579", "url": "https://it.wikipedia.org/wiki?curid=4358390", "title": "Sprint (missile ABM)", "text": ""}
{"id": "4358392", "revid": "767487", "url": "https://it.wikipedia.org/wiki?curid=4358392", "title": "Wadi 'Ara", "text": "Il W\u0101d\u012b \u02bf\u0100ra o Nahal Iron (, ebraico \u05e0\u05d7\u05dc \u05e2\u05d9\u05e8\u05d5\u05df), \u00e8 una regione di Israele abitata da una maggioranza di Arabi israeliani. \u00c8 situata a NE della Linea Verde, nel Distretto di Haifa. La regione \u00e8 stata occupata dalla Transgiordania nella guerra arabo-israeliana del 1948 e pi\u00f9 tardi ceduta a Israele in cambio dei territori a sud di Hebron secondo l'Armistizio arabo-israeliano del 1949 con la Giordania.\nLa zona \u00e8 stata argomento di discussione da parte di alcuni politici israeliani come Avigdor Lieberman del partito politico Israel Beytenu che hanno proposto il trasferimento della sovranit\u00e0 e dell'amministrazione della regione all'Autorit\u00e0 Nazionale Palestinese per la creazione di un futuro Stato palestinese. Come contropartita, la ANP dovrebbe trasferire a Israele grandi \"blocchi\" di insediamenti agricoli, situati a est della Linea Verde, in Cisgiordania.\nSecondo i politici che sostengono tale Piano, ci\u00f2 dovrebbe aumentare la sicurezza d'Israele. I politici nella Knesset ostili a tale Piano sono numerosi, dal momento che essi credono che solo il 10% della componente di arabi israeliani sarebbe d'accordo, mentre il restante 90% sarebbe ostile a cambiare cittadinanza."}
{"id": "4358393", "revid": "599013", "url": "https://it.wikipedia.org/wiki?curid=4358393", "title": "Sprint (disambigua)", "text": ""}
{"id": "4358395", "revid": "1371684", "url": "https://it.wikipedia.org/wiki?curid=4358395", "title": "Campionati mondiali di bob 2013", "text": "I Campionati mondiali di bob 2013, cinquantanovesima edizione della manifestazione organizzata dalla Federazione Internazionale di Bob e Skeleton, si sono disputati dal 25 gennaio al 3 febbraio 2013 a Sankt Moritz, in Svizzera, sulla pista olimpica di St.Moritz-Celerina, il tracciato naturale sul quale si svolsero le competizioni del bob e delle skeleton ai Giochi di e di e le rassegne iridate maschili del 1931, del 1935, del 1937 (limitatamente al bob a quattro), del 1938 e del 1939 (solo bob a due), del 1947, del 1955, del 1957, del 1959, del 1965, del 1970, del 1974, del 1977, del 1982, del 1987, del 1990, del 1997, del 2001 per entrambe le specialit\u00e0 maschili e del 2007 per le specialit\u00e0 maschili e per il bob donne. La localit\u00e0 elvetica ha quindi ospitato le competizioni iridate per la diciottesima volta nel bob a due, per la diciannovesima nel bob a quattro uomini, per la seconda nel bob a due donne e nella prova a squadre.\nIn un primo tempo, la Svizzera avrebbe dovuto organizzare la rassegna iridata del 2012, ma nel dicembre 2010 l'assegnazione \u00e8 stata invertita con quella a Lake Placid dell'edizione 2013. In questa stagione erano in programma le gare pre-olimpiche a So\u010di, in Russia; per questo si \u00e8 deciso di rendere pi\u00f9 comoda la trasferta per squadre e atleti.\nAnche questa edizione dei mondiali, come ormai da prassi iniziata nella rassegna di Sch\u00f6nau am K\u00f6nigssee 2004, si \u00e8 svolta contestualmente a quella di skeleton e proprio insieme agli atleti di quest'ultima disciplina \u00e8 stato assegnato il titolo nella prova a squadre che ha visto trionfare la squadra statunitense.\nLe vittorie sono state conquistate nel bob a due uomini dal pilota tedesco Francesco Friedrich, diventando cos\u00ec il pi\u00f9 giovane campione del mondo nel bob a due della storia, insieme al frenatore Jannis B\u00e4cker; nella gara femminile dal team canadese condotto da Kaillie Humphries insieme alla frenatrice Chelsea Valois mentre la prova del bob a quattro ha visto il successo dell'equipaggio tedesco guidato da Maximilian Arndt, insieme ai compagni Marko H\u00fcbenbecker, Alexander R\u00f6diger e Martin Putze.\nRisultati.\nBob a due uomini.\nLa gara si \u00e8 svolta il 26 e il 27 gennaio nell'arco di quattro \"manches\" ed hanno preso parte alla competizione 38 compagini in rappresentanza di 25 differenti nazioni. Campione uscente era l'equipaggio statunitense pilotato da Steven Holcomb, giunto quarto; il titolo \u00e8 stato conquistato dalla compagine tedesca composta da Francesco Friedrich e Jannis B\u00e4cker, davanti agli svizzeri Beat Hefti e Thomas Lamparter e all'altra coppia tedesca formata da Thomas Florsch\u00fctz ed Andreas Bredau.\nBob a due donne.\nLa gara si \u00e8 svolta il 25 e il 26 gennaio nell'arco di quattro \"manches\" ed hanno preso parte alla competizione 22 compagini in rappresentanza di 11 differenti nazioni. Campione uscente era l'equipaggio canadese pilotato da Kaillie Humphries, che ha bissato il titolo ottenuto l'anno precedente, insieme alla frenatrice Chelsea Valois, davanti alla coppia statunitense composta da Elana Meyers e Katie Eberling ed a quella tedesca formata da Sandra Kiriasis e Franziska Bertels.\nBob a quattro.\nLa gara si \u00e8 svolta il 2 ed il 3 febbraio nell'arco di quattro \"manches\" ed hanno preso parte alla competizione 34 compagini in rappresentanza di 21 differenti nazioni. Campione uscente era l'equipaggio statunitense pilotato da Steven Holcomb, stavolta giunto terzo con i compagni Justin Olsen, Steven Langton e Curtis Tomasevicz; il titolo \u00e8 stato conquistato dalla compagine tedesca guidata da Maximilian Arndt con i frenatori Marko H\u00fcbenbecker, Alexander R\u00f6diger e Martin Putze; secondo il team russo condotto da Aleksandr Zubkov insieme ad Aleksej Negodajlo, Dmitrij Trunenkov e Maksim Mokrousov.\nGara a squadre.\nLa gara si \u00e8 svolta il 27 gennaio ed ogni squadra nazionale ha potuto prendere parte alla competizione con due formazioni; nello specifico la prova ha visto la partenza di uno skeletonista, di un equipaggio del bob a due femminile, di una skeletonista e di un equipaggio del bob a due maschile per ognuna delle 13 formazioni, che hanno gareggiato ciascuno in una singola \"manche\"; la somma totale dei tempi cos\u00ec ottenuti ha laureato campione la squadra statunitense di John Daly, Elana Meyers], Lolo Jones, Noelle Pikus-Pace, Steven Holcomb e Curtis Tomasevicz davanti a quella tedesca composta da Frank Rommel, Sandra Kiriasis, Sarah Noll, Marion Thees, Francesco Friedrich e Gino Gerhardi e da quella canadese formata da Eric Neilson, Kaillie Humphries, Chelsea Valois, Sarah Reid, Lyndon Rush e Cody Sorensen."}
{"id": "4358398", "revid": "621897", "url": "https://it.wikipedia.org/wiki?curid=4358398", "title": "Aeroporto Mataveri", "text": ""}
{"id": "4358400", "revid": "287204", "url": "https://it.wikipedia.org/wiki?curid=4358400", "title": "Napoli Basket Vomero 2009-2010", "text": "Questa pagina contiene i dati relativi a Napoli Basket Vomero per la stagione 2009-10."}
{"id": "4358401", "revid": "767487", "url": "https://it.wikipedia.org/wiki?curid=4358401", "title": "Edmund Boyle, VII conte di Cork", "text": "Biografia.\nEra il figlio di John Boyle, V conte di Cork, e della sua seconda moglie, Margaret Hamilton.\nStudi\u00f2 alla Westminster School e alla Christ Church di Oxford.\nMatrimoni.\nPrimo Matrimonio.\nSpos\u00f2, il 31 agosto 1764, Anne Courtenay (?-11 dicembre 1785), figlia di Kelland Courtenay e di Elizabeth Montagu. Divorziarono nel 1782. Ebbero quattro figli:\nSecondo Matrimonio.\nSpos\u00f2, il 17 giugno 1786, Mary Monckton, figlia di John Monckton, I visconte Galway, e di Jane Westenra. Non ebbero figli.\nMorte.\nMor\u00ec il 6 ottobre 1798, all'et\u00e0 di 55 anni a Bath, Somerset. Fu sepolto a St. John's Church, Frome."}
{"id": "4358404", "revid": "621897", "url": "https://it.wikipedia.org/wiki?curid=4358404", "title": "Mataveri International Airport", "text": ""}
{"id": "4358408", "revid": "767487", "url": "https://it.wikipedia.org/wiki?curid=4358408", "title": "Operazione Spy Sitter", "text": "Operazione Spy Sitter (\"The Spy Next Door\") \u00e8 un film del 2010 diretto da Brian Levant, con Jackie Chan, Amber Valletta, Madeline Carroll, Will Shadley. Realizzato con un budget di 28 milioni di dollari, il film ha incassato 45,082,365 $\nTrama.\nBob Ho \u00e8 una spia della CIA che ha deciso di ritirarsi. \u00c8 vicino di casa e innamorato di Gillian la quale ha tre figli e ritiene che lui sia un venditore di penne. Un giorno la giovane donna deve partire per assistere il padre ammalato e affida la sua prole a Bob: Ian, che \u00e8 vittima di bullismo, la piccola Nora di quattro anni, e infine la pi\u00f9 grande, Farren, la quale non \u00e8 propriamente la figlia di Gillian, ma del suo ex che l'ha abbandonata lasciandola alle cure della donna. I tre non lo sopportano e fanno di tutto perch\u00e9 non si occupi di loro. Ma Ian, convinto di scaricare il bootleg di un concerto, si appropria invece di un piano finalizzato a rendere inutilizzabile il petrolio di tutto il mondo tranne quello russo. I proprietari, capitanati dal criminale Anton Poldrak, vogliono tornarne in possesso e sono ormai sulle tracce di Bob che ritengono si sia impadronito della formula.\nBob cerca di proteggere i ragazzi dagli uomini di Poldrak, facendosi aiutare da alcuni suoi amici della CIA, Glaze e Colton, inoltre il suo rapporto con i ragazzi migliora, imparando a conoscerli meglio, specialmente Farren. Bob giunge alla conclusione che un agente della CIA si \u00e8 fatto corrompere da Poldrak, e i suoi sospetti ricadono su Colton.\nGillian ritorna, le cose tra lei e Bob si fanno tese dopo aver scoperto che i suoi figli hanno rischiato la vita e che Bob \u00e8 un ex spia. Alla fine viene rivelato che non era Colton a fare il doppio gioco, ma Glaze, che si \u00e8 fatto prezzolare da Poldrak, infatti \u00e8 un agente corrotto. Nonostante le difficolt\u00e0 Bob riesce ad avere la meglio su Poldrak e Glaze, infine arriva Colton insieme a una squadra di agenti della CIA, e li fa arrestare entrambi, Bob si scusa con l'amico per non avergli dato fiducia, Colton lo perdona.\nAlla fine Bob e Gilliam si riappacificano e, capendo di amarsi, decidono di vivere insieme come una vera famiglia insieme ai loro tre ragazzi.\nDistribuzione.\nL'uscita nelle sale americane \u00e8 avvenuta il 15 gennaio, 2010, mentre la versione DVD il 18 maggio dello stesso anno."}
{"id": "4358415", "revid": "287204", "url": "https://it.wikipedia.org/wiki?curid=4358415", "title": "Campionati europei di bob 2013", "text": "I Campionati europei di bob 2013, quarantasettesima edizione della manifestazione organizzata dalla Federazione Internazionale di Bob e Skeleton, si sono disputati dal 18 al 20 gennaio 2013 a Igls, in Austria, sulla Kunsteisbahn Bob-Rodel Igls, il tracciato sul quale si svolsero le competizioni del bob e dello slittino ai Giochi di e le rassegne continentali del 1978, del 1981, del 1984, del 1986, del 1990, del 1998 (soltanto nelle specialit\u00e0 maschili) e del 2010 (anche in quella femminile). Nella localit\u00e0 tirolese si erano tuttavia gi\u00e0 tenute le gare di slittino e di bob ai Giochi di e le manifestazioni europee del 1967 (in entrambe le specialit\u00e0 maschili) e del 1971 (solo nel bob a quattro) ma sul vecchio tracciato non pi\u00f9 utilizzato dal 1973, allorch\u00e9 venne costruita la pista odierna. Igls ha quindi ospitato le competizioni continentali per la nona volta nel bob a due uomini, per la decima nel bob a quattro e per la seconda nel bob a due donne.\nAnche questa edizione si \u00e8 svolta con la modalit\u00e0 della \"gara nella gara\", contestualmente all'ottava e penultima tappa della Coppa del Mondo 2012/13 e ai campionati europei di skeleton 2013.\nRisultati.\nBob a due uomini.\nLa gara si \u00e8 svolta il 19 gennaio 2013 nell'arco di due \"manches\" ed hanno preso parte alla competizione 22 compagini in rappresentanza di 15 differenti nazioni.\nBob a quattro.\nLa gara si \u00e8 svolta il 20 gennaio 2013 nell'arco di due \"manches\" ed hanno preso parte alla competizione 21 compagini in rappresentanza di 15 differenti nazioni.\nBob a due donne.\nLa gara si \u00e8 svolta il 18 gennaio 2013 nell'arco di due \"manches\" ed hanno preso parte alla competizione 14 compagini in rappresentanza di 8 differenti nazioni.."}
{"id": "4358419", "revid": "767487", "url": "https://it.wikipedia.org/wiki?curid=4358419", "title": "Mario Conte (calciatore)", "text": "Carriera.\nNel 1933 viene ceduto dalla SPAL al Messina, con cui debutta in Serie B nella stagione 1933-1934; con i peloritani disputa tre campionati cadetti per un totale di 73 presenze e un gol.\nNegli anni successivi veste la maglia del Forl\u00ec in Serie C."}
{"id": "4358420", "revid": "767487", "url": "https://it.wikipedia.org/wiki?curid=4358420", "title": "Libero Checco", "text": "Carriera.\nDebutta in Serie B nella stagione 1929-1930 con il Novara, disputando sette campionati cadetti per un totale di 146 presenze e 13 gol. Rimane in forza ai piemontesi fino al 1938, quando viene messo in lista di trasferimento."}
{"id": "4358421", "revid": "767487", "url": "https://it.wikipedia.org/wiki?curid=4358421", "title": "A Time for Dying", "text": "A Time for Dying \u00e8 un film del 1969 diretto da Budd Boetticher.\n\u00c8 un film western statunitense con Richard Lapp, Anne Randall, Robert Random e Audie Murphy (in una piccola parte nel ruolo di Jesse James, da lui gi\u00e0 interpretato ne \"I predoni del Kansas\"). Fu l'ultimo film di Murphy prima della sua morte nel 1971 ed ebbe una distribuzione cinematografica solo nel 1982.\nTrama.\nCass Bunning, un ragazzo di campagna con un talento per le armi, incontra Nellie, una donna ingenua dell'Est, attirata nel West con la promessa di un lavoro come cameriera in un locale che risulta poi essere in un bordello. Cass, con l'intenzione di aiutarla a fuggire, scappa con lei. Giunti a Vinegaroon, nel Texas, i due sono costretti a sposarsi dal giudice Roy Bean. Cass decide quindi di diventare un cacciatore di taglie. Incontra Jesse James, che, colpito dalle sue abilit\u00e0 con le armi, gli propone di unirsi alla sua banda, ma Cass vuole continuare il suo nuovo lavoro. Cass viene alla fine ucciso in uno scontro a fuoco con il fuorilegge Billy Pimple e Nellie \u00e8 costretta a prostituirsi.\nProduzione.\nIl film, un western a basso costo diretto e sceneggiato da Budd Boetticher, fu prodotto da Audie Murphy tramite la Etoile Productions e la Fipco Productions (compagnia fondata da Boetticher e da Murphy) e girato a Apache Junction in Arizona. A causa di problemi di post produzione e di questioni legali causate dalla morte del produttore della pellicola, Audie Murphy, il film fu distribuito al cinema solo nel 1982.\nDistribuzione.\nMai distribuito in Italia, venne trasmesso in Tv in Germania Ovest il 18 dicembre 1972. Il film fu distribuito al cinema negli Stati Uniti nel 1982 a New York (nel cinema Public Theater di Lafayette Street) dalla Corinth Films.\nAlcune delle uscite internazionali sono state:\nPromozione.\nLa tagline \u00e8: \"Only he knew it was...A Time for Dying\".\nCritica.\nSecondo MYmovies il film \u00e8 \"un omaggio a Jesse James, un western realistico, spesso comico, in cui il suo approccio al personaggio \u00e8 risolutamente antiromantico\"."}
{"id": "4358423", "revid": "599013", "url": "https://it.wikipedia.org/wiki?curid=4358423", "title": "Angelo Rimoldi", "text": "Era noto anche come Rimoldi I per distinguerlo da Gian Luigi (anch'egli giocatore della Pro Patria che in seguito ha giocato per un anno in Serie B con il Taranto).\nCarriera.\nCresciuto nella Malnatese, nel 1957 passa alla Pro Patria conquistando la promozione in Serie B al termine della stagione 1959-1960. Debutta cos\u00ec tra i cadetti nel 1960-1961 disputando tre campionati di Serie B per un totale di 69 presenze.\nNel 1963 passa al Saronno, giocando per un altro anno in Serie C."}
{"id": "4358425", "revid": "767487", "url": "https://it.wikipedia.org/wiki?curid=4358425", "title": "Emilio Gratton", "text": "Carriera.\nGiocatore.\nDopo gli esordi in IV Serie con l'Anconitana, nel 1957 passa al Livorno, con cui disputa quattro campionati di Serie C mettendo a segno nel corso di 121 partite 46 gol, e vincendo il titolo di capocannoniere del girone A della Serie C 1958-1959.\nNella stagione 1961-1962 debutta in Serie B con la Lucchese, disputando due campionati cadetti per un totale di 67 presenze e 18 gol.\nIn seguito gioca per un altro anno in Serie C con la Carrarese.\nAllenatore.\nHa allenato per una stagione il Cuoiopelli in Serie D; a stagione in corso \u00e8 stato sostituito in panchina da Luigi Rosellini."}
{"id": "4358427", "revid": "1371684", "url": "https://it.wikipedia.org/wiki?curid=4358427", "title": "Campionati europei di skeleton 2013", "text": "I Campionati europei di skeleton 2013, diciannovesima edizione della manifestazione organizzata dalla Federazione Internazionale di Bob e Skeleton, si sono tenuti il 18 e il 19 gennaio 2013 a Igls, in Austria, sulla Kunsteisbahn Bob-Rodel Igls, il tracciato sul quale si svolsero le competizioni del bob e dello slittino ai Giochi di e le rassegne continentali del 1981, del 1983 (unicamente nella specialit\u00e0 maschile) e del 2010 (anche in quella femminile). La localit\u00e0 tirolese ha quindi ospitato le competizioni europee per la quarta volta nel singolo maschile e per la seconda in quello femminile. Anche questa edizione si \u00e8 svolta con la modalit\u00e0 della \"gara nella gara\" contestualmente al'ottava e penultima tappa della Coppa del Mondo 2012/2013 e ai campionati europei di bob 2013.\nRisultati.\nSkeleton uomini.\nLa gara si \u00e8 disputata il 19 gennaio 2013 nell'arco di due \"manches\" ed hanno preso parte alla competizione 19 atleti rappresentanti 11 differenti nazioni.\nSkeleton donne.\nLa gara si \u00e8 svolta il 18 gennaio 2013 nell'arco di due \"manches\" ed hanno preso parte alla competizione 18 atlete rappresentanti 10 differenti nazioni."}
{"id": "4358429", "revid": "1305772", "url": "https://it.wikipedia.org/wiki?curid=4358429", "title": "Valerij Nikolaevi\u010d Sagatovskij", "text": "Biografia.\nNel 1955 consegue la laurea in filosofia presso l'Universit\u00e0 statale di Leningrado e in seguito il dottorato in filosofia con le tesi \"Base sensoriale e natura logica di un concetto\" (1962) e \"Fondamenti di sistematizzazione delle categorie universali\" (1969).\nDopo un periodo di lavoro nella regione di Altaj, insegna filosofia presso l'universit\u00e0 statale di Tomsk e Simferopol. Dal 1993 \u00e8 professore ordinario di filosofia presso l'universit\u00e0 statale di San Pietroburgo\n\u00c8 autore di oltre 350 pubblicazioni e nel 2008 ha ricevuto l'onorificenza statale della Federazione Russa per il suo contributo alla scienza.\nPensiero.\nOppositore dell'antropocentrismo e dell'immanentismo, che rifiutano ogni realt\u00e0 trascendente, Segatovskij \u00e8 il creatore del sistema olistico filosofico dell'antropocosmismo che intende l'essere come una totalit\u00e0 unitaria nella quale materia, anima e spirito sono sullo stesso piano per dignit\u00e0 e valore.\nSupporto dell'antropocosmismo \u00e8 la ripresa da parte del filosofo russo della concezione della noosfera, intesa da lui come la creazione contemporanea da parte della Sapienza divina (\"noo\" - dal greco \u03bd\u03bf\u03c5\u03c2, nous, mente) dell'individuo, della societ\u00e0 e della natura considerati come un insieme armonico (\"sfera\" - dal greco \u03c3\u03c6\u03b1\u1fd6\u03c1\u03b1, spha\u00eera). L'uomo e il cosmo, pur conservando le proprie differenze, realizzano un'unit\u00e0 completandosi reciprocamente.\nMentre in passato, nella visione teocentrica del mondo medioevale l'uomo metteva in rapporto la propria esistenza con Dio, la moderna filosofia europea antropocentrica ha fondato la realt\u00e0 del mondo sul soggetto che lo conosce determinando un immanentismo che rende problematico il rapporto tra il soggetto e l'oggetto; per Segatovskij invece la conoscenza avviene per evidenza intuitiva riferendola n\u00e9 alla sfera soggettiva, n\u00e9 a quella materiale, ma alla totalit\u00e0 dell'essere, cos\u00ec che si possa cogliere il cosmo come una totalit\u00e0 armonica nell'ambito della quale l'uomo possa conoscere se stesso."}
{"id": "4358431", "revid": "697352", "url": "https://it.wikipedia.org/wiki?curid=4358431", "title": "4 Your Love", "text": ""}
{"id": "4358433", "revid": "1543377", "url": "https://it.wikipedia.org/wiki?curid=4358433", "title": "Classe Petropavlovsk", "text": "La classe Petropavlovsk, indicata anche come classe Poltava, fu una classe di navi da battaglia tipo pre-dreadnought costruite per la Voenno Morskoj Flot Rossijskoj Imperii tra il 1892 ed il 1899. La classe comprendeva complessivamente tre unit\u00e0. Tutte presero parte alla guerra russo-giapponese, durante la quale due di esse, la capoclasse \"Petropavlovsk\" e la \"Sevastopol\"', furono affondate, mentre la \"Poltava\" fu catturata dai giapponesi. Integrata nella Marina imperiale giapponese, fu in seguito rivenduta alla Russia.\nCaratteristiche tecniche.\nDesign.\nInizialmente, la classe Petropavlovsk doveva essere una versione ampliata e migliorata della \"Imperator Nikolaj I\", con l'armamento principale di 4 cannoni da 305 mm (12\") protetti da barbette. Sulla base dell'esperienza accumulata con la \"Imperator Aleksandr II\", le cui casematte contenenti l'armamento secondario avevano problemi in caso di mare mosso, il comitato tecnico decise di adottare la disposizione dell'armamento secondario della statunitense classe Indiana, che aveva i cannoni da 203\u00a0mm (8\") montati in torrette sul ponte superiore. Il dislocamento previsto da progetto era di 11.136 t, con una corazzatura completa a livello della linea di galleggiamento ed una modesta campanatura dello scafo. Il progetto fu approvato nel gennaio 1891.\nNelle intenzioni dei progettisti la nave avrebbe dovuto raggiungere i 17 nodi (31 km/h; 20 mph) col tiraggio forzato delle caldaie, ma test effettuati su un modello dello scafo dimostrarono che poteva raggiungere non pi\u00f9 di 16 nodi (30\u00a0km/h; 18\u00a0mph). Fu valutata la possibilit\u00e0 di ridisegnare lo scafo, ma ci\u00f2 avrebbe ritardato l'inizio della costruzione, la marina accett\u00f2 quindi la minore velocit\u00e0. Lo sviluppo dei nuovi cannoni a fuoco rapido rese necessaria l'adozione di una corazzatura supplementare nella parte alta dello scafo, l'aumento di peso dovette essere compensato con la riduzione della corazzatura a livello della linea di galleggiamento, in particolare furono ridotte le protezioni a prua e a poppa. Altre variazioni al progetto originario furono la sostituzione delle barbette con torrette dello stesso tipo impiegato nella \"Sissoi Veliky\" e l'abbandono dei cannoni da 203\u00a0mm (8\") in favore di pi\u00f9 leggeri cannoni da 152\u00a0mm (6\"). Il minor peso permise di montare 12 cannoni da 152\u00a0mm, contro i soli 8 da 203\u00a0mm previsti inizialmente.\nLa \"Petropavlovsk\" era lunga 114,6 m, larga 21 m e aveva un pescaggio di 8,6 m. Il dislocamento di progetto fu superato di 410\u2013810 t, portando ad un dislocamento finale di 11.536\u201312.032 t. Lo scafo aveva un parziale doppio fondo ed era diviso nel senso della lunghezza da 10 paratie stagne, con una paratia centrale trasversale alle altre che andava a separare le sale macchine. La parte superiore dello scafo presentava una leggera campanatura, molto inferiore a quella delle navi francesi del periodo, in cui partiva direttamente dalla linea di galleggiamento. Da progetto il l'altezza metacentrica era di 1,7 m, ci\u00f2 garantiva una buona capacit\u00e0 di affrontare il mare. L'equipaggio era composto da 26-27 ufficiali e da 605-625 marinai. Quando serv\u00ec come nave ammiraglia la \"Petropavlovsk\" imbarcava 750 uomini.\nPropulsione.\nIl sistema propulsivo, basato su quello della \"Georgii Pobedonosets\", consisteva in 2 motori a vapore a tripla espansione, ognuno azionante un'elica, alimentati da 14 caldaie che lavoravano a 8,8 atm (892 kPa; 129 psi). A differenza delle sue sorelle, la \"Sevastopol'\" aveva 16 caldaie. I motori erano accreditati di 10.600 shp (7.900 kW), che avrebbero dovuto garantire i 16 nodi di velocit\u00e0. Gli apparati propulsivi della \"Poltava\" e della \"Petropavlovsk\" furono ordinati ad aziende britanniche e superarono leggermente i valori preventivati; durante i primi test in mare, difatti, le due navi registrarono rispettivamente una velocit\u00e0 massima di 16.29 e 16.38 nodi, facendo rilevare una potenza effettiva di 11.213 e 11.255 shp (8.362 e 8.393\u00a0kW). Sulla \"Sevastopol'\" si impiegarono macchine di costruzione russa eroganti solo 9.368 shp (6.986\u00a0kW), nonostante le caldaie in pi\u00f9, che non riuscivano a spingere la nave oltre i 15,3 nodi. Il governo russo scelse di non esercitare la possibilit\u00e0 di sanzionare i costruttori per le prestazioni inferiori a quelle preventivate, in quanto i macchinari installati erano quelli specificati da progetto. La nave poteva caricare fino a 1.070 t di carbone, che garantivano un'autonomia di 3.750 miglia nautiche (6.950 km; 4.320 mi) a 10 nodi (19 km/h; 12 mph).\nArmamento.\nLa batteria principale era costituita da 4 cannoni da 305\u00a0mm (12\") montati in 2 torrette binate di disegno francese, a pianta rotonda e a perno centrale. Il movimento della torretta ed il caricamento dei cannoni erano azionati idraulicamente, ma i paranchi che sollevavano le munizioni erano ad azionamento elettrico. Da progetto erano in grado di sparare un colpo ogni 90 secondi, ma il rateo di fuoco in servizio si rivel\u00f2 di un colpo ogni tre minuti. La struttura delle torrette si rivel\u00f2 troppo debole per resistere ad uso intenso e dovette essere rinforzata. I cannoni avevano una elevazione massima di 15\u00b0, con un campo di tiro di 270\u00b0. I proiettili, 58 per arma, pesavano 331,7 kg e venivano sparati ad una velocit\u00e0 alla volata di 792 m/s. Con un alzo di 10\u00b0 la gittata era di 10.980 m.\nLa batteria secondaria consisteva in 12 cannoni Canet Modello 1892 da 152\u00a0mm (6\"), di questi 8 erano montati in 4 torrette binate sul ponte superiore, i restanti 4 sparavano attraverso feritoie ai lati dello scafo, posizionate tra le due torrette ed un ponte pi\u00f9 in basso rispetto a queste. I proiettili erano sollevati con paranchi ad azionamento elettrico, mentre l'elevazione era ad azionamento manuale. L'arco di tiro era di 135\u00b0 e l'elevazione andava da +15\u00b0 a -5\u00b0. Il rateo di fuoco dei cannoni montati nelle torrette era circa la met\u00e0 met\u00e0 (2-3 colpi al minuto) di quelli che sparavano attraverso le feritoie. I motori che azionavano i paranchi porta munizioni, ed il meccanismo dei paranchi stessi, erano afflitti da diversi problemi che spesso riducevano il tasso di fuoco di 1 colpo al minuto. I cannoni che sparavano dalle feritoie avevano un arco di tiro di 100\u00b0 ed ognuno aveva 200 colpi.\nI proiettili pesavano 41,4\u00a0kg ed avevano una velocit\u00e0 alla volata di 790\u00a0m/s. La gittata massima era di 11.500 m con un alzo di 20\u00b0.\nUn certo numero di cannoni di piccolo calibro furono installati per la difesa antitorpediniera. Tra questi dei cannoni Hotchkiss 47 mm (1,9\"), 12 sulla \"Petropavlovsk\" e sulla \"Poltava\" e 10 sulla \"Sevastopol'\", in parte posizionati all'interno dello scafo e sparanti attraverso feritoie ed in parte montati sulle sovrastrutture.\nI loro proiettili pesavano 1,5\u00a0kg e venivano sparati con una velocit\u00e0 alla volata di 450\u00a0m/s. Il rateo di fuoco era di 20 colpi al minuto e la gittata di 1.850 m.\nAltri 20 cannoni Hotchkiss da 37\u00a0mm (1,5\") furono posizionati in feritoie nello scafo, sulla sovrastruttura e sulle coffe da combattimento.\nI loro proiettili pesavano 0,50\u00a0kg e raggiungevano una velocit\u00e0 alla volata di 440\u00a0m/s. Il rateo di fuoco era di 20 colpi al minuto e la gittata di 2.778 m.\nLe navi classe Petropavlovsk erano equipaggiate con 4 tubi lanciasiluri da 381\u00a0mm (15\"), montati sopra la linea di galleggiamento, e 2 tubi lanciasiluri da 457\u00a0mm (18\") posizionati sott'acqua. I tubi lanciasiluri da 381\u00a0mm posizionati nei pressi della torretta principale di prua erano privi di protezione, mentre quelli a poppa erano protetti dalla corazzatura dello scafo. I tubi da 457\u00a0mm, protetti dalla corazzatura del ponte, erano posizionati nei pressi della polveriera contenente i proiettili da 305\u00a0mm.\nI siluri da 381\u00a0mm avevano una testata di 64\u00a0kg di TNT. La velocit\u00e0 era regolabile su due livelli, a 25 nodi (46\u00a0km/h; 29\u00a0mph) con un'autonomia era di 900 m o a 29 nodi (54\u00a0km/h; 33\u00a0mph) con un'autonomia di 600 m. Non sono disponibili dati per siluri da 457\u00a0mm.\nVenivano inoltre portate 50 mine navali che venivano posate a protezione della nave in caso di ancoraggio in zone remote.\nPer facilitare il puntamento furono adottati dei telemetri stadiametrici Liuzhol. Questi usavano l'angolo verticale tra due punti della nave nemica, di solito la linea di galleggiamento e la coffa, per stimare la distanza dal bersaglio. L'ufficiale di artiglieria poteva quindi calcolare l'elevazione e la deflessione necessarie per colpire il bersaglio, trasmettendo tali informazioni alle torrette tramite un sistema di puntamento Geisler ad azionamento elettro-meccanico.\nCorazzatura.\nL'industria russa non era ancora in grado di realizzare lastre d'acciaio molto spesse, cos\u00ec la corazzatura per le navi classe Petropavlovsk fu ordinata all'estero, parte in Germania e parte negli Stati Uniti. Ma anche in questi due paesi non c'erano le capacit\u00e0 per produrre l'ultimo tipo di corazzatura in quantit\u00e0 sufficiente per tutte e tre le navi. La \"Petropavlovsk\" ricevette lastre in comune acciaio al nichel, sulla \"Sevastopol'\" si impieg\u00f2 una corazzatura Harvey mentre la \"Poltava\" fu l'unica ad avere la nuova corazzatura Krupp. Gli spessori delle corazzature variavano da nave a nave in modo da equalizzare la loro efficacia. Nella \"Petropavlovsk\" lo spessore massimo della corazzatura, a protezione delle sale macchine, era di 406\u00a0mm (16\"), che scendeva a 305\u00a0mm (12\") nella zona delle polveriere. La corazzatura si rastremava fino a 203\u00a0mm (8\") nel bordo inferiore. La corazzatura della \"Sevastopol'\" e della \"Poltava\" era di 368\u00a0mm (14,5\") a protezione delle macchine e scendeva a 254\u00a0mm (10\") nella zona delle polveriere. La corazzatura si rastremava fino a 184\u00a0mm (7,25\") nel bordo inferiore. La corazzatura principale era lunga 73,2 m e alta 2,3 m, di cui 0,91 m al di sopra della linea di galleggiamento. La cintura terminava sui due lati con una paratia trasversale, spessa 229\u00a0mm sul davanti e 203\u00a0mm sul dietro, lasciando prua e poppa senza protezione. Sopra la linea di galleggiamento, tra le due torrette e per un'altezza di 2,28 m, correva un fasciame spesso 127\u00a0mm (5\"). Le estremit\u00e0 superiori della corazzatura erano chiuse da paratie inclinate, spese 127\u00a0mm (5\"), che andavano a collegarsi ai supporti delle torrette.\nLa corazzatura delle torrette principali e dei loro sostegni, in acciaio al nichel per la \"Petropavlovsk\" e la \"Sevastopol'\" e una corazzatura Krupp per la \"Poltava\", era di 254\u00a0mm (10\") sui lati e di 51\u00a0mm (2\") sul tetto. La corazzatura delle torrette secondarie era di 127\u00a0mm (5\") ai lati di 25\u00a0mm (1\") sul tetto. Corazzature furono poste a protezione delle feritoie sullo scafo. Nella torre di comando la corazzatura raggiungeva i 229\u00a0mm (9\"), mentre nella parte centrale della nave era di 51\u00a0mm (2\"). Fuori dell'area coperta dalla corazzatura principale, le piastre verticali erano spesse 64\u00a0mm (2,5\") mentre quelle inclinate 76\u00a0mm (3\").\nServizio.\nLa \"Petropavlovsk\" fu la prima delle tre navi ad entrare in servizio, lasciando Kron\u0161tadt il 17 ottobre 1899 per giungere a Port Arthur il 10 maggio 1900. Al suo arrivo divenne la nave ammiraglia del \"Primo Squadrone\" della flotta del Pacifico, ai comandi del viceammiraglio Nikolaj Skrydlov. Nello stesso anno la nave partecip\u00f2 alla repressione della ribellione dei Boxer. La \"Poltava\" e la \"Sevastopol'\" partirono il 15 ottobre 1900, arrivando a Port Arthur rispettivamente il 12 e 13 aprile 1901. Allo scoppio della guerra russo-giapponese, l'8 febbraio 1904, la \"Petropavlovsk\" era la nave ammiraglia del viceammiraglio Oskar Stark.\nDurante la battaglia di Port Arthur, combattuta il secondo giorno di guerra, la \"Poltava\" fu colpita due volte a poppa, la \"Petropavlovsk\" tre volte a prua e la \"Sevastopol'\" una volta sola. Complessivamente, 2 uomini rimasero uccisi e 7 feriti, ma nessuna delle navi riport\u00f2 danni significativi.\nLo zar Nicola II sollev\u00f2 Stark dal comando, al suo posto mise il viceammiraglio Stepan Makarov, che subentr\u00f2 a Stark il 7 marzo. Il 13 aprile la \"Petropavlovsk\" e la \"Poltava\" stavano raggiungendo alcuni incrociatori e cacciatorpediniere russi, in quel momento in lotta con alcune navi giapponesi, ma tornarono indietro verso Port Arthur per unirsi al resto dello squadrone, in quanto quest'ultimo aveva appena avvistato la principale flotta da guerra giapponese. Nella rotta passarono sopra a delle mine navali, e la \"Petropavlovsk\" ne urt\u00f2 almeno una. Alcuni osservatori riferirono poi di aver visto tre esplosioni, una delle quali sembrava essere di una delle polveriere, a seguito delle quali la \"Petropavlovsk\" affond\u00f2 in meno di due minuti.\nNell'affondamento perirono il viceammiraglio Makarov ed i suoi collaboratori, il celebre pittore russo Vasilij Vasil'evi\u010d Vere\u0161\u010dagin, 26 ufficiali e 652 marinai. Solo 7 ufficiali e 73 marinai furono tratti in salvo.\nIl nuovo comandante, il viceammiraglio Wilhelm With\u00f6ft, il 23 giugno tent\u00f2 di condurre la flotta fino a Vladivostok, ma abbandon\u00f2 quando le sue navi furono scoperte ed inseguite dai giapponesi. Durante il ritorno a Port Arthur, la \"Sevastopol'\" colp\u00ec una mina, a seguito dell'esplosione e della conseguente falla imbarc\u00f2 circa 1.000 t di acqua. Nonostante ci\u00f2 riusc\u00ec a tenere il passo delle altre navi ed a raggiungere il porto con successo. Durante le riparazioni, che si protrassero fino al 9 luglio, a bordo della nave scoppi\u00f2 un incendio che caus\u00f2 la morte di 2 membri dell'equipaggio ed il ferimento di altri 28. Tutti i cannoni da 47\u00a0mm e 37\u00a0mm della \"Sevastopol'\" e della \"Poltava\" installati nelle feritoie furono rimossi, alcuni furono rimontati sulla sovrastruttura, ma la maggior parte furono impiegati per aumentare le difese terrestri di Port Arthur.\nIl 10 agosto, a seguito di un ordine diretto dello zar, With\u00f6ft tent\u00f2 nuovamente di rompere il blocco navale giapponese. Le navi russe furono avvistate quasi subito e la flotta giapponese intercett\u00f2 i russi gi\u00e0 nel primo pomeriggio. Durante la battaglia del Mar Giallo, la \"Poltava\" e la \"Sevastopol'\" chiudevano la linea di battaglia russa e la \"Poltava\", che procedeva a bassa velocit\u00e0 causa problemi ai motori, divenne l'obiettivo primario delle navi da battaglia e degli incrociatori corazzati giapponesi. In quel momento With\u00f6ft riusc\u00ec a concludere l'aggiramento delle navi giapponesi, che furono costrette ad inseguire i russi. Poco prima del tramonto, un colpo centr\u00f2 la nave ammiraglia, la \"Cesarevi\u010d\", uccidendo With\u00f6ft e quasi tutto il personale in comando, gettando cos\u00ec la flotta russa in totale confusione. Il secondo il linea di comando, l'ammiraglio Pavel Ukhtomsky, riusc\u00ec a radunare quasi tutte le navi rimaste e a ricondurle a Port Arthur.\nLa \"Poltava\" fu colpita da 12-14 colpi da 203\u00a0mm e 305\u00a0mm, registrando 12 morti e 43 feriti, mentre la \"Sevastopol'\" fu raggiunta anch'essa da diversi colpi che causarono 1 morto e 62 feriti.\nIl 23 agosto la \"Sevastopol'\" effettu\u00f2 dei bombardamenti contro le truppe giapponesi che stavano assediando il porto, nel rientro colp\u00ec una mina, che esplose in prossimit\u00e0 della polveriera di prua. I danni furono ingenti e la nave imbarc\u00f2 molta acqua. La \"Sevastopol'\" fu rimorchiata a Port Arthur e le riparazioni durarono fino al 6 novembre. Nel frattempo, il nuovo comandante del \"Primo Squadrone\", il retroammiraglio Robert Viren, decise di utilizzare uomini e cannoni della sua flotta per rafforzare ulteriormente le difese di Port Arthur, e le navi dello squadrone furono ulteriormente spogliate degli armamenti. Entro settembre alla \"Poltava\" furono rimossi 3 cannoni da 152\u00a0mm, 4 cannoni da 47\u00a0mm e 26 cannoni da 37\u00a0mm, mentre la \"Sevastopol'\" perse 1 cannone da 47\u00a0mm e 26 cannoni da 37\u00a0mm. In ottobre, l'esercito imperiale giapponese inizi\u00f2 a sparare alla cieca contro al porto con cannoni da assedio, ed entrambe le navi furono raggiunte da colpi da 280\u00a0mm (11\"), riportando danni leggeri. Il 5 dicembre i giapponesi catturarono una collina che si affacciava sul porto, da cui riuscirono a fare fuoco direttamente contro le navi russe in quel momento all'ancora. La \"Poltava\" affond\u00f2 in acque poco profonde lo stesso giorno, in quanto uno dei proiettili che l'aveva raggiunta caus\u00f2 prima un incendio e poi l'esplosione di una delle polveriere. Il 7 dicembre la \"Sevastopol'\" era l'unica nave da guerra sopravvissuta, ed il suo comandante, Nikolaj Essen, decise di ancorarla sotto le uniche postazioni russe di artiglieria costiera rimaste, appena fuori dal porto. Attorno alla nave fece posizionare reti antisiluro e un campo minato, riuscendo a respingere gli attacchi giapponese fino al 16 dicembre, quando durante una forte tormenta un siluro riusc\u00ec a colpire la nave a poppa. Il 2 gennaio 1905, giorno della resa di Port Arthur, la \"Sevastopol'\", gravemente danneggiata, affond\u00f2 in mare aperto per motivi incerti. Il comandante russo Essen disse che diede l'ordine di autoaffondare la nave, per i giapponesi fu invece un solo siluro a dare il colpo di grazia alla \"Sevastopol'\".\nLa \"Poltava\" fu in seguito recuperata dai giapponesi, riparata e riclassificata corazzata costiera di prima classe. Ribattezzata , serv\u00ec nella Marina imperiale giapponese come nave scuola per artiglieri. Durante la prima guerra mondiale prese parte all'assedio di Tsingtao, per poi essere rivenduta alla Russia nel marzo 1916, giungendo a Vladivostok il 2 aprile dello stesso anno. Ribattezzata \"\u00c7e\u015fme\" , il 19 settembre giunse a Porto Said, in Egitto, per poi prendere parte ad azioni di intimidazione contro la Grecia, atte a convincerne il governo, in quel momento filo-germanico a schierarsi a favore degli Alleati sul fronte macedone. Giunta a Alexandrovsk il 16 gennaio 1917, dopo una breve revisione a Birkenhead, divenne la nave ammiraglia della neocostituita flottiglia del Mar Glaciale Artico.\nNella rivoluzione d'ottobre l'equipaggio si un\u00ec ai bolscevichi e nel marzo 1918 la nave fu catturata a Murmansk dai britannici, nell'ambito dell'intervento alleato nella guerra civile russa. La nave, gi\u00e0 in cattive condizioni al momento della cattura, fu trasformata in una prigione galleggiante e poi resa inutilizzabile dai britannici stessi quando essi lasciarono la Russia nell'ottobre 1919. Radiata il 3 luglio 1924, fu demolita lo stesso anno."}
{"id": "4358436", "revid": "106908", "url": "https://it.wikipedia.org/wiki?curid=4358436", "title": "TNFRSF18", "text": "Il recettore del fattore di necrosi tumorale 18, noto anche come recettore della famiglia TNFR attivazione-inducibile (AITR) e proteina indotta dai glucocorticoidi correlata al TNFR (GITR) \u00e8 una proteina recettoriale che, nell'essere umano, \u00e8 codificata dal gene TNFRSF18 e fa parte della superfamiglia dei recettori del fattore di necrosi tumorale.\nFunzione.\nTale recettore \u00e8 espresso soprattutto a livello dei linfociti T attivati e si ritiene giochi un ruolo chiave nella tolleranza immunologica mediata da linfociti T regolatori CD25+/CD4+. Alcuni studi suggeriscano che possa essere coinvolto anche nella regolazione dell'attivazione dei linfociti T mediata da CD3 e nella morte cellulare programmata. Ne sono state descritte tre isoforme.\nAITR.\nAgisce come importante co-stimolatore nella patogenesi delle malattie autoimmuni ma, ciononostante, il suo ruolo nella reazione autoimmune secondaria a ernia del disco non \u00e8 ancora stata ben studiata.\nGITR.\nAgisce come recettore di membrana inibendo l'attivit\u00e0 soppressiva dei linfociti T regolatori e aumentando la sopravvivenza dei linfociti T effettori. Inizialmente si pensava che fossero presenti solo nella prima categoria di linfociti e che potessere essere utilizzati come marker specifici, tuttavia, studi successivi hanno dimostrato che possono essere rilevati in tutte le cellule T attivate. Nel ratto pu\u00f2 essere sovraespresso in seguito al legame sia con i glucocorticoidi, sia con i linfociti T; nell'uomo, invece, solo la seconda modalit\u00e0 \u00e8 stata dimostrata&lt;ref name=\"doi:10.1093/intimm/dxh134\"&gt;&lt;/ref&gt;."}
{"id": "4358437", "revid": "287204", "url": "https://it.wikipedia.org/wiki?curid=4358437", "title": "Mattias", "text": ""}
{"id": "4358444", "revid": "682087", "url": "https://it.wikipedia.org/wiki?curid=4358444", "title": "CD357", "text": ""}
{"id": "4358445", "revid": "682087", "url": "https://it.wikipedia.org/wiki?curid=4358445", "title": "Recettore del fattore di necrosi tumorale 18", "text": ""}
{"id": "4358446", "revid": "682087", "url": "https://it.wikipedia.org/wiki?curid=4358446", "title": "Recettore della famiglia TNFR attivazione-inducibile", "text": ""}
{"id": "4358447", "revid": "682087", "url": "https://it.wikipedia.org/wiki?curid=4358447", "title": "Proteina indotta dai glucocorticoidi correlata al TNFR", "text": ""}
{"id": "4358450", "revid": "812894", "url": "https://it.wikipedia.org/wiki?curid=4358450", "title": "Count Dracula (film 1977)", "text": "Count Dracula \u00e8 un film del 1977 diretto da Philip Saville, adattamento televisivo del romanzo \"Dracula\" di Bram Stoker. Fu trasmesso per la prima volta nel Regno Unito il 22 dicembre 1977. \u00c8 uno tra pi\u00f9 fedeli adattamenti del libro originale. Louis Jourdan recit\u00f2 il ruolo principale.\nAmbientazioni.\nLe riprese del film furono fatte nella citt\u00e0 di Alnwick nella regione inglese del Northumberland, al Alnwick Castle e a Whitby.\nCaratteristiche.\nLa versione televisiva riesce a superare le potenziali insidie nel libro, come i suoi lunghi intermezzi romantici e la mancanza di un confronto culminante tra Dracula e Van Helsing. Le visuali del regista Philip Saville investono ogni tiro con l'atmosfera, in modo che la presenza del Conte si faccia sentire anche quando non \u00e8 sullo schermo.\nLouis Jourdan, il primo attore di madrelingua francese a vestire i panni di Dracula, \u00e8 stato lodato dalla critica per questa sua performance. Photoplay nel 1977 lo ha citato dicendo:\n\"Penso che il personaggio di Dracula debba essere medesimato come una persona estremamente gentile che crede veramente che sta facendo del bene. Egli d\u00e0 la vita eterna.\"\nL'approccio sensuale/tragico (Frank Langella non riusciva a tirarlo fuori nel \"Dracula\" del 1979 di John Badham), ma funziona qui. Dracula \u00e8 elegante, urbano, attraente, e addirittura si allontana con ironia.\n(Quando Van Helsing canta un rito di esorcismo, Dracula gli dice: \"Suona molto meglio in latino, non \u00e8 vero\") Il sesso non \u00e8 esplicito, ma la seduzione di Lucy (Susan Penhaligon) e Mina (Judi Bowker) ha una vera e propria carica erotica, in particolare una scena in cui Dracula si taglia il petto aperto in modo che Mina possa bere il suo sangue."}
{"id": "4358454", "revid": "729019", "url": "https://it.wikipedia.org/wiki?curid=4358454", "title": "Campionati mondiali di pattinaggio di velocit\u00e0 sprint 2013", "text": "I Campionati mondiali di pattinaggio di velocit\u00e0 sprint 2013 sono stati la 44\u00aa edizione della manifestazione. Si sono svolti allo Utah Olympic Oval di Salt Lake City, negli Stati Uniti, il 26 e il 27 gennaio 2013."}
{"id": "4358462", "revid": "729019", "url": "https://it.wikipedia.org/wiki?curid=4358462", "title": "Seconda battaglia di Chattanooga", "text": "La seconda battaglia di Chattanooga \u00e8 stato un episodio della campagna di Chickamauga della guerra di secessione americana.\nContesto.\nIl 16 agosto 1863 il maggiore generale William S. Rosecrans, comandante dell'Armata del Cumberland, lanci\u00f2 una campagna per conquistare Chattanooga (in Tennessee) e incaric\u00f2 il colonnello John T. Wilder di marciare verso un'area a nord-est della citt\u00e0 al fine di far credere al generale confederato Braxton Bragg che l'esercito nordista avrebbe attaccato da quella direzione\nLa battaglia.\nIl 21 agosto Wilder raggiunse il fiume Tennessee e inizi\u00f2 a bombardare la citt\u00e0 affondando due navi a vapore e colpendo una chiesa piena di civili, provocando molte vittime.\nConseguenze.\nIl bombardamento prosegu\u00ec per due settimane durante le quali gli uomini di Rosecrans attraversarono il Tennessee pi\u00f9 a sud.\nResosi conto, ormai tardi, che l'attacco a Chattanooga rappresentava solo un diversivo, Bragg, per non rischiare l'accerchiamento, sgomber\u00f2 la citt\u00e0 lasciandola nelle mani del nemico."}
{"id": "4358464", "revid": "287204", "url": "https://it.wikipedia.org/wiki?curid=4358464", "title": "Liigacup 2013", "text": "La Liigacup 2013 \u00e8 stata la 17\u00aa edizione di questo torneo, iniziata il 15 gennaio 2013 con la fase a gironi e terminata il 6 aprile 2013 con la finale. Il Lahti ha vinto il torneo per la seconda volta, sconfiggendo in finale il JJK.\nSquadre.\nPartecipano alla Liigacup le dodici squadre partecipanti alla Veikkausliiga 2013:"}
{"id": "4358466", "revid": "1418004", "url": "https://it.wikipedia.org/wiki?curid=4358466", "title": "Arne Dahl", "text": "A Stoccolma collabora con l'Accademia di Svezia. Scrive principalmente romanzi gialli sotto il suo pseudonimo ed \u00e8 famoso soprattutto per la serie di romanzi incentrati sul \"Gruppo A\", pubblicata in Italia da Marsilio. La serie, tradotta in venticinque lingue e premiata con il Palle Rosenkrantz Prisen e pi\u00f9 volte con il Deutscher Krimipreis, \u00e8 ambientata a Stoccolma e ha per protagonista Paul Hjelm.\nOpere.\nSerie del \"Gruppo A\"\nSerie \"Op-Cop\"\nSerie di Sam Berger e Molly Blom"}
{"id": "4358468", "revid": "1664554", "url": "https://it.wikipedia.org/wiki?curid=4358468", "title": "Campionati mondiali di slittino 2013", "text": "I Campionati mondiali di slittino 2013, quarantaquattresima edizione della manifestazione organizzata dalla Federazione Internazionale Slittino, si tennero l'1 e il 2 febbraio 2013 a Whistler, in Canada, sulla pista del Whistler Sliding Centre, la stessa sulla quale si svolsero le competizioni del bob, dello slittino e dello skeleton ai Giochi di ; furono disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nAssoluta dominatrice del medagliere fu la nazionale tedesca, capace di conquistare tutti e quattro i titoli e ben otto medaglie sulle dodici assegnate in totale: quelle d'oro furono vinte da Felix Loch nel singolo uomini, al suo quarto trionfo dopo quelli ottenuti ad Oberhof 2008, a Lake Placid 2009 e ad Altenberg 2012, da Natalie Geisenberger nell'individuale femminile, dalla coppia formata da Tobias Wendl e Tobias Arlt nel doppio e dalla squadra composta dagli stessi Loch, Geisenberger, Wendl ed Arlt nella prova a squadre.\nOltre ai tedeschi Felix Loch, Natalie Geisenberger, Tobias Wendl e Tobias Arlt, che vinsero due medaglie d'oro, l'unico altro atleta che riusc\u00ec a salire per due volte sul podio in questa rassegna iridata fu la canadese Alex Gough.\nCome nelle due edizioni precedenti, anche in questa vennero assegnati i titoli mondiali under 23 premiando gli atleti meglio piazzati nelle tre gare iridate del singolo uomini, del singolo donne e del doppio che non avevano ancora compiuto il ventitreesimo anno di et\u00e0.\nRisultati.\nSingolo uomini.\nLa gara fu disputata il 1\u00ba febbraio nell'arco di due \"manches\" e presero parte alla competizione 41 atleti in rappresentanza di 21 differenti nazioni; campione uscente era il tedesco Felix Loch, che riusc\u00ec a bissare il titolo ottenuto nella precedente edizione, davanti ai connazionali Andi Langenhan, gi\u00e0 due volte medaglia di bronzo iridata, e Johannes Ludwig.\nLa speciale classifica riservata agli under 23 vide primeggiare l'italiano Dominik Fischnaller sullo statunitense Taylor Morris ed il canadese John Fennell.\nSingolo donne.\nLa gara fu disputata il 2 febbraio nell'arco di due \"manches\" e presero parte alla competizione 31 atlete in rappresentanza di 15 differenti nazioni; campionessa uscente era la tedesca Tatjana H\u00fcfner, che concluse la prova al secondo posto, ed il titolo fu conquistato dalla connazionale Natalie Geisenberger, gi\u00e0 altre quattro volte sul podio iridato e medaglia di bronzo ai Giochi di , mentre terza giunse la canadese Alex Gough, che biss\u00f2 il bronzo ottenuto a Cesana Torinese 2011.\nLa speciale classifica riservata agli under 23 vide primeggiare la tedesca Aileen Frisch sulle canadesi Kimberley McRae ed Arianne Jones.\nDoppio.\nLa gara fu disputata il 1\u00ba febbraio nell'arco di due \"manches\" e presero parte alla competizione 46 atleti in rappresentanza di 13 differenti nazioni; campioni uscenti erano i fratelli austriaci Andreas e Wolfgang Linger, che conclusero la prova al terzo posto, ed il titolo fu conquistato dai tedeschi Tobias Wendl e Tobias Arlt, gi\u00e0 medaglie d'argento ad Oberhof 2008, davanti ai connazionali Toni Eggert e Sascha Benecken, che bissarono il secondo posto ottenuto nella scorsa edizione.\nLa speciale classifica riservata agli under 23 vide primeggiare i canadesi Tristan Walker e Justin Snith sugli italiani Ludwig Rieder e Patrick Rastner ed i russi Andrej Bogdanov ed Andrej Medvedev.\nGara a squadre.\nLa gara fu disputata il 2 febbraio ed ogni squadra nazionale pot\u00e9 prendere parte alla competizione con una sola formazione; nello specifico la prova vide la partenza di una \"staffetta\" composta da un singolarista uomo ed uno donna, nonch\u00e9 da un doppio per ognuna delle 12 formazioni in gara, che scesero lungo il tracciato consecutivamente senza interruzione dei tempi tra un atleta e l'altro; il tempo totale cos\u00ec ottenuto laure\u00f2 campione la nazionale tedesca di Felix Loch, Natalie Geisenberger, Tobias Wendl e Tobias Arlt davanti alla squadra canadese formata da Samuel Edney, Alex Gough, Tristan Walker e Justin Snith ed a quella lettone composta da In\u0101rs Kivlenieks, El\u012bza T\u012bruma, Andris \u0160ics e Juris \u0160ics."}
{"id": "4358474", "revid": "729019", "url": "https://it.wikipedia.org/wiki?curid=4358474", "title": "Symbolics", "text": "Symbolics si riferisce a due societ\u00e0: l'ex produttore di computer Symbolics, Inc. e una societ\u00e0 privata che ha acquisito le attivit\u00e0 della vecchia compagnia e continua a vendere e mantenere il sistema Open Genera Lisp ed il sistema informatico algebrico Macsyma.\nIl dominio \"symbolics.com\" \u00e8 stato originariamente registrato il 15 marzo 1985, diventando cos\u00ec il primo dominio .com in tutto il mondo.\nTuttavia, il 27 agosto 2009, \u00e8 stato venduto ad XF.com Investments, societ\u00e0 di investimenti del Missouri."}
{"id": "4358476", "revid": "729019", "url": "https://it.wikipedia.org/wiki?curid=4358476", "title": "Battaglia di Swift Creek", "text": "La battaglia di Swift Creek \u00e8 stata un episodio della guerra di secessione americana durante la quale l'esercito nordista, pur riuscendo a danneggiare la linea ferroviaria locale, non riusc\u00ec a proseguire la propria avanzata.\nButler\nIl 9 maggio il maggiore generale Benjamin Butler tent\u00f2 una sortita verso Petersburg alla guida di circa 14.000 uomini ma venne fermato dal comandante sudista P. G. T. Beauregard.\nLe truppe nordiste si accontentarono di infliggere danni alla ferrovia e l'avanzata unionista, appoggiata dal bombardamento di Fort Clifton da parte di 5 cannoniere a vapore, fu presto interrotta."}
{"id": "4358483", "revid": "1543377", "url": "https://it.wikipedia.org/wiki?curid=4358483", "title": "Brede Halvorsen", "text": "Carriera.\nGiocatore.\nClub.\nHalvorsen ha cominciato la carriera nel Moss, per poi passare al Pors nel corso del 1978. Nel 1982 ha fatto ritorno al Moss, restando fino al 1984 etotalizzando 44 presenze e 4 reti nella massima divisione. Con questa maglia, ha vinto anche il Norgesmesterskapet 1983.\nNel 1984 \u00e8 passato all'Odd, restando fino all'anno successivo. Nel 1988 ha giocato per il Drangedal, per poi tornare all'Odd nel 1989.\nNazionale.\nConta 17 partite e 4 marcature per la . Ha esordito il 26 maggio 1977, nella sconfitta per 2-3 contro la . Il 9 agosto 1978 ha realizzato la prima rete: \u00e8 andato in gol nel pareggio per 1-1 contro la .\nAllenatore.\nA settembre 2007, Halvorsen \u00e8 stato scelto come nuovo allenatore del Pors Grenland. Ricopr\u00ec questo incarico fino al 2009. Dal 2010, \u00e8 stato nominato nuovo tecnico del Notodden, con cui ha centrato la promozione nella 1. divisjon nel campionato 2011. Il 20 agosto 2012 ha rassegnato le proprie dimissioni. A partire dal 1\u00ba gennaio 2013 ha fatto ritorno al Pors Grenland."}
{"id": "4358488", "revid": "1442080", "url": "https://it.wikipedia.org/wiki?curid=4358488", "title": "Internazionali di Bergamo 2007 - Singolare", "text": "Il singolare del torneo di tennis Internazionali di Bergamo 2007, facente parte dell'ATP Challenger Series, ha avuto come vincitore Fabrice Santoro che ha battuto in finale Simone Bolelli 6-2, 6-1."}
{"id": "4358491", "revid": "1442080", "url": "https://it.wikipedia.org/wiki?curid=4358491", "title": "Internazionali di Bergamo 2007 - Doppio", "text": "Il doppio del torneo di tennis Internazionali di Bergamo 2007, facente parte dell'ATP Challenger Series, ha avuto come vincitori J\u00e9r\u00f4me Haehnel e Jean-Ren\u00e9 Lisnard che hanno battuto in finale Kenneth Carlsen e Frederik Nielsen 6-3, 2-6, [10-4]."}
{"id": "4358492", "revid": "2091899", "url": "https://it.wikipedia.org/wiki?curid=4358492", "title": "Wipeout", "text": "Wipeout \u00e8 un videogioco di corse futuristiche anti-gravit\u00e0 prodotto originariamente nel 1995 da Psygnosis per Microsoft Windows, MS-DOS e per le console PlayStation e Sega Saturn.\nDivenuto in brevissimo tempo uno dei titoli pi\u00f9 venduti, ogni parte del gioco \u00e8 stata studiata per avere il migliore impatto sul pubblico (l'aspetto grafico pi\u00f9 all'avanguardia, curato da The Designers Republic, la musica pi\u00f9 in voga).\nModalit\u00e0 di gioco.\nIl gioco \u00e8 caratterizzato poi dalla divisione del gran premio in classi di velocit\u00e0, denominate Venom e Rapier. Il giocatore \u00e8 obbligato a superare prima il torneo pi\u00f9 lento per poter partecipare a quello successivo. Ogni vettura ha i propri parametri di guidabilit\u00e0: quelle ad esempio pi\u00f9 veloci avranno un angolo di sterzo limitato e viceversa.\nPubblicazione.\nIl lancio del gioco ha visto installazioni PlayStation con la copia del gioco posizionate in vari locali notturni, la pubblicazione del cd audio con la colonna sonora e la creazione di capi di vestiario della linea Wipeout. Prima della sua pubblicazione alcune scene furono mostrate durante il film \"Hackers\" del 1995, con Angelina Jolie, in cui si vedono i protagonisti impegnati in una sfida a \"Wipeout\".\nTracciati.\nIl campionato di F3600 \u00e8 composto da sei gare organizzate in diversi circuiti del mondo realizzati appositamente per le corse antigravitazionali. Tutte le gare, eccetto Altima VII, prendono parte in periodi diversi: di giorno nella classe Venom e di notte nella classe Rapier.\nSituata in Canada e ritenuta iconica per gli appassionati, \u00e8 la prima pista ad essere costruita per la F3600 usando un materiale apposito per l'antigravit\u00e0. Il tracciato \u00e8 riconoscibile per alcune sezioni particolari come un grosso salto preceduto da una salita in collina e un tunnel tortuoso poco prima del traguardo. \u00c8 anche l'unico tracciato che si svolge in periodi invertiti, correndo di notte nella classe Venom e correndo di giorno nella classe Rapier.\nUna pista che si districa tra le colline giapponesi, alternando sezioni tortuose di curve alternate e sezioni dritte e veloci, tra cui una composta da piccoli salti.\nTracciato che percorre attorno a un lago della Foresta Nera in Germania dove si affrontano una serie di curve veloci e un tunnel stretto. Nella seconda met\u00e0 si passa per un complesso industriale e infine un grande salto.\nUn percorso impegnativo che serpeggia attorno a un'area industriale abbandonata ai confini di Mosca. I piloti dovranno prestare molta attenzione alle sue curve tortuose per poi accelerare nell'ultima sezione prendendo quanti pannelli turbo possibili.\nPista costruita a Monument Valley nello Utah, tra le sue difficolt\u00e0 si trovano una breve porzione di pista piena di cunette, dei salti ripidi, bivi e curve impegnative.\nCostruito in un ghiacciaio in Groenlandia, \u00e8 il tracciato pi\u00f9 lungo e difficile del gioco. In due occasioni si divide in due corsie diverse dove la scelta \u00e8 cruciale per poter finire la gara con un ottimo piazzamento.\nUn tracciato nascosto sbloccabile vincendo la classe Rapier. Localizzato su Marte, consiste in bivi e curve semplici dove si sfreccia su scenari marziani sotto un cielo arancione.\nSquadre.\nIn Wipeout partecipano quattro squadre composte da due piloti. Ciascuna squadra dispone di punti forti e di punti deboli.\nNata come la \"Foundation for European Anti-Gravity Research\" (Fondazione per la Ricerca Anti-Gravit\u00e0 Europea) con a capo il francese Pierre Belmondo, riuscirono a rendere possibile il viaggio antigravitazionale nonostante sia stato dichiarato \"molto dispendioso\". Per affrontare i problemi sempre pi\u00f9 esigenti di fondo istituirono la AG Systems che fu venduta a un consorzio giapponese con sede a Tokyo, pur con Belmondo che resta a capo del progetto. Partecipa al campionato F3600 con i piloti John Dekka e Daniel Chang con veicoli molto bilanciati per velocit\u00e0, accelerazione e manovrabilit\u00e0.\nFu fondata da Dalia Fleubert, una ex-allieva di Belmondo, dopo che venne allontanata dal mentore per un conflitto di interessi contro Holst McQueen. Infatti segue la stessa filosofia del capo riguardo all'uso della tecnologia antigravitazionale per il bene dell'umanit\u00e0 e per promuovere la sportivit\u00e0 nelle competizioni. Da allora \u00e8 in eterna competizione con la Qirex. Partecipa al campionato F3600 con la popolarissima Arial Tetsuo, sorella di Arian, e Anastasia Cherovoski, di cui si dice che lavori per conto della Qirex avendo una relazione con Kel Solaar, con veicoli pesanti ma ben bilanciati, ideali per percorsi lunghi.\nInizialmente fondato per il mercato domestico in Russia, con l'arrivo di Holst McQueen dopo che fu allontanato dalla AG Systems per i contrasti con Dalia Fleubert, in quanto sosteneva i potenziali profitti che la tecnologia antigravitazionale avrebbe portato, e l'acquisizione da parte della Overtel Corporation divenne la forza dominante del campionato F3600 vincendo edizione dopo edizione e mantenendo una accesa rivalit\u00e0 con la Auricom. I suoi piloti sono Kel Solaar, campione indiscusso di F3600, e Arian Tetsuo, sorella di Arial, con veicoli velocissimi e resistenti ma poco maneggevoli.\nLa \"Federal European Industrial Science and Research\" (Ricerca e Scienza Industriale Europea Federale) venne fondata come rimpiazzo per la \"Foundation for European Anti-Gravity Research\" dopo che furono troncati i fondi e dovette seguire i progetti per l'antigravit\u00e0 dopo che Belmondo riusc\u00ec nella scoperta. Con lo scioglimento della Fondazione, venne designata la FEISAR come nuovo centro di ricerca e sviluppo sull'antigravit\u00e0, riuscendo addirittura ad assumere dipendenti della AG Systems. Partecipa al campionato F3600 con i piloti Sofia de la Rente e Paul Jackson con veicoli molto maneggevoli ma poco veloci e resistenti."}
{"id": "4358494", "revid": "767487", "url": "https://it.wikipedia.org/wiki?curid=4358494", "title": "Sole (Negramaro)", "text": "Sole \u00e8 il secondo singolo dei Negramaro estratto dalla raccolta \"Una storia semplice\", pubblicato il 30 novembre 2012.\nVideo musicale.\nIl video consiste in un cortometraggio del giovane filmaker Gabriele Surdo che i Negramaro notarono sul web. Contattato il ragazzo, il video fu rimontato dallo stesso Surdo e pubblicato dalla band come video ufficiale per il singolo."}
{"id": "4358505", "revid": "767487", "url": "https://it.wikipedia.org/wiki?curid=4358505", "title": "Lo studente (film 1926)", "text": "Lo studente (\"Brown of Harvard\") \u00e8 un film muto drammatico statunitense del 1926 diretto da Jack Conway con William Haines, Jack Pickford e Mary Brian. Il film rappresenta l'esordio di John Wayne in un piccolo ruolo non accreditato. \u00c8 un remake di \"Brown of Harvard\" del 1918, entrambi basati sul lavoro teatrale omonimo di Rida Johnson Young del 1906.\nTrama.\nLo studente della Harvard University Tom Brown \u00e8 un bello, atletico, e spensierato giovane che ha una reputazione di Don Giovanni tra le donne. Popolare nel campus, si trova per\u00f2 in contrasto con Bob McAndrew, uno studioso ragazzo riservato che diventa il suo principale rivale per l'affetto della bella Mary Abbott, la figlia di un professore. Tom divide la camera con Jim Doolittle, un ragazzo a tratti imbarazzante ma di buon cuore che lo idolatra. Lo sfacciato e arrogante Brown prevale su tutti i compagni di dormitorio, ma si rifiuta di lasciare che gli altri diano fastidio a Jim.\nUna sera ad una festa, Tom bacia forzatamente Mary. In seguito, Tom sfida Bob ad una competizione di canottaggio e Tom perde. Quando rivela il suo amore a Mary, non contraccambiato, Tom inizia a bere per la vergogna. Nel momento in cui la reputazione di Tom sta per crollare, egli riuscir\u00e0 ad invertire la rotta rendendosi utile in una cruciale partita di football contro Yale in cui collabora con quello che ormai \u00e8 il suo ex \"nemico\" Bob per giungere alla vittoria.\nProduzione.\nIl film, diretto da Jack Conway su una sceneggiatura di Donald Ogden Stewart (adattamento) e A.P. Younger (scenario) con il soggetto di Rida Johnson Young (autrice del lavoro teatrale \"Brown of Harvard\"), fu prodotto da Harry Rapf e Irving Thalberg per la Metro-Goldwyn-Mayer e girato a Cambridge nel Massachusetts.\nDistribuzione.\nIl film fu distribuito negli Stati Uniti dal 2 maggio 1926 al cinema dalla Metro-Goldwyn-Mayer.\nAlcune delle uscite internazionali sono state:"}
{"id": "4358508", "revid": "1904508", "url": "https://it.wikipedia.org/wiki?curid=4358508", "title": "Vittoria d'Assia-Rotenburg", "text": "Biografia.\nNata a Rotenburg an der Fulda da Giuseppe, principe ereditario d'Assia-Rotenburg e da sua moglie, era la maggiore di quattro figli.\nIl 23 dicembre 1745 al castello di Rohan a Saverne, spos\u00f2 Carlo di Rohan-Soubise, principe di Soubise. Egli era il capo del ramo cadetto del ricco e potente casato di Rohan, che godeva del rango di \"princes \u00e9trangers\" alla corte di Versailles. \nSuo marito era due volte vedovo, essendo stato sposato con Anne Marie Louise de La Tour d'Auvergne e in seguito con Anna Teresa di Savoia-Carignano (1717\u20131745), ed aveva avuto due figlie da questi matrimoni: Carlotta, futura principessa di Cond\u00e9 e \"madame de Gu\u00e9m\u00e9n\u00e9\", che divent\u00f2 la governante dei figli del re Luigi XVI. \nTra i suoi cugini di primo grado vi furono Vittorio Amedeo III di Savoia e la \"princesse de Lamballe\".\nCome suo marito, ebbe amanti fuori del suo matrimonio. Nel 1757, per ordine di Luigi XV, fu arrestata a Tournai, presumibilmente per aver rubato dei gioielli del valore di 900,000 \"livres\" al marito per fuggire con il suo presunto amante, monsieur de Montmorency-Laval. \nLa coppia si separ\u00f2 ed i suoi genitori le concessero una pensione du 24,000 livres per portare Vittoria, lontano dalla corte, per dimorare con loro a Echternach. La coppia non ebbe figli e Vittoria mor\u00ec a Parigi, essendo sopravvissuta al marito di cinque anni."}
{"id": "4358510", "revid": "1869172", "url": "https://it.wikipedia.org/wiki?curid=4358510", "title": "Tornei di tennis femminili nel 1927", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships."}
{"id": "4358523", "revid": "767487", "url": "https://it.wikipedia.org/wiki?curid=4358523", "title": "Irrungen, Wirrungen", "text": "Irrungen, Wirrungen (tradotto, \"Errori, conseguenze\") \u00e8 un romanzo di Theodor Fontane, comparso nel 1888. Esso tratta dell'impossibile amore fra il barone ed ufficiale dell'esercito prussiano Botho von Rien\u00e4cker e la piccolo-borghese sartina Magdalene (\"Lene\"). Entrambi non vogliono passare i confini che separano i loro rispettivi ceti sociali e finiscono ciascuno per contrarre matrimonio con un altro \"partner\", con il quale ciascuno di essi vivr\u00e0 una vita moderatamente felice:\nIl titolo del romanzo viene ripreso per bocca del protagonista maschile Botho nel 22\u00ba capitolo, al momento in cui, per tagliare ogni ricordo concreto con il passato, eggi getta nel fuoco del camino le lettere scrittegli da \"Lene\" nel breve periodo in cui vissero da innamorati:\nLa vicenda.\nLa storia si svolge nella Berlino degli anni 1870, nel periodo che va dalla Pentecoste del 1875 all'estate del 1878. La giovane e giudiziosa Lene vive con l'anziana madre adottiva, \"Frau\" Nimptsch, in una piccola casetta presso un vivaio nelle vicinanze del Giardino zoologico della citt\u00e0. Durante una gita in barca, fa conoscenza con il modano ma spigliato e simpatico barone Botho von Rien\u00e4cker, ufficiale dell'esercito prussiano. Nel corso dell'estate i due simpatizzano. Al contrario di Botho per\u00f2, che sogna un matrimonio clandestino con la giovane piccolo-borghese al di fuori delle convenzioni sociali, Lene \u00e8 abbastanza realista da capire che la loro relazione a lungo andare non potr\u00e0 avere un futuro. Botho frequenta la casa di Lene e simpatizza con la madre adottiva della ragazza e le persone che girano per casa, fra le quali spicca una vicina, matura e \"vissuta\", la ciarliera ed autoritaria \"Frau D\u00f6rr\", la quale fa anche da \"chaperon\" alla coppia durante le loro passeggiate nei dintorni. Dopo numerosi di quest'incontri con Lene, Botho viene invitato a pranzo dallo zio Anton von Osten, di passaggio a Berlino. Questi a tavola gli ricorda il suo precedente impegno a sposare la giovane e ricca cugina K\u00e4the von Sellenthin.\nUna scampagnata fra sabato e domenica fuori porta, al \"Hankels Ablage\", segna il punto pi\u00f9 alto della relazione fra i due. Tuttavia questa viene interrotta malauguratamente da un gruppetto di conoscenti di Botho: i suoi tre colleghi d'arme Balafr\u00e9, Serge e Pitt, accompagnati dalle rispettive amanti, soprannominate \"Regina Isabeau\", \"Signorina Margot\" e \"Signorina Johanna\".\nIl finale dell'escursione, necessariamente conclusasi in compagnia del gruppetto, rende palese alla coppia l'impossibilit\u00e0 di continuare a mantenere alla luce del sole il loro rapporto, a causa della forte diversit\u00e0 di livello sociale che li separa.\nUna lettera della madre di Botho, che questi riceve pochi giorni dopo, chiude ogni possibilit\u00e0 ai due di continuare la relazione. La lettera annuncia la necessit\u00e0, per la famiglia del barone, di rimborsare un grosso prestito, cosa che, data la precaria situazione finanziaria della famiglia, risulterebbe impossibile. L'unica speranza che rimane alla famiglia \u00e8 il matrimonio di Botho con la cugina K\u00e4the von Sellenthin, la cui ricchezza \u00e8 tale da rendere pressoch\u00e9 irrilevante l'esborso per la copertura del debito scaduto. Il giovane barone quindi si accomiata dall'amata e sposa la cugina. Lene, che aveva fin dall'inizio pronosticato una fine del genere per i loro rapporti, pur con la morte nel cuore, si rassegna e non serba rancore all'amato per la scelta da lui compiuta. Tuttavia, scoprendo che egli, con la sposa, \u00e8 venuto ad abitare piuttosto vicino a casa sua e che, nel recarsi o nel rientrare dal lavoro, lei rischia d'incontrarli insieme, trasloca e va ad abitare con la madre in un altro quartiere. Il nuovo padrone di casa \u00e8 un certo Gideon Franke, maturo signore, reduce da un lungo periodo lavorativo negli Stati Uniti, con una predilezione particolare per le piccole confessioni religiose: gi\u00e0 mennonita, poi irvingiano ed infine, fondatore lui stesso di una setta confessionale. Gideon frequenta assiduamente le due donne sue inquiline ed inizia una corte discreta ma assidua a Lene, cui non dispiace l'uomo, per il quale prova stima e forse anche affetto, ma non amore. Lene cede infine alle proposte di matrimonio di Gideon, chiarendogli per\u00f2 prima di aver gi\u00e0 avuto una relazione con Botho, del quale resta ancora innamorata. Nel frattempo la madre adottiva di Lene, \"Frau\" Nimptsch, sofferente di asma, muore. (Fontane dedica un capitolo del libro al trapasso della povera donna:\nPrima per\u00f2 di sposare Lene, Gideon, venuto a conoscenza della momentanea assenza della sposa di Botho, recatasi per un periodo di cura alle terme di Schlangenbad, nell'Assia, si reca da lui per una verifica sullo stato del rapporto affettivo fra la sua futura sposa e il barone. Cos\u00ec Botho apprende la nuova situazione di Lene e la notizia del decesso della madre. Confermata a Gideon la versione di Lene sul loro precedente rapporto, Botho si ritrova travolto dai ricordi e per cacciarne la nostalgia riprende le lettere che aveva ricevuto da Lene durante il periodo del loro rapporto ed i fiori, raccolti per lui da Lene durante la scampagnata all'\u00a0\"Hankels Ablage\", e riuniti in mazzolino legato con i suoi capelli, e getta il tutto nel fuoco del caminetto. In occasione del matrimonio fra Gideon e Lene, annunciato con un'inserzione sul giornale, Botho commenta: \u00abGideon \u00e8 meglio di Botho\u00bb, parole con le quali si chiude il romanzo.\nIl tema dell'amore fra persone di diversa estrazione sociale.\nIl problema dell'amore che travalica i confini fra i ceti sociali non era nuovo nella letteratura del periodo in cui vide la luce \"Irrungen, Wirrungen\". Gi\u00e0 nel XVIII secolo era emersa una connessione fra la libert\u00e0 individuale e la libera scelta del partner matrimoniale. Questa realt\u00e0 sociale per\u00f2 rimase ancora a lungo immutata, cos\u00ec che Botho e Lene rientrano ciascuno nel livello sociale di appartenenza senza ribellarsi alla tacita regola. Alla fine del romanzo, ciascuno di loro accetta il coniuge imposto dalle convenzioni sociali del tempo. Lene si preoccupa per il suo futuro economico e sposa Gideon senza darsi gran pensiero, mentre Botho, bruciando lettere e fiori che sono la testimonianza di un dolce passato, passa al di sopra della sofferenza del ricordo senza grandi patemi.\nCome K\u00e4the, anche Gideon d\u00e0 alla moglie la sicurezza finanziaria, ma a differenza della prima, \u00e8 al corrente della di lei precedente relazione amorosa e consapevolmente non gliene fa una colpa. Tuttavia il legame matrimoniale fra lui e Lene subisce le critiche dei presenti alla cerimonia nuziale, gran parte dei quali ivi presenti casualmente: innanzitutto lei non porta alcuna ghirlanda nuziale, il che significa che viene meno il segno della sua verginit\u00e0, e di qui i commenti sono salaci ed irridenti. Si sottolinea poi che un uomo con un'et\u00e0 doppia di quella della sposa non pu\u00f2 in ogni caso avanzare grandi pretese e lascia intravedere un probabile fallimento del legame. Secondo i commentatori, che deridono anche l'alto colletto indossato dallo sposo, con il quale secondo loro Gideon potrebbe anche assassinare Lene, qualora i mormorii sul conto di lei si ripetessero anche dopo essersi sposata.\nAccoglienza al romanzo.\nIl romanzo comparve inizialmente nel 1887 sulla \"Vossiche Zeitung\" ed and\u00f2 incontro fin dall'inizio a un generale rifiuto da parte della critica e dei lettori. Il rifiuto non poggiava solo sul fatto, che il romanzo descrive un rapporto che non rispetta i limiti delle differenze di ceto, ma anche su quello, che Fontane presenti una giovane di basso livello sociale cui conferisce anche, da un certo punto di vista, una superiorit\u00e0 morale. Il linguaggio del testo risente notevolmente della parlata tipica berlinese.\nRiferimenti ed allusioni.\nLa narrazione \u00e8 ricca di riferimenti ed allusioni storico-letterarie. Ci\u00f2 vale sia nella scelta dei nomi dei protagonisti, che nella citazione di frasi e situazioni note da opere letterarie di altri autori.\nLa scelta dei nomi.\nI nomi e soprannomi che l'autore assegna ai suoi personaggi sono presi direttamente o con piccole alterazioni, da personaggi storici o letterari, talvolta anche con significati allusivi ed ironici. Cos\u00ec Botho \u00e8 un'alterazione di Bodo, protagonista di leggende cavalleresche tornate di moda all'inizio del secolo; tuttavia tale antico ed obsoleto nome aveva all'origine il significato di \"proprietario terriero\", il che suona piuttosto ironico, vista la condizione di spiantato del protagonista, cui il padre aveva lasciato solo terreni incolti ed incoltivabili, quindi privi di valore, come gli rammenta lo zio Osten, allorch\u00e9 gli ricorda il suo impegno a sposare la ricca cugina K\u00e4the.\nIl nome della protagonista femminile \u00e8 Lene, diminutivo sia di \"Magdalene\" che di \"Helene\". La prima ha la sua valenza, essendo la Maddalena ( o meglio \"Magdalena\", cio\u00e8 proveniente da Magdala), una delle poche figure femminili della Bibbia del cui padre e/o del cui marito non si dice nulla, com'\u00e8 del padre di Lene, visto che lei vive con la madre adottiva. Ma anche Elena di Troia pu\u00f2 essere accostata a Lene, in quanto contesa fra due innamorati. Il cognome della madre adottiva di Lene, \"Nimpsch\", \u00e8 tratto dalla corruzione del cognome Niembsch, un omaggio di Fontane allo scrittore austriaco Nikolaus Franz Niembsch von Strehlenau, pi\u00f9 noto come Nikolaus Lenau.\nIl nome della cugina K\u00e4the \u00e8 invece diminutivo di \"Katharina\" (Caterina), che deriva dal greco \"kathar\u00e0\", cio\u00e8 \"pura, schietta\", in contrapposizione a Lene, considerata peccatrice per la sua relazione con Botho.\nI soprannomi delle amanti dei colleghi d'arme di Botho, Balafr\u00e9, Serge e Pitt, Regina Isabeau (\"K\u00f6nigin Isabeau\"), Margot e Johanna, presenti solo nel 13\u00ba capitolo del romanzo, sono presi dai nomi di alcuni personaggi femminili schilleriani da \"La Pulzella d'Orl\u00e9ans\" (ma \"K\u00f6nigin Isabeau\" potrebbe riferirsi anche alla terza moglie di Filippo II, Isabella di Valois, come dice esplicitamente Balafr\u00e9). E Lene viene loro presentata da Botho come Agn\u00e8s Sorel, che fu l'amante favorita di Carlo VII di Francia. Cos\u00ec gli stessi colleghi portano soprannomi \"storici\", come Pitt, presumibilmente riferito allo statista inglese William Pitt il Giovane, che fu Primo Ministro del Regno Unito tra il 1793 ed il 1801 e tra il 1804 ed il 1806, Serge, \u00ab\u2026nome di un santo russo e di molti granduchi russi\u2026\u00bb, come spiega Botho ad un'incuriosita e sospettosa Lene nel 10\u00ba capitolo, o irridenti come Balafr\u00e9, \"sfregiato\" in francese, termine che notoriamente non si applica a gentiluomini! In effetti Balafr\u00e9 viene definito dallo stesso Botho, nel 23\u00ba capitolo, uno che \u00ab\u2026spendeva almeno un'ora al giorno in sciocchezze e spacconate\u00bb.\nLo sposo di Lene infine, il \"predicatore\", si chiama Gideon Franke: Gideon da Gedeone, il giudice ebraico che dietro sollecitazione di Jahv\u00e9 liber\u00f2 Israele dagl'infedeli Madianiti, che opprimevano il Popolo di Dio, e Franke, che significa \"libero\", libero cio\u00e8 dalle convenzioni sociali tanto da sfidare la negativit\u00e0 dell'opinione pubblica e sposare una donna molto pi\u00f9 giovane di lui, cosa ritenuta dalla gente ridicola e disdicevole, e per di pi\u00f9 con alle spalle un'esperienza di amante, giudicata moralmente con molta severit\u00e0.\nLe traduzioni in italiano.\nIl romanzo \u00e8 stato tradotto pi\u00f9 volte in lingua italiana, ma il titolo non ha termini ben equivalenti nella nostra lingua, per cui \u00e8 stato tradotto molto liberamente."}
{"id": "4358524", "revid": "599013", "url": "https://it.wikipedia.org/wiki?curid=4358524", "title": "Aim\u00e9 Giral", "text": "Biografia.\nFiglio di un panettiere, Aim\u00e9 Giral, dotato per gli studi, inizi\u00f2 a giocare a rugby molto presto, e gi\u00e0 nel 1912, a 17 anni, era in prima squadra della compagine sportiva di Perpignano.\nFu la stagione successiva, tuttavia, quella nella quale si distinse maggiormente contribuendo a far vincere al Perpignano il primo titolo francese della sua storia: nei minuti finali della gara per il titolo, disputata nel maggio 1914 a Tolosa contro il Tarbes, in uno stadio ostile perch\u00e9 il Perpignano aveva eliminato lo Stade Toulousain nelle semifinali, Giral trasform\u00f2 una meta ribaltando il risultato da 6-7 per il Tarbes a 8-7 per la sua squadra, guadagnando cos\u00ec il titolo di campione di Francia.\nL'impresa valse a Giral grande notoriet\u00e0 in citt\u00e0, e i tifosi lo elevarono al rango di eroe.\nPochi mesi dopo fu chiamato alla leva insieme a suoi sei compagni di squadra; dapprima a Narbona per il reclutamento, fu inquadrato nell'80\u00ba reggimento di fanteria e inviato al fronte nelle Ardenne con il grado di aspirante ufficiale.\nL\u00ec, nel luglio 1915, mentre faceva ritorno in trincea su di un'ambulanza dopo un controllo in infermeria, fu colpito alla schiena dalla scheggia di un pezzo d'artiglieria esploso nelle vicinanze subendo la perforazione di un polmone; la morte sopraggiunse poche ore pi\u00f9 tardi.\nImpatto sulla cultura di massa.\nAd Aim\u00e9 Giral fu intitolato nel 1940 lo stadio che in quell'anno divenne l'impianto interno del Perpignano.\nAlla storia di Aim\u00e9 Giral, e quella del sud-ovest della Francia degli anni della prima guerra mondiale, \u00e8 ispirato un libro di H\u00e9l\u00e8ne Legrais, \"Les H\u00e9ros perdus de Gabrielle\" (\"Gli eroi perduti di Gabrielle\"), racconto di una giovane borghese di Perpignano amante del rugby che si innamora platonicamente dei giovani giocatori e che vede la sua vita sovvertita alla notizia della morte al fronte di molti di essi, in particolare dell'\u00aberoe\u00bb Giral."}
{"id": "4358531", "revid": "287204", "url": "https://it.wikipedia.org/wiki?curid=4358531", "title": "Emons Audiolibri", "text": "Emons Edizioni \u00e8 una casa editrice italiana che, come attivit\u00e0 principale, pubblica audiolibri di narrativa contemporanea italiana e straniera, classici, saggi, noir, poesia, epica, fantasy e audiolibri per bambini e ragazzi. Ha ampliato la tipologia di pubblicazioni, aprendo alla carta nel 2014. La direttrice editoriale \u00e8 Carla Fiorentino.\nNel 2020 la casa editrice \u00e8 arrivata a una produzione annua di circa 60 titoli in audiolibro, tra formato fisico e digitale, e di 15 testi cartacei. Sono anche arrivate due nuove collane: \"Emons Record\" ed \"Emons Raga\".\n\"Emons Record\", dedicata alla produzione podcast e serie audio (dall\u2019audioserie l\"Avvocato Guerrieri\" di Gianrico Carofiglio e al podcast \"Polvere, il caso Marta Russo\" di Cecilia Strada e Chiara Lalli in coproduzione con Miyagi) \u00e8 diretta da Paolo Girella, gi\u00e0 direttore della collana \"Guide 111\".\n\"Emons Raga\" (diretta da Silvia Nono) \u00e8 invece una collana di libri dedicata al mondo dei ragazzi che coniuga la lettura tradizionale e l\u2019ascolto, e ha esordito a ottobre 2020 con i primi due titoli della serie \"I Misteri di Mercurio\" a firma di Pier Domenico Baccalario e Daniele Nicastro.\nSi qualifica come medio editore avendo pubblicato oltre dieci titoli l'anno dal 2007 al 2017.\nGli audiolibri sono letti dagli autori stessi o da attori.\nNascita della casa editrice.\nLa Emons Audiolibri nasce a Roma nel dicembre 2007, dall'incontro tra l'editore tedesco Hejo Emons e un gruppo italo-tedesco.\nPer un migliore risultato la casa editrice ha puntato inizialmente sulla narrativa contemporanea, privilegiando la lettura degli autori stessi, come nel caso di Sandro Veronesi, Gianrico Carofiglio, Melania Mazzucco, Francesco Piccolo, Michela Murgia, Giancarlo De Cataldo\nDal 2010 al 2015 ha collaborato con l'editore Giangiacomo Feltrinelli, coproducendo oltre 15 titoli. Altre collaborazioni sono nate negli anni successivi: Marsilio, Edizioni E/O, NN Editore, 66thand2nd, SUR, Editori Laterza.\nDal 2018 fa parte dell'Associazione ADEI, Associazione degli Editori Indipendenti.\nGli audiolibri.\nIl catalogo si \u00e8 arricchito con titoli stranieri e classici per i quali la casa editrice Emons ha scelto diversi attori di fama, i titoli di maggiore rilievo che hanno superato le 20.000 copie vendute sono stati:\nPrincipale caratteristica degli audiolibri prodotti da Emons \u00e8 l'assenza di suoni e musiche, l'integralit\u00e0 dei testi e la scelta di traduzioni affermate. Nel catalogo sono inserite molte opere insignite dei maggiori premi letterari italiani come Il Premio Strega, Il Premio Campiello e il Premio Mondello.\nGli audiolibri sono pubblicati dall'editore in formato CD Mp3 e in formato scaricabile mp3. Sono disponibili nelle librerie italiane e su diverse piattaforme di distribuzione digitali.\nQuando, nel biennio 2016-2018, sono arrivati in Italia i due grandi player internazionali per la distribuzione in abbonamento degli audiolibri (Audible e Storytel) gli audiolibri prodotti da Emons Edizioni hanno goduto di grande visibilit\u00e0 e ricevuto l'apprezzamento del grande pubblico. Nel 2018 la casa editrice ha rilasciato un'app per dispositivi Apple e Android per distribuire indipendentemente i propri audiolibri.\nNel novembre del 2019 a Roma Emons ha organizzato e inaugurato \"Libri per le tue orecchie\", il primo Festival dell'Audiolibro in Italia, grazie al sostegno della Regione Lazio.\nI libri.\nNell'autunno 2014 Emons Edizioni pubblica i primi libri cartacei con la collana \"111\", guide fotografiche di mete italiane, europee e mondiali. Il marchio 111 \u00e8 ereditato dall'editore tedesco Emons Verlag.\nNel 2015 inaugura una nuova collana letteraria di gialli tedeschi con la pubblicazione di tre autori: Friedrich Ani, Brigitte Glaser e Alfred Hellmann, ha poi proseguito con Simone Buchholz, Edgar Noske, Harald Gilbers, Andreas Pfl\u00fcger. Nel giugno del 2017 ha organizzato il Krimi Festival, interamente dedicato al giallo tedesco."}
{"id": "4358537", "revid": "1543377", "url": "https://it.wikipedia.org/wiki?curid=4358537", "title": "Joe Kennedy III", "text": "Biografia.\nNato a Boston, Joe \u00e8 un membro della famiglia Kennedy: \u00e8 infatti figlio dell'ex deputato Joseph Patrick Kennedy II e quindi nipote del defunto Robert Kennedy. Joe ha un fratello gemello, Matthew Rauch Kennedy.\nJoe studi\u00f2 ingegneria gestionale alla Stanford University e successivamente prest\u00f2 servizio nella Repubblica Dominicana con i Corpi di Pace, occupandosi di progetti relativi all'ecoturismo. Al rientro negli Stati Uniti and\u00f2 a studiare alla Harvard Law School, dove fu allievo di Elizabeth Warren e conobbe la futura moglie, Lauren Anne Birchfield.\nElezione a deputato.\nDal 2009 al 2011 lavor\u00f2 come avvocato, fino a quando decise di entrare in politica come molti altri componenti della sua famiglia e si candid\u00f2 alla Camera dei Rappresentanti. A novembre del 2012 vinse le elezioni con un'ampia maggioranza e divenne quindi deputato. Ha prestato giuramento il 3 gennaio del 2013 e all'interno della camera siede nella commissione Affari Esteri e nel comitato per la scienza e la tecnologia.\nJoe Kennedy \u00e8 un democratico di ideologia piuttosto progressista. Nel gennaio 2018 gli \u00e8 stato affidato, dal gruppo parlamentare democratico, il compito di replicare al discorso sullo Stato dell'Unione del presidente Trump. In vista delle elezioni primarie dei Democratici per le presidenziali del 2020, annuncia il suo sostegno a Elizabeth Warren, senatrice dello stato e sua professoressa ai tempi dell'universit\u00e0.\nSconfitta alle primarie per il Senato.\nIl 26 agosto 2019 Joe comunica che sta prendendo in considerazione l'ipotesi di una corsa alle elezioni primarie democratiche per uno dei seggi senatoriali del Massachusetts contro l'uscente Ed Markey. Il 21 settembre annuncia ufficialmente la sua candidatura al Senato degli Stati Uniti per lo Stato del Massachusetts sfidando Markey, che ha 74 anni, alle elezioni primarie.\nA sostegno di Joe Kennedy si sono schierati la senatrice dell'Arizona Kyrsten Sinema e molti colleghi della Camera come la speaker Nancy Pelosi, il leader della maggioranza Steny Hoyer, John Lewis, Adam Schiff, Sean Patrick Maloney e l'ex collega Beto O'Rourke.\nI sondaggi riportano un testa a testa contro l'esperto senatore uscente Markey. L'elezione primaria, tenutasi il 1\u00ba settembre 2020, ha visto la vittoria di Ed Markey con il 53,5% dei voti contro il 46,5% di Kennedy: \u00e8 la prima volta che un membro della famiglia Kennedy perde una elezione nel Massachusetts. In quella che \u00e8 stata vista come una resa dei conti tra l'establishment democratico e l'ala progressista in crescita, Markey ha avuto il sostegno della rappresentante di New York Alexandria Ocasio-Cortez, della senatrice Elizabeth Warren e del Sunrise Movement guidato dai giovani. Dal momento che non poteva candidarsi contemporaneamente alla Camera e al Senato, nel nuovo Congresso che emerger\u00e0 dalle elezioni di novembre non ci sar\u00e0 per la prima volta un Kennedy.\nVita privata.\nKennedy ha sposato il 1\u00ba dicembre 2012 a Corona del Mar, California, Laureen Anne Birchfield (nata il 21 settembre 1984), avvocato specializzato in politiche sanitarie. I due, che si sono incontrati in un corso della Harvard Law School, hanno due figli: Eleanor (\"Ellie\") e James Matthew. La famiglia vive a Newton, Massachusetts.\nKennedy ha un patrimonio netto di circa 43 milioni di dollari, che lo rende uno dei membri pi\u00f9 ricchi del Congresso."}
{"id": "4358548", "revid": "47767", "url": "https://it.wikipedia.org/wiki?curid=4358548", "title": "Mads", "text": ""}
{"id": "4358549", "revid": "47767", "url": "https://it.wikipedia.org/wiki?curid=4358549", "title": "Mats", "text": ""}
{"id": "4358550", "revid": "47767", "url": "https://it.wikipedia.org/wiki?curid=4358550", "title": "Matija", "text": ""}
{"id": "4358551", "revid": "47767", "url": "https://it.wikipedia.org/wiki?curid=4358551", "title": "Matias", "text": ""}
{"id": "4358552", "revid": "47767", "url": "https://it.wikipedia.org/wiki?curid=4358552", "title": "Mat\u011bj", "text": ""}
{"id": "4358553", "revid": "47767", "url": "https://it.wikipedia.org/wiki?curid=4358553", "title": "M\u00e1ty\u00e1s", "text": ""}
{"id": "4358554", "revid": "47767", "url": "https://it.wikipedia.org/wiki?curid=4358554", "title": "Mat\u00edas", "text": ""}
{"id": "4358555", "revid": "47767", "url": "https://it.wikipedia.org/wiki?curid=4358555", "title": "Matja\u017e", "text": ""}
{"id": "4358556", "revid": "47767", "url": "https://it.wikipedia.org/wiki?curid=4358556", "title": "Mateja", "text": ""}
{"id": "4358557", "revid": "47767", "url": "https://it.wikipedia.org/wiki?curid=4358557", "title": "Maciej", "text": ""}
{"id": "4358558", "revid": "47767", "url": "https://it.wikipedia.org/wiki?curid=4358558", "title": "Matthijs", "text": ""}
{"id": "4358559", "revid": "47767", "url": "https://it.wikipedia.org/wiki?curid=4358559", "title": "Tijs", "text": ""}
{"id": "4358560", "revid": "47767", "url": "https://it.wikipedia.org/wiki?curid=4358560", "title": "Ties", "text": ""}
{"id": "4358562", "revid": "287204", "url": "https://it.wikipedia.org/wiki?curid=4358562", "title": "Matic", "text": ""}
{"id": "4358563", "revid": "17204", "url": "https://it.wikipedia.org/wiki?curid=4358563", "title": "CoLD SToRAGE", "text": ""}
{"id": "4358570", "revid": "686936", "url": "https://it.wikipedia.org/wiki?curid=4358570", "title": "Jermaine Kearse", "text": "Carriera professionistica.\nSeattle Seahawks.\nDopo non essere stato scelto nel Draft 2012, Kearse firm\u00f2 coi Seattle Seahawks. Il suo debutto da professionista avvenne nella settimana 9 come titolare contro i Minnesota Vikings in cui ricevette un passaggio da 6 yard. Nella sua prima stagione regolare disput\u00f2 sette partite (una come titolare) terminando con 3 ricezioni per 31 yard.\nNella prima gara della stagione 2013, vinta contro i Carolina Panthers, Kearse part\u00ec come titolare, ricevendo 2 passaggi per 49 yard, incluso il primo touchdown in carriera, su una spettacolare ricezione da 43 yard nel quarto periodo. Il secondo touchdown lo segn\u00f2 nella settimana 5 contro gli Indianapolis Colts in cui blocc\u00f2 anche un punt che diede origine ad una safety. Il terzo TD stagionale Kearse lo segn\u00f2 nella vittoria in rimonta della settimana 9 contro i Tampa Bay Buccaneers e il quarto la settimana successiva nella netta vittoria sugli Atlanta Falcons, gara in cui comp\u00ec un paio di spettacolari ricezioni su passaggi di Russell Wilson.\nIl 19 gennaio 2014, nella finale della NFC, i Seahawks in casa batterono gli odiati rivali di division dei 49ers qualificandosi per il secondo Super Bowl della loro storia. In quella sfida, Kearse fu decisivo ricevendo un touchdown da 35 yard da Wilson nel secondo tempo su una situazione di \"quarto down &amp; sette\". Il 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Jermaine si laure\u00f2 campione NFL ricevendo 4 passaggi per 65 yard e segnando un touchdown.\nL'unico touchdown della stagione regolare 2014, Kearse lo segn\u00f2 nella vittoria del Monday Night Football della settimana 5 sui Washington Redskins. La sua annata si chiuse con i nuovi primati personali in ricezioni (38) e yard ricevute (538, secondo in squadra dietro Doug Baldwin) in 15 partite, tutte tranne una come titolare. Il 10 gennaio 2015. nel secondo turno di playoff, Seattle ospit\u00f2 i Panthers battendoli per 31-17 e qualificandosi per la finale della NFC, col giocatore che guid\u00f2 la sua squadra con 129 yard ricevute e un touchdown con una ricezione a una mano su un passaggio da 63 yard che fu il pi\u00f9 lungo della storia della franchigia nei playoff. Otto giorni dopo aiut\u00f2 i Seahawks a ribaltare uno svantaggio di 19-7 a cinque minuti dal termine contro i Packers, andando a vincere ai supplementari grazie al suo touchdown su ricezione da 35 yard, qualificandosi per il secondo Super Bowl consecutivo, poi perso contro i New England Patriots per 28-24.\nIl primo touchdown del 2015, Kearse lo segn\u00f2 nel quinto turno in casa dei Bengals. Nella partita della settimana 12, vinta contro gli Steelers, segn\u00f2 per la prima volta due TD nella stessa gara. Nella settimana 15 guid\u00f2 la squadra con un massimo stagionale di 110 yard ricevute nella vittoria sui Browns in cui Seattle ottenne la quarta qualificazione ai playoff consecutiva. Nell'ultimo turno della stagione regolare segn\u00f2 il suo quinto touchdown nella vittoria sui Cardinals, un nuovo primato personale. La sua annata si chiuse al secondo posto della squadra dietro a Doug Baldwin con 685 yard ricevute, disputando per la prima volta tutte le 16 partite come titolare. Nel divisional round dei playoff guid\u00f2 Seattle con 110 yard ricevute e 2 touchdown ma la squadra fu eliminata dai Panthers.\nNew York Jets.\nIl 1\u00ba settembre 2017, Kearse fu scambiato con i New York Jets assieme a una scelta del secondo o del terzo giro del draft 2018 per il defensive tackle Sheldon Richardson. I primi due touchdown con la nuova maglia li segn\u00f2 nel secondo turno su passaggio di Josh McCown.\nDetroit Lions.\nIl 6 giugno 2019 Kearse firm\u00f2 con i Detroit Lions.\nIl 29 settembre 2020 Kearse annunci\u00f2 il ritiro."}
{"id": "4358571", "revid": "731511", "url": "https://it.wikipedia.org/wiki?curid=4358571", "title": "Dmitrij Maly\u0161ko", "text": "Biografia.\nIn Coppa del Mondo ha esordito l'11 dicembre 2010 a Hochfilzen (21\u00b0), ha ottenuto il primo podio esattamente un anno dopo nella medesima localit\u00e0 (2\u00b0) e la prima vittoria il 4 gennaio 2013 a Oberhof.\nIn carriera ha preso parte a un'edizione dei Giochi olimpici invernali, (28\u00b0 nella sprint, 33\u00b0 nell'inseguimento, 20\u00b0 nella partenza in linea, 1\u00b0 nella staffetta), e a tre dei Campionati mondiali (4\u00b0 nell'inseguimento e nella staffetta a Nov\u00e9 M\u011bsto na Morav\u011b 2013 e nella staffetta a Kontiolahti 2015 i migliori risultati).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nRL = staffetta"}
{"id": "4358574", "revid": "125075506", "url": "https://it.wikipedia.org/wiki?curid=4358574", "title": "Tornei di tennis femminili nel 1926", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, gli Internazionali di Francia, il Torneo di Wimbledon e gli U.S. National Championships."}
{"id": "4358582", "revid": "599013", "url": "https://it.wikipedia.org/wiki?curid=4358582", "title": "Jordi Burillo", "text": "Carriera.\nOttenne il suo best ranking in singolare il 22 aprile 1996 con la 43\u00aa posizione, mentre nel doppio divenne il 2 febbraio 1998, il 100\u00ba del ranking ATP.\nIn carriera, in singolare, vinse un unico torneo ATP, su tre finali disputate. Questa unica vittoria avvenne nel 1993 al Bologna Open; in finale super\u00f2 con il punteggio di 7-64, 67-7, 6-1, il russo Andrej \u010cerkasov. Le altre due finali raggiunte in singolare sono state ottenute anch'esse in tornei giocati in Italia: nell'ATP Firenze sempre nel 1993 e nei Campionati Internazionali di Sicilia nel 1995.\nL'unico successo ottenuto in doppio \u00e8 stato raggiunto nel 1997 al Torneo God\u00f3, torneo che faceva parte dell'ATP Championship Series; in quell'occasione, in coppia con l'iberico Alberto Berasategui, super\u00f2 in due set la coppia composta dall'argentino Pablo Albano e dallo spagnolo \u00c0lex Corretja.\nFu convocato un'unica volta nella squadra spagnola di Coppa Davis nel 1994 nell'incontro di quarti di finale del World Group contro la Germania; nei due singolari disputati ottenne una vittoria, su Marc-Kevin Goellner, ed una sconfitta con Michael Stich."}
{"id": "4358584", "revid": "1869172", "url": "https://it.wikipedia.org/wiki?curid=4358584", "title": "Tornei di tennis femminili nel 1925", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, gli Internazionali di Francia, il Torneo di Wimbledon e gli U.S. National Championships."}
{"id": "4358587", "revid": "123886199", "url": "https://it.wikipedia.org/wiki?curid=4358587", "title": "Andrea Farri", "text": "Biografia.\nAndrea Farri \u00e8 un compositore nato a Roma nel febbraio 1982. A 17 anni inizia a lavorare componendo e suonando per teatro e danza. Nel 2005 scrive la colonna sonora per due cortometraggi muti di Jean Vigo: \u201c\"Taris\"\u201d e \u201c\"A propos de Nice\"\u201d, che esegue in vari festival.\nA 25 anni firma la sua prima colonna sonora per il film \"Un gioco da ragazze\" di Matteo Rovere.\nFarri \u00e8 anche un pianista, che compone e programma utilizzando vecchi sintetizzatori analogici e li mescola all\u2019orchestra classica. Tra i suoi maestri troviamo il pianista Andrea Alberti e il compositore americano Richard Trythall.\nNel 2015 vince il Globo d\u2019Oro come miglior colonna sonora per il film \"Latin Lover\" di Cristina Comencini.\nNel 2017 ottiene due nomination ai David di Donatello (Miglior Colonna Sonora e Miglior Canzone Originale) per il film \"Veloce come il vento\".\nNella stagione 2019/20 ottiene la nomination ai Nastri d\u2019Argento e ai David di Donatello (Miglior Colonna Sonora) per il film \"Il primo re\"."}
{"id": "4358588", "revid": "767487", "url": "https://it.wikipedia.org/wiki?curid=4358588", "title": "Sean McGrath", "text": "Carriera professionistica.\nSeattlew Seahawks.\nDopo non essere stato scelto nel Draft NFL 2012, McGrath firm\u00f2 un contratto coi Seattle Seahawks. Dopo che fu svincolato il tight end Evan Moore, Seth il 18 dicembre 2012 fu promosso nel roster attivo, debuttando nella settimana 16 della stagione contro i San Francisco 49ers senza ricevere alcun passaggio.\nKansas City Chiefs.\nMcGrath firm\u00f2 coi Kansas City Chiefs il 1\u00ba settembre 2013. Nella vittoria della settimana 4 contro i New York Giants guid\u00f2 i Chiefs con 64 yard ricevute e segn\u00f2 il primo touchdown su ricezione della carriera."}
{"id": "4358590", "revid": "767487", "url": "https://it.wikipedia.org/wiki?curid=4358590", "title": "Come (gruppo musicale britannico)", "text": "I Come furono un gruppo inglese di musica industriale e rumorista fondato nel 1979 da William Bennett (in seguito fondatore degli Whitehouse).\nStoria dei Come.\nIl gruppo realizz\u00f2 nel breve periodo della propria carriera due album ed un Singolo e vide attivi al proprio interno, alcuni personaggi che divennero poi importanti agitatori culturali. Daniel Miller divenne in seguito il fondatore e produttore discografico della Mute Records. L'australiano J. G. Thirlwell meglio conosciuto come Foetus, divenne un importante musicista della scena Industrial londinese prima e della scena No wave ed Industrial rock newyorkese poi. Peter McKay fu anch'egli membro degli Whitehouse.\nFu proprio in occasione della fondazione dei Come che William Bennett cre\u00f2 la Come Organisation, etichetta che segn\u00f2 il suo futuro lavoro come produttore discografico."}
{"id": "4358591", "revid": "522912", "url": "https://it.wikipedia.org/wiki?curid=4358591", "title": "Andrea Temesv\u00e1ri-Trunkos", "text": ""}
{"id": "4358593", "revid": "339392", "url": "https://it.wikipedia.org/wiki?curid=4358593", "title": "Leggenda della Cascata", "text": ""}
{"id": "4358595", "revid": "1869172", "url": "https://it.wikipedia.org/wiki?curid=4358595", "title": "Tornei di tennis femminili nel 1924", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships."}
{"id": "4358597", "revid": "132406", "url": "https://it.wikipedia.org/wiki?curid=4358597", "title": "Joshua Abraham Norton", "text": ""}
{"id": "4358606", "revid": "38120", "url": "https://it.wikipedia.org/wiki?curid=4358606", "title": "Voglio essere come te", "text": ""}
{"id": "4358611", "revid": "31886", "url": "https://it.wikipedia.org/wiki?curid=4358611", "title": "Salomone di Urgell", "text": "Origine.\nGli ascendenti di Salomone ci sono sconosciuti, ma sia secondo la \"Ex Gestis Comitum Barcinonensium\", che secondo la \"Cr\u00f3nica de San Juan de la Pe\u00f1a\", al capitolo XXIII, era un nobile della marca di Spagna di origine franca, mentre secondo lo storico Ramon de Abadal y de Vinyals, Salomone sarebbe un bellonide, fratello o nipote di Bello di Carcassonne.\nBiografia.\nSecondo la leggenda tramandata dalla \"Cr\u00f3nica de San Juan de la Pe\u00f1a\", ai capitoli XXII e XXIII, sarebbe stato tra i cavalieri Franchi che uccisero il padre di Goffredo il Villoso Sunifredo I, a cui succedette a nelle contee di Urgell e Cerdagna, mentre, per l'Abadal, Salomone avrebbe raccolto la successione di Sunifredo I, alla sua morte, avvenuta nell'848, a quanto pare, per difendere i diritti dei figli del suo parente Sunifredo, ancora minori.\nSembra che si fosse impadronito anche della contea di Barcellona.\nNell'863, comp\u00ec una missione per conto del re dei Franchi occidentali, Carlo il Calvo, a Cordoba, presso l'emiro di al-Andalus, Mu\u1e25ammad I ibn \u02bfAbd al-Ra\u1e25m\u0101n (852-886), per ottenere le reliquie di San Vincenzo, che si trovavano a Saragozza, in possesso del wali di quella citt\u00e0. Mentre, per l'Abadal, Salomone si era recato a Cordoba, per trattare una tregua con al Andalus, durante la ribellione del conte Unifredo (862-864)\nMolto probabilmente il suo avvicendamento, nell'870, con Goffredo il Villoso, nelle contee di Urgell e Cerdagna, avvenne in modo pacifico, mentre secondo la \"Cr\u00f3nica de San Juan de la Pe\u00f1a\",ed il \"Comitum Gesta Barcinonensium\", il suo governo non era popolare con la maggioranza della popolazione ispano-gotico, soprattutto a causa dei figli del suo predecessore, Goffredo Ria, tra i quali Goffredo il Villoso, che rientrato nella marca di Spagna, cospir\u00f2 contro di lui, lo accus\u00f2 di aver usurpato la contea ed infine lo uccise.\nDai documenti giunti sino a noi risulta che Salomone fu un conte nella marca di Spagna tra l'865 e l'873:\nSalomone mor\u00ec dopo questa ultima data e, secondo la \"Cr\u00f3nica de San Juan de la Pe\u00f1a\", fu ucciso da Goffredo il Villoso.\nDiscendenza.\nDi Salomone non si conosce n\u00e9 il nome di una eventuale moglie e neppure si hanno notizie di una sua eventuale discendenza."}
{"id": "4358612", "revid": "287204", "url": "https://it.wikipedia.org/wiki?curid=4358612", "title": "Auk\u0161\u010diausioji lyga 1986", "text": "L'edizione 1986 dell'Auk\u0161\u010diausioji lyga fu la quarantaduesima come campionato della Repubblica Socialista Sovietica Lituana; il campionato fu vinto dal 'Banga Kaunas, giunto al suo 1\u00ba titolo.\nFormula.\nFu confermata la formula a girone unico: le squadre passarono da 17 a 16, con Statybininkas \u0160iauliai, Statyba Jonava e Squadra giovanile, sostituite da Au\u0161ra Vilnius e Kooperatininkas Plung\u0117.\nLe 16 formazioni si incontrarono in gironi di andata e ritorno, ma il Pa\u017eanga Vilnius si ritir\u00f2 e i suoi risultati furono annullati: pertanto ogni squadra disput\u00f2 solo 28 incontri. Le squadre classificate agli ultimi tre posti retrocessero."}
{"id": "4358614", "revid": "832642", "url": "https://it.wikipedia.org/wiki?curid=4358614", "title": "Nevicata del 1956", "text": ""}
{"id": "4358616", "revid": "110157", "url": "https://it.wikipedia.org/wiki?curid=4358616", "title": "TNFRSF10B", "text": "Il recettore del fattore di necrosi tumorale 10B \u00e8 una proteina recettoriale che, nell'essere umano, \u00e8 codificata dal gene TNFRSF10B e fa parte della superfamiglia dei recettori del fattore di necrosi tumorale.\nStruttura.\nSi tratta di un recettore transmembrana provvisto di un \"death domain\" citoplasmatico.\nFunzione.\nTale recettore pu\u00f2 interagire con FADD, TRAIL e con le caspasi di tipo 10 e di tipo 8. \u00c8 coinvolto nel meccanismo di morte cellulare programmata mediato da TRAIL, tuttavia studi condotti sull'omologo gene murino hanno suggerito che, per l'attivit\u00e0 di tale sistema di trasduzione del segnale, il legame con FADD sia strettamente necessario."}
{"id": "4358617", "revid": "1869172", "url": "https://it.wikipedia.org/wiki?curid=4358617", "title": "Tornei di tennis femminili nel 1923", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships."}
{"id": "4358619", "revid": "832642", "url": "https://it.wikipedia.org/wiki?curid=4358619", "title": "Ondata di freddo del febbraio 1956", "text": ""}
{"id": "4358621", "revid": "682087", "url": "https://it.wikipedia.org/wiki?curid=4358621", "title": "Recettore del fattore di necrosi tumorale 10B", "text": ""}
{"id": "4358624", "revid": "682087", "url": "https://it.wikipedia.org/wiki?curid=4358624", "title": "CD262", "text": ""}
{"id": "4358626", "revid": "287204", "url": "https://it.wikipedia.org/wiki?curid=4358626", "title": "Anton \u0160ipulin", "text": "\u00c8 fratello di Anastasija Kuz'mina, a sua volta biatleta di alto livello.\nBiografia.\nIn Coppa del Mondo ha esordito il 10 gennaio 2009 a Oberhof (72\u00b0) e ha ottenuto la prima vittoria, nonch\u00e9 primo podio, il 17 gennaio 2010 a Ruhpolding.\nIn carriera ha preso parte a due edizioni dei Giochi olimpici invernali, (36\u00b0 nell'individuale, 30\u00b0 nella sprint, 20\u00b0 nell'inseguimento, 22\u00b0 nella partenza in linea, 3\u00b0 nella staffetta) e (4\u00b0 nella sprint, 14\u00b0 nell'inseguimento, 11\u00b0 nella partenza in linea, 1\u00b0 nella staffetta, 4\u00b0 nella staffetta mista), e a cinque dei Campionati mondiali, vincendo sei medaglie.\nNel 2018 ha annunciato il ritiro dall'attivit\u00e0 agonistica.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale\nSP = sprint\nPU = inseguimento\nMS partenza in linea\nRL = staffetta\nMX = staffetta mista"}
{"id": "4358628", "revid": "832642", "url": "https://it.wikipedia.org/wiki?curid=4358628", "title": "Nevicata del febbraio 1956", "text": ""}
{"id": "4358630", "revid": "832642", "url": "https://it.wikipedia.org/wiki?curid=4358630", "title": "Nevicata e ondata di freddo del 1956", "text": ""}
{"id": "4358633", "revid": "832642", "url": "https://it.wikipedia.org/wiki?curid=4358633", "title": "Nevicata e ondata di freddo del febbraio 1956", "text": ""}
{"id": "4358639", "revid": "1869172", "url": "https://it.wikipedia.org/wiki?curid=4358639", "title": "Tornei di tennis femminili nel 1922", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships."}
{"id": "4358642", "revid": "1543377", "url": "https://it.wikipedia.org/wiki?curid=4358642", "title": "Fotbal Club Moldova Boroseni", "text": "Il Fotbal Club Moldova Boroseni \u00e8 stata una squadra di calcio moldava di Borosenii Noi, comune nel distretto di R\u00ee\u0219cani, attiva tra il 1991 e il 1994. Ha partecipato a tre edizioni della Divizia Na\u021bional\u0103, massima competizione del campionato moldavo di calcio.\nStoria.\nIl club venne fondato nel 1991. Con l'indipendenza della Moldavia dall'Unione Sovietica e l'organizzazione di un proprio campionato nazionale il club partecip\u00f2 alla prima edizione del torneo che termin\u00f2 al decimo posto. La stagione successiva fu la migliore della squadra, dove si classific\u00f2 al terzo posto. Concluse la Divizia Na\u021bional\u0103 1993-1994 al penultimo posto, venne retrocesso e si sciolse."}
{"id": "4358643", "revid": "46291", "url": "https://it.wikipedia.org/wiki?curid=4358643", "title": "Madiinae", "text": "Madiinae \u00e8 una sottotrib\u00f9 di piante spermatofite dicotiledoni appartenenti alla famiglia Asteraceae (sottofamiglia Asteroideae, trib\u00f9 Madieae).\nEtimologia.\nIl nome di questa sottotrib\u00f9 deriva dal suo genere tipo (\"Madia\" ) che a sua volta deriva dal nome nativo cileno (\"madi\").Il nome della sottotrib\u00f9 \u00e8 stato definito per la prima volta dai botanici inglesi George Bentham (1800-1884) e Joseph Dalton Hooker (1817-1911) nella pubblicazione \"Genera Plantarum ad exemplaria imprimis in herbariis Kewensibus - 2(1): 167, 198 \" del 1873 .\nDescrizione.\nLe specie di questa sottotrib\u00f9 hanno un habitus erbaceo (annuale o perenne), ma possono presentarsi anche sotto forma di liane, arbusti tipo rosetta, subarbusti, arbusti normali o alberi. L'altezza di queste piante varia da pochi centimetri fino a 2,5 metri.\nNella maggioranza dei casi sono presenti foglie basali, altrimenti sono presenti sia foglie basali che cauline oppure solamente cauline. La disposizione delle foglie pu\u00f2 essere sia opposta che alternata, ma anche a spirale. Normalmente le foglie sono sessili o subpicciolate (raramente sono completamente picciolate). La lamina ha un contorno da oblanceolato a spatolato, oppure da lineare a lineare-ellittico. I bordi sono finemente seghettati o dentati; a volte la forma del contorno della foglia pu\u00f2 essere lobato di tipo pennato o pennatifido. Le nervature sono pi\u00f9 o meno parallele. La superficie delle foglie pu\u00f2 essere sparsamente o densamente ricoperta di peli irsuti o peli stipitati ghiandolosi (raramente \u00e8 glabra).\nI capolino radiati o discoidi si trovano normalmente in formazioni corimbose, panicolate, racemose o spicate; qualche volta sono solitari. Possono essere presenti delle brattee fogliacee (da 0 fino a 12) che dal peduncolo avvolgono il capolino (generi \"Centromadia\", \"Hemizonia\" e \"Lagophylla\"). I capolini normalmente sono formati da un involucro composto da diverse squame (o brattee) al cui interno un ricettacolo fa da base ai fiori di due tipi: quelli esterni del raggio e quelli pi\u00f9 interni del disco. L'involucro pu\u00f2 avere una forma da cilindrica a globosa, ma anche ellissoide, fusiforme, emisferica o urceolata. Le squame (fino a 75) sono disposte in una (raramente 2) serie, oppure sono assenti (in questo caso il ricettacolo con le pagliette \u00e8 \"interpretato\" come un involucro); possono essere conduplicate, in questo caso all'interno \u00e8 sotteso un fiore. Il ricettacolo \u00e8 piatto o da convesso a conico, pu\u00f2 essere ispido o glabro, \u00e8 inoltre provvisto di pagliette a protezione della base dei fiori. Le pagliette sono disposte normalmente in una serie interna alle squame, oppure se il capolino ha una forma discoide la disposizione delle pagliette \u00e8 esterna e costituisce l'involucro (che qualche volta pu\u00f2 essere connato e persistente).\nFormula fiorale: per queste piante viene indicata la seguente formula fiorale:\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori del raggio (da 0 a 75) sono femminili e fertili; le corolle sono colorate di giallo o bianco e sue tonalit\u00e0; gli apici sono 2 - 3 lobati e profondamente divisi. I fiori del disco (da 1 a 200) sono ermafroditi e fertili (o funzionalmente maschili) con corolle normalmente gialle a 5 lobi; la parte terminale \u00e8 molto pi\u00f9 breve della parte cilindrica. Il calice \u00e8 ridotto ad una coroncina di squame.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le antere sono colorate da rossastro a porpora scuro, qualche volta da giallo a brunastro. Le appendici delle antere sono da lanceolato-oblunghe a ovato-deltate, senza ghiandole e con cellule dell'endotecio a forma da quadrata a cilindrica, con un ispessimento polare.\nIl gineceo ha un ovario uniloculare infero formato da due carpelli.. Lo stilo \u00e8 unico e con due stigmi nella parte apicale. Gli apici degli stigmi sono da lanceolati a subulati, raramente sono deltati o deltato-acuminati. Le appendici spesso sono pi\u00f9 corte delle linee stigmatiche che sono disposte su due linee e marginali.\nDistribuzione e habitat.\nLe specie di questo gruppo abitano unicamente l'America del nord e del sud, in particolare il Messico e gli Usa con diverse specie endemiche nelle isole Hawaii. Nella tabella sottostante \u00e8 indicata la distribuzione specifica per ogni genere.\nTassonomia.\nLa famiglia di appartenenza del genere (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Madieae \u00e8 una delle 21 trib\u00f9 della sottofamiglia. La trib\u00f9 Madieae a sua volta \u00e8 suddivisa in 5 sottotrib\u00f9 (Madiinae \u00e8 una di queste).\nLa circoscrizione attuale della sottotrib\u00f9 \u00e8 relativamente recente. Tradizionalmente diversi generi prima di rientrare nelle Madiinae erano legati ad altre trib\u00f9 come Senecioneae (ad esempio \"Arnica\") e nelle Heliantheae. Nello stesso tempo alcuni generi legati alle Madiinae (come \"Hulsea\", \"Venegasia\", \"Eriophyllum\" e \"Lasthenia\") ora fanno parte delle altre quattro sottotrib\u00f9 che insieme alle Madiinae formano la trib\u00f9 Madieae. In questo gruppo sono compresi anche tre generi endemici delle isole Hawaii (\"Argyroxiphium\", \"Dubautia\" e \"Wilkesia\") gi\u00e0 circoscritti dal botanico Carlquist nel 1959 (primo esempio di uno studio della dispersione delle specie su lunghe distanze). Questi tre generi formano la base dell'Alleanza Hawaiian Silversword.La sottotrib\u00f9 comprende 24 generi e 121 specie.\nIl numero cromosomico delle specie di questa sottotrib\u00f9 varia da 2n = 34 a 2n = 36.\nFilogenesi.\nDati molecolari di tipo filogenetico confermano la nidificazione dei generi hawaiiani ben all'interno della sottotrib\u00f9; gli stessi dati confermano anche la monofilia della sottotrib\u00f9.La composizione della sottotrib\u00f9 cos\u00ec come \u00e8 circoscritta attualmente \u00e8 stata realizzata ultimamente in gran parte in base a studi di tipo molecolare. Ad esempio i membri del genere \"Blepharipappus\" spesso erano associati a quelli del genere \"Layia\"; mentre in base ai dati molecolari filogenetici risulta che \"Layia\" sembra essere pi\u00f9 strettamente legato a \"Lagophylla\" che a \"Blepharipappus\". Spesso le differenze tra le specie anche di generi diversi sono minime. Le specie dei generi \"Blepharizonia\" e \"Hemizonia congesta\" (il secondo genere \u00e8 monotipo) si distinguono solamente se si esamina con attenzione le ghiandole fogliari e altri particolari minimi. In effetti i dati molecolari hanno dimostrato che \"Blepharizonia\" \u00e8 \u201cgruppo fratello\u201d di \"Hemizonia\". Anche le specie \"Carlquistia muirii\" e \"Anisocarpus scabridus\" a lungo sono state considerate congeneri. \"Carlquistia\" \u00e8 strettamente legato all'\"Alleanza Hawaiian Silversword\" (insieme a \"Madia sativa\" \u00e8 \u201cgruppo fratello\u201d dell'alleanza), mentre \"Anisocarpus scabridus\" \u00e8 \u201cgruppo fratello\u201d dell'intero gruppo. Le specie del genere \"Deinandra\" sono state scorporate da \"Hemizonia\" (\"Deinandra\" comprende tutti i taxa inclusi nella \"Hemizonia\" sect. \"Madiomeris\" pi\u00f9 altre specie arbustive) e dai dati molecolari risulta pi\u00f9 legato al gruppo \"Calycadenia\", \"Centromadia\", \"Holocarpha\" e \"Osmadenia\" piuttosto che \"Hemizonia\" in senso stretto. Il genere \"Hemizonella\" viene attualmente considerato come distinto da \"Madia\" in base a dati morfologici, citologici, e prove molecolari. Le differenze morfologiche si concentrano sugli acheni dei fiori del raggio che sono obcompressi e sulla pubescenza di tutti gli acheni (sia dei fiori del raggio che quelli del disco); mentre dai dati molecoari \"Hemizonella\" risulta \u201cgruppo fratello\u201d del genere \"Kyhosia\", e quindi pi\u00f9 distante da \"Madia\". Anche l'unica specie di \"Holozonia\" tradizionalmente trattata come congenere con \"Hemizonia\" e con \"Lagophylla\" \u00e8 ora considerata a parte; i dati molecolari di tipo filogenetico comunque confermano i stretti rapporti con i generi \"Hemizonia\", \"Lagophylla\" e \"Layia\". \"Madia\" \u00e8 il genere che in questo gruppo \u00e8 stato maggiormente circoscritto ultimamente; ora dai dati molecolari sembra essere monofiletico (nelle precedenti descrizioni non lo era). \"Raillardella\" \u00e8 il genere pi\u00f9 basale (ancestrale) dell'intero gruppo e alcune caratteristiche cromosomiche sono condivise con il genere \"Arnica\" (sottotrib\u00f9 Arnicinae).Il cladogramma a lato tratto dallo studio citato, semplificato e adattato, rappresenta una possibile configurazione filogenetica della sottotrib\u00f9 (non tutti i generi sono indicati nel cladogramma).\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4358644", "revid": "205197", "url": "https://it.wikipedia.org/wiki?curid=4358644", "title": "Moldova Boroseni", "text": ""}
{"id": "4358649", "revid": "478814", "url": "https://it.wikipedia.org/wiki?curid=4358649", "title": "Doi Inthanon", "text": "Il Doi Inthanon () \u00e8 una montagna della Thailandia, con i suoi m s.l.m. \u00e8 la cima pi\u00f9 elevata del Paese. Fa parte della catena Doi Inthanon, parte orientale dei monti Thanon Thong Chai, che si sviluppano in catene parallele lungo l'asse nord-sud a partire dall'Altopiano Shan."}
{"id": "4358651", "revid": "287204", "url": "https://it.wikipedia.org/wiki?curid=4358651", "title": "18 Scorpii", "text": "18 Scorpii (HD 146233) \u00e8 una stella nana gialla situata nella costellazione dello Scorpione, distante 45 anni luce dal sistema solare. Dotata di una massa e di un raggio simili a quelli del Sole, \u00e8 considerata una \"quasi\" gemella del Sole per le sue caratteristiche fisiche.\nOsservazione.\nSi tratta di una stella situata nell'emisfero celeste australe, ma molto in prossimit\u00e0 dell'equatore celeste; ci\u00f2 comporta che possa essere osservata da tutte le regioni abitate della Terra senza alcuna difficolt\u00e0 e che sia invisibile soltanto molto oltre il circolo polare artico. Nell'emisfero sud invece appare circumpolare solo nelle aree pi\u00f9 interne del continente antartico. La sua magnitudine pari a 5,6 la pone al limite della visibilit\u00e0 ad occhio nudo, pertanto per essere osservata senza l'ausilio di strumenti occorre un cielo limpido e possibilmente senza Luna.\nI mesi migliori per la sua osservazione sono quelli che corrispondono all'estate boreale, da maggio ad agosto.\nCaratteristiche fisiche.\n18 Scorpii \u00e8 una stella della classe spettrale del Sole, G2V, e le sue caratteristiche fisiche principali, come massa e raggio, sono pressoch\u00e9 simili, solo leggermente superiori, cos\u00ec come \u00e8 la sua luminosit\u00e0, che \u00e8 1,06 volte quella solare, e la sua temperatura, vicina ai 5800 K. La sua attivit\u00e0 \u00e8 simile anch'essa a quella del Sole; pare infatti che abbia un ciclo di 7 anni, contro gli 11 della nostra stella. Anche il periodo di rotazione \u00e8 piuttosto simile, circa 23 giorni.\nMelendez \"et al.\" nel 2007 suggerirono che 18 Scorpii \u00e8 una \"quasi gemella\" del Sole, per via della sua abbondanza di litio, circa 3 volte superiore a quella del Sole, che potrebbe significare che si tratta di una stella pi\u00f9 giovane, riservando il titolo di vera gemella a HD 101364.\nL'astronoma Margaret Turnbull nel 2003 inser\u00ec la stella come una delle pi\u00f9 probabili candidate ad ospitare pianeti terrestri, inserendola tra le priorit\u00e0 nel suo catalogo HabCat. Non sono stati trovati al momento pianeti extrasolari orbitanti attorno ad essa, come non \u00e8 stato trovato nessun eccesso di radiazione infrarossa che potrebbe suggerire la presenza di un disco circumstellare attorno ad essa."}
{"id": "4358652", "revid": "599013", "url": "https://it.wikipedia.org/wiki?curid=4358652", "title": "Enrico Grazioli", "text": "Carriera.\nHa giocato per tre campionati nel Brescia a cavallo della seconda guerra mondiale, facendo il suo esordio a 17 anni con le \"rondinelle\" il giorno 11 dicembre 1938 a Como nella gara Como-Brescia (2-1). Nel 1939-40 fu capocannoniere del Brescia con 17 reti, poi fu costretto a fermarsi a causa di un grave incidente.\nNelle tre stagioni in cui ha militato nel Brescia ha giocato 55 incontri e realizzato 24 reti.\nBiografia.\nEra soprannominato \"farfallino\": ala piccola di statura, ma velocissima e talentuosa, sub\u00ec un tremendo incidente ad una gamba che gli compromise la carriera (era osservato speciale della Juventus). Caparbiamente tenne duro, impieg\u00f2 sei lunghi anni a rimettersi in sesto, ma alla fine torn\u00f2 a giocare a calcio. Nel 1961, con la presidenza di Enrico Ranzanici, Enrico Grazioli venne chiamato a ricoprire il ruolo di Direttore Sportivo del Brescia Calcio."}
{"id": "4358653", "revid": "247222", "url": "https://it.wikipedia.org/wiki?curid=4358653", "title": "A Visit from the Goon Squad", "text": ""}
{"id": "4358654", "revid": "828586", "url": "https://it.wikipedia.org/wiki?curid=4358654", "title": "Museo delle eccellenze artistiche e storiche", "text": ""}
{"id": "4358658", "revid": "124588537", "url": "https://it.wikipedia.org/wiki?curid=4358658", "title": "Tornei di tennis femminili nel 1921", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships."}
{"id": "4358659", "revid": "767487", "url": "https://it.wikipedia.org/wiki?curid=4358659", "title": "Gauri Sankar", "text": "Il Gauri Sankar (in nepalese \u0917\u094c\u0930\u0940 \u0936\u0902\u0915\u0930, derivato dal Sanscrito \"La Dea e il Suo Consorte\") \u00e8 una montagna del Nepal e della Cina."}
{"id": "4358661", "revid": "640277", "url": "https://it.wikipedia.org/wiki?curid=4358661", "title": "Gemella del Sole", "text": ""}
{"id": "4358662", "revid": "1442080", "url": "https://it.wikipedia.org/wiki?curid=4358662", "title": "Heineken Open 2013 - Qualificazioni singolare", "text": "Le qualificazioni del singolare dell'Heineken Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4358664", "revid": "287204", "url": "https://it.wikipedia.org/wiki?curid=4358664", "title": "Australian Open 2013", "text": "LAustralian Open 2013 \u00e8 stato un torneo di tennis che si \u00e8 disputato su venticinque campi in cemento plexicushion del complesso di Melbourne Park, a Melbourne in Australia, fra il 14 e il 27 gennaio 2013. \u00c8 stata la 101\u00aa edizione dell'Australian Open, il primo dei quattro tornei del Grande Slam dell'anno 2013. L'evento \u00e8 stato organizzato dalla International Tennis Federation, e faceva parte dell'ATP World Tour 2013 e del WTA Tour 2013. Essendo uno Slam in palio ci sono stati anche i titoli per gli under ragazzi e ragazze, il doppio misto e il tennis in carrozzina. I detentori dei titoli di singolare maschile e femminile 2012 erano rispettivamente Novak \u0110okovi\u0107 e Viktoryja Azaranka, entrambi riconfermati.\nSommario.\nNovak \u0110okovi\u0107 si \u00e8 aggiudicato il torneo del singolare maschile battendo all'esordio il francese Paul-Henri Mathieu 6-2, 6-4, 7-5. Nel secondo turno ha avuto la meglio sullo statunitense Ryan Harrison in tre set col punteggio di 6\u20131, 6\u20132, 6\u20133. Nel turno successivo ha sconfitto il ceco Radek \u0160t\u011bp\u00e1nek col punteggio di 6-4, 6-3, 7-5. Negli ottavi di finale ha battuto lo svizzero Stanislas Wawrinka in cinque set per 1-6, 7-5, 6-4, 6(5)-7, 12-10. Nei quarti ha avuto la meglio sul ceco Tom\u00e1\u0161 Berdych per 6-1, 4-6, 6-1, 6-4. In semifinale ha battuto lo spagnolo David Ferrer in tre set col punteggio di 6-2, 6-2, 6-1. In finale ha sconfitto Andy Murray in quattro set col punteggio di 6(2)-7, 7-6(3), 6-3, 6-2.\nViktoryja Azaranka ha vinto il torneo del singolare femminile. Nel 1\u00ba turno ha battuto la rumena Monica Niculescu col punteggio di 6\u20131, 6\u20134. Nel 2\u00ba turno ha sconfitto per 6\u20131, 6\u20130 la greca El\u00e9ni Daniil\u00eddou. Nel turno successivo ha avuto la meglio sulla statunitense Jamie Hampton col punteggio di 6\u20134, 4\u20136, 6\u20132. Negli ottavi di finale ha battuto Elena Vesnina per 6-1, 6-1. Nei quarti Svetlana Kuznecova ha ceduto per 7-5, 6-1. In semifinale ha battuto Sloane Stephens per 6-1, 6-4 e in finale la cinese Li Na 4-6, 6-4, 6-3.\nProgramma del torneo.\nIl torneo si \u00e8 svolto in 14 giornate divise in due settimane (14-27 gennaio).\nTra il 9 e il 12 gennaio si sono svolte le qualificazioni e durante la giornata del 12 gennaio si sono svolti due match d'esibizione tra Team Dora-Team SpongeBob finita 1-1 e Marija \u0160arapova-Daniela Hantuchov\u00e1 finita 8-4 per la russa.\nQualificazioni e sorteggio.\nLe qualificazioni si sono svolte fra il 9 e il 12 gennaio. Si sono qualificati 16 giocatori per il tabellone maschile e 12 giocatrici per quello femminile.\nLe wildcard sono state assegnate a:\nCalendario.\nGiorno 1 (14 gennaio).\nNel primo giorno si sono giocati gli incontri del primo turno del singolare maschile e femminile:\nGiorno 2 (15 gennaio).\nNel secondo giorno si sono giocati gli incontri del primo turno del singolare maschile e femminile:\nGiorno 3 (16 gennaio).\nNel terzo giorno si sono giocati gli incontri del secondo turno del singolare maschile e femminile e del primo turno del doppio maschile e femminile:\nGiorno 4 (17 gennaio).\nNel quarto giorno si sono giocati gli incontri del secondo turno del singolare maschile e femminile e del primo turno del doppio maschile e femminile:\nGiorno 5 (18 gennaio).\nNel quinto giorno si sono giocati gli incontri del terzo turno del singolare maschile e femminile, del secondo turno del doppio maschile e femminile e del primo turno del doppio misto:\nGiorno 6 (19 gennaio).\nNel sesto giorno si sono giocati gli incontri del terzo turno del singolare maschile e femminile, del secondo turno del doppio maschile e femminile e del primo turno del doppio misto. Iniziano i tornei riservati alle leggende del tennis del passato e i tornei juniores:\nGiorno 7 (20 gennaio).\nNel settimo giorno si sono giocati gli incontri del quarto turno del singolare maschile e femminile, del terzo turno del doppio maschile e femminile e del primo turno del doppio misto. Continuano i tornei riservati alle leggende del tennis del passato e i tornei juniores:\nGiorno 8 (21 gennaio).\nNell'ottavo giorno si sono giocati gli incontri del quarto turno del singolare maschile e femminile, del terzo turno del doppio maschile e femminile e del secondo turno del doppio misto. Sono andatai avanti i tornei riservati alle leggende del tennis del passato e i tornei juniores:\nGiorno 9 (22 gennaio).\nNel nono giorno si sono giocati gli incontri dei quarti di finale del singolare maschile e femminile, del doppio maschile e femminile e del secondo turno del doppio misto. Sono andati avanti i tornei riservati alle leggende del tennis del passato e i tornei juniores:\nGiorno 10 (23 gennaio).\nNel decimo giorno si sono giocati gli incontri dei quarti di finale del singolare maschile e femminile, del doppio maschile e misto e le semifinali del doppio femminile. Sono proseguiti anche i tornei riservati alle leggende del tennis del passato, i tornei juniores e quelli per i tennisti in carrozzina:\nGiorno 11 (24 gennaio).\nNell'undicesimo giorno si sono giocate le semifinali del singolare maschile, femminile e del doppio maschile e i quarti di finale del doppio misto. Sono proseguiti i tornei riservati alle leggende del tennis del passato, i tornei juniores e quelli per i tennisti in carrozzina:\nGiorno 12 (25 gennaio).\nNel dodicesimo giorno si sono giocate le semifinali del singolare maschile e del doppio misto e la finale del doppio femminile. Sono proseguiti i tornei juniores e quelli per i tennisti in carrozzina:\nGiorno 13 (26 gennaio).\nNel tredicesimo giorno si sono giocate le finali del singolare femminile e del doppio maschile. Si sono conclusi i tornei juniores e quelli per i tennisti in carrozzina:\nGiorno 14 (27 gennaio).\nNel quattordicesimo giorno si sono giocati le finali del singolare maschile e del doppio misto:\nSenior.\nSingolare maschile.\n Novak \u0110okovi\u0107 ha sconfitto in finale Andy Murray per 62-7, 7-63, 6-3, 6-2.\nSingolare femminile.\n Viktoryja Azaranka ha sconfitto in finale Li Na per 4-6, 6-4, 6-3.\nDoppio maschile.\n Bob Bryan / Mike Bryan hanno sconfitto in finale Robin Haase / Igor Sijsling per 6-3, 6-4.\nDoppio femminile.\n Sara Errani / Roberta Vinci hanno battuto in finale Ashleigh Barty / Casey Dellacqua per 6-2, 3-6, 6-2.\nDoppio misto.\n Jarmila Gajdo\u0161ov\u00e1 / Matthew Ebden hanno sconfitto in finale Lucie Hradeck\u00e1 / Franti\u0161ek \u010cerm\u00e1k per 6-3, 7-5.\nJunior.\nSingolare ragazzi.\n Nick Kyrgios ha sconfitto in finale Thanasi Kokkinakis per 7-64, 6-3.\nSingolare ragazze.\n Ana Konjuh ha sconfitto in finale Kate\u0159ina Siniakov\u00e1 per 6-3, 6-4.\nDoppio ragazzi.\n Jay Andrijic / Bradley Mousley hanno sconfitto in finale Maximilian Marterer / Lucas Miedler per 6-3, 7-63.\nDoppio ragazze.\n Ana Konjuh / Carol Zhao hanno sconfitto in finale Oleksandra Korashvili / Barbora Krej\u010d\u00edkov\u00e1 per 5-7, 6-4, [10-7].\nTennisti in carrozzina.\nSingolare maschile carrozzina.\n Shingo Kunieda ha sconfitto in finale St\u00e9phane Houdet per 6-2, 6-0.\nSingolare femminile carrozzina.\n Aniek Van Koot ha sconfitto in finale Sabine Ellerbrock per 6-1, 1-6, 7-5.\nQuad singolare.\n David Wagner ha sconfitto in finale Andrew Lapthorne per 2-6, 6-1, 6-4.\nDoppio maschile carrozzina.\n Michael Jeremiasz / Shingo Kunieda hanno battuto in finale Stefan Olsson / Adam Kellerman per 6-0, 6-1.\nDoppio femminile carrozzina.\n Jiske Griffioen / Aniek Van Koot hanno battuto in finale Lucy Shuker / Marjolein Buis per 6-4, 6-3.\nQuad doppio.\n David Wagner / Nicholas Taylor hanno battuto Andrew Lapthorne/ Anders Hard per 6-2, 6-3.\nTeste di serie nel singolare.\nLa seguente tabella illustra le teste di serie dei tornei di singolare, assegnate in base al ranking del 7 gennaio 2013, i giocatori che non hanno partecipato per infortunio, quelli che sono stati eliminati, e i loro punteggi nelle classifiche ATP e WTA al 14 gennaio 2013 e al 28 gennaio 2013. In corsivo i punteggi provvisori.\nPunti e montepremi.\nIl montepremi complessivo \u00e8 di 30.000.000\u00a0A$."}
{"id": "4358667", "revid": "1568601", "url": "https://it.wikipedia.org/wiki?curid=4358667", "title": "Ben Lawers", "text": "Il Ben Lawers (in gaelico \"Beinn Labhair\") \u00e8 una montagna della Scozia, situata sulla sponda nord del Loch Tay, nelle Highlands meridionali. \n\u00c8 la cima pi\u00f9 alta di una cresta che comprende sette \"munro\" (vette che superano i 3.000 piedi)."}
{"id": "4358668", "revid": "104458", "url": "https://it.wikipedia.org/wiki?curid=4358668", "title": "Evgenij Garani\u010dev", "text": "Biografia.\nHa iniziato a gareggiare nello sci di fondo, partecipando anche a due edizioni dei Mondiali juniores, vincendo due medaglie. Dal 2009 si \u00e8 dedicato al biathlon; in Coppa del Mondo ha esordito il 22 gennaio 2011 ad Anterselva (24\u00b0), ha ottenuto il primo podio il 5 gennaio 2012 a Oberhof (2\u00b0) e la prima vittoria il 2 febbraio successivo a Oslo Holmenkollen.\nIn carriera ha preso parte a un'edizione dei Giochi olimpici invernali, (27\u00b0 nella sprint, 3\u00b0 nell'individuale, 15\u00b0 nell'inseguimento, 5\u00b0 nella partenza in linea, 4\u00b0 nella staffetta mista), e a tre dei Campionati mondiali di biathlon (4\u00b0 nella staffetta a Nov\u00e9 M\u011bsto na Morav\u011b 2013 e a Kontiolahti 2015 i migliori risultati).\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nSP = sprint\nRL = staffetta"}
{"id": "4358671", "revid": "599013", "url": "https://it.wikipedia.org/wiki?curid=4358671", "title": "Angelo Faggiotto", "text": "Carriera.\nDebutta in Serie B nella stagione 1932-1933 con il Verona, con cui disputa cinque campionati cadetti per un totale di 91 presenze e 4 gol.\nIn seguito gioca in Serie C con Trento e Audace San Michele."}
{"id": "4358672", "revid": "1745361", "url": "https://it.wikipedia.org/wiki?curid=4358672", "title": "Tornei di tennis femminili nel 1920", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships."}
{"id": "4358674", "revid": "33689", "url": "https://it.wikipedia.org/wiki?curid=4358674", "title": "Sea Slug (missile)", "text": ""}
{"id": "4358675", "revid": "2166047", "url": "https://it.wikipedia.org/wiki?curid=4358675", "title": "Yu Shan", "text": "Yu Shan (in cinese \u7389\u5c71, pinyin \"Y\u00f9sh\u0101n\", detta anche \"Montagna di Giada\") con i suoi 3952 m.s.l.m di altezza, \u00e8 la cima pi\u00f9 elevata di Taiwan e quarta vetta al mondo situata su un'isola. \nAmbiente.\nI versanti settentrionali ospitano foreste miste con un importante endemismo, \"Picea morrisonicola\", e una rara variet\u00e0 di pino (\"Pinus armandii var. mastersiana\")."}
{"id": "4358682", "revid": "285333", "url": "https://it.wikipedia.org/wiki?curid=4358682", "title": "Tad Stones", "text": "\u00c8 noto l'autore della serie animata Disney \"Darkwing Duck\" (di cui dagli anni 2010 ha creato anche una serie di fumetti omonimi)."}
{"id": "4358683", "revid": "1457847", "url": "https://it.wikipedia.org/wiki?curid=4358683", "title": "Stockfish", "text": "Stockfish (inglese per stoccafisso) \u00e8 un motore scacchistico UCI open source multipiattaforma, sviluppato originariamente da Tord Romstad e Marco Costalba come fork di Glaurung, altro motore open-source precedentemente sviluppato dallo stesso Romstad, ed \u00e8 correntemente mantenuto da una comunit\u00e0 di programmatori open-source. Dalla versione numero 12 il programma ha implementato una rete neurale artificiale ad apprendimento profondo. \nDa circa met\u00e0 degli anni 2010 Stockfish ha occupato ripetutamente la prima posizione nelle principali graduatorie di motori scacchistici e (al 2018) \u00e8 considerato il pi\u00f9 forte motore scacchistico open source e uno dei pi\u00f9 forti motori in assoluto, insieme a Lc0 e Komodo. Ha vinto tre edizioni (stagioni 6, 9 e 11) e si \u00e8 classificato tre volte secondo (stagioni 5, 7 e 8) nel Top Chess Engine Championship, considerato il campionato del mondo non ufficiale di scacchi per computer.\nPer via della sua forza di gioco e della licenza libera sotto la quale \u00e8 distribuito, Stockfish \u00e8 diventato un motore molto popolare su svariate piattaforme. Pu\u00f2 essere utilizzato su una generica interfaccia utente con supporto per il protocollo UCI, \u00e8 il motore predefinito delle interfacce desktop BlitzIn e Dasher per Internet Chess Club e di applicazioni mobile come SmallFish e Droidfish, e a partire dal marzo 2017 \u00e8 usato nel backend di Lichess.\nCaratteristiche.\nStockfish usa una rappresentazione della posizione tramite bitboard, supporta fino a 512 thread e ha una dimensione massima della hash table di trasposizione pari a 1 TB. Implementa una sofisticata ricerca ad albero con potatura alfa-beta e, in confronto con altri motori, ha una profondit\u00e0 di ricerca relativamente elevata, dovuta in parte alla potatura aggressiva e alla late move reduction. Supporta gli scacchi960, eredit\u00e0 di Glaurung e, dal 2014, integra il supporto per le tablebase Syzygy.\nLe versioni stabili e beta sono disponibili sotto forma di codice sorgente C++ e di binari precompilati per Microsoft Windows, macOS, Linux 32-bit/64-bit e Android. \nStoria.\nIl software \u00e8 nato come fork di Glaurung, motore scacchistico open source sviluppato da Romstad e distribuito inizialmente nel 2004. Quattro anni dopo Marco Costalba svilupp\u00f2 Stockfish come fork di Glaurung, e il nome \u00e8 dovuto al fatto che il programma fosse \"prodotto in Norvegia e cucinato in Italia\", in riferimento alle nazionalit\u00e0 dei due sviluppatori. La versione 1.0 \u00e8 stata distribuita nel novembre 2008. Per un certo periodo diverse idee e modifiche sono state trasferite bidirezionalmente tra i due progetti, fino a quando Romstad decise di abbandonare lo sviluppo di Glaurung (l'ultima versione \u00e8 stata distribuita nel dicembre 2008) a favore dello sviluppo di Stockfish, che era il pi\u00f9 avanzato tra i due progetti.\nNel 2011 Romstad ha abbandonato lo sviluppo di Stockfish, e nel 2014 anche Costalba ha abbandonato il progetto, che \u00e8 stato successivamente mantenuto da una comunit\u00e0 di programmatori in un nuovo repository gestito da un gruppo di volontari.\nNel luglio del 2020 il team di Stockfish annuncia di voler implementare una rete neurale artificiale nel progetto, prendendo le mosse dal lavoro di AlphaZero e dal progetto open source conseguente, Leela Chess Zero. Ci\u00f2 porter\u00e0 al rilascio in settembre di Stockfish 12.\nDal febbraio del 2021 con il rilascio della versione 13 il team di Stockfish ha annunciato una collaborazione con il gruppo di Leela Chess, che ha portato al rilascio, il successivo 2 luglio, di Stockfish 14. Il nuovo rilascio ha guadagnato almeno 400 punti Elo rispetto alla versione 7.\nNel febbraio del 2021, dopo il rilascio di Stockfish 13, uno dei fondatori del progetto, Tom Romstad, ha accusato l'azienda tedesca ChessBase di aver utilizzato il loro codice per il rilascio del motore scacchistico Fat Fritz 2 senza aver rispettato la licenza GPLv3. Il cosiddetto copyleft utilizzato della GNU permette infatti di copiare, modificare e migliorare un software a patto che il codice sorgente venga distribuito insieme al programma, cosa incompatibile con il carattere proprietario di Fritz e derivati. Il 18 febbraio viene rilasciato un comunicato stampa congiunto Stockfish, Leela Chess Zero e Lichess, dove viene sostenuto che Fat Fritz 2 non sia altro che Stockfish 13 con una diversa rete neurale e con una forza addirittura minore del suo omologo. Intervistato da Chess.com, Matthias W\u00fcllenweber, uno dei fondatori dell'azienda tedesca, ha dichiarato che il debito di Fat Fritz 2 verso Stockfish \u00e8 sempre stato chiaro nella presentazione del programma, ma che \u00e8 stato un errore non essersi prima confrontati con il gruppo del motore open source, come era avvenuto per la prima versione di Fat Fritz (Fritz 17), quando, secondo W\u00fcllenweber, ci sarebbe stato un confronto preventivo con il gruppo di Leela Chess.\nFishtest.\nA partire dal 2013 Stockfish ha fatto uso nello sviluppo di un framework di test distribuito chiamato \"Fishtest\", sostenuto da volontari i quali donano tempo CPU per l'esecuzione dei test. Le modifiche alla logica del motore vengono accettate se introducono un miglioramento statisticamente significativo della performance di gioco, misurata tramite test del rapporto di probabilit\u00e0 sequenziale giocando decine di migliaia di partite contro una precedente istanza di riferimento del software.\nAl giugno 2017 Fishtest ha impiegato oltre 745 anni di tempo CPU per giocare oltre 485 milioni di partite. L'introduzione di Fishtest ha rapidamente aumentato la forza di gioco di Stockfish di circa 120 punti Elo in 12 mesi, rendendolo uno dei motori pi\u00f9 forti al mondo, motivo per il quale Gary Linscott, autore di Fishtest, \u00e8 stato aggiunto alla lista degli autori del progetto a partire da Stockfish 7.\nRisultati.\nTop Chess Engine Championship.\nNel 2013 Stockfish \u00e8 arrivato secondo nella quarta e quinta stagione del Top Chess Engine Championship (TCEC), comunemente riferito come il campionato del mondo non ufficiale di scacchi per computer, con un punteggio superfinal di 23\u201325 contro Houdini 3 e contro Komodo 1142. Il team di Komodo ha accettato il titolo postumo, in quanto Don Dailey, autore principale del motore, \u00e8 morto a seguito di una malattia durante la fase finale dell'evento. In suo onore, la successiva versione di Stockfish \u00e8 stata chiamata \"Stockfish DD\".\nIl 30 maggio 2014 Stockfish 170514 (versione di sviluppo di Stockfish 5, con supporto per le tablebase) ha vinto nettamente la sesta stagione del TCEC Season 6, battendo Komodo 7x per 35.5-28.5 nel superfinal. Il giorno successivo alla vittoria \u00e8 stato distribuito Stockfish 5. Nella settima stagione del TCEC Stockfish ha raggiunto la fase superfinal, dove \u00e8 stato sconfitto da Komodo per 30.5-33.5. Nell'ottava stagione Stockfish \u00e8 stato sconfitto in superfinal da Komodo per 46.5-53.5.\nNel 2016 Stockfish ha vinto la nona stagione del TCEC, battendo Houdini 5 per 54.5-45.5. Nella decima stagione, Stockfish si \u00e8 classificato terzo.\nNel 2018 il motore vince di gran lunga l'11 stagione del TCEC classificandosi al primo posto della Premier Division e battendo Houdini realizzando 20 vittorie, 78 pareggi e solo 2 sconfitte (entrambe giocando con il nero).\nStockfish - Nakamura.\nNell'agosto 2014 Stockfish ha affrontato il grande maestro Hikaru Nakamura (all'epoca con un Elo di 2798, quinto nella classifica mondiale) in un match di quattro partite. Nelle prime due partite Nakamura ha giocato con l'ausilio di Rybka, e nelle successive due partite ha giocato con il bianco e con handicap di un pedone. Stockfish ha giocato senza libro di apertura e tablebase. Il motore ha vinto entrambe le fasi del match per 1.5\u20130.5.\nConfronto tra grandi giocatori.\nIn uno studio pubblicato nell'aprile del 2017, curato da Jean-Marc Alliot presso l\"Institut de recherche en informatique de Toulouse\", Stockfish \u00e8 stato usato come riferimento per confrontare il gioco dei pi\u00f9 grandi campioni umani della storia, ed \u00e8 risultato che Magnus Carlsen \u00e8 il giocatore che ha la pi\u00f9 alta probabilit\u00e0 di giocare mosse che aderiscono alle analisi di Stockfish.\nTorneo su chess.com.\nNel novembre 2017 chess.com ha organizzato un torneo tra i dieci pi\u00f9 forti motori, con una finale tra i due pi\u00f9 forti, nella quale Stockfish ha battuto Houdini per 10.5-9.5, ottenendo tre vittorie con il nero e due sconfitte con il bianco. L'evento ha impiegato varie cadenze di gioco, e i motori sono stati eseguiti su un host virtuale (Intel Xeon 2.90 GHz, due processori con 18 core e hyperthreading, 60 GB RAM, Windows) su AWS.\nStockfish - AlphaZero.\nIl 5 dicembre 2017 DeepMind ha pubblicato un preprint su arXiv nel quale ha presentato AlphaZero, un nuovo algoritmo di intelligenza artificiale che supporta una variet\u00e0 di giochi da tavolo. Stockfish 8 \u00e8 stato usato come benchmark per valutare la performance di AlphaZero nel gioco degli scacchi. Poich\u00e9 entrambi i software girano solo su piattaforme hardware mutuamente incompatibili, AlphaZero \u00e8 stato eseguito su un computer equipaggiato con quattro TPU, mentre Stockfish \u00e8 stato eseguito su un computer in un'istanza con 64 thread e 1 GB di hash table. I software hanno disputato un match di 100 partite con un minuto per mossa (scelta criticata da Tord Romstad) e il risultato finale \u00e8 stato di 25 vittorie di AlphaZero con il bianco, 3 vittorie di AlphaZero con il nero, e patta nelle 72 rimanenti partite. In altri 12 match di 100 partite, giocati usando come posizione iniziale le 12 aperture pi\u00f9 comuni nel gioco umano, AlphaZero ha totalizzato in totale 290 vittorie, 886 patte e 24 sconfitte, con un punteggio finale di 733-467.\nAlphaZero \u00e8 un algoritmo di apprendimento automatico ed \u00e8 stato addestrato unicamente per rinforzo nel corso di 9 ore su un cluster di TPU. Gli autori stimano che abbia superato la forza di gioco di Stockfish dopo le prime quattro ore di addestramento."}
{"id": "4358684", "revid": "119468971", "url": "https://it.wikipedia.org/wiki?curid=4358684", "title": "Kenji Hatanaka", "text": "Biografia.\n\u00c8 stato uno degli autori del tentativo di colpo di Stato militare che, nella notte tra il 14 e il 15 agosto 1945, aveva come scopo di impedire all'Imperatore Hirohito di annunciare l'accettazione da parte del Giappone delle condizioni assunte alla conferenza alleata di Potsdam e la conseguente resa del Giappone. A seguito del fallimento del suo piano, si suicid\u00f2 insieme agli altri cospiratori con un colpo di pistola alla testa davanti al Palazzo Imperiale."}
{"id": "4358685", "revid": "1431409", "url": "https://it.wikipedia.org/wiki?curid=4358685", "title": "Matt Servitto", "text": "Diplomatosi alla Juilliard School di New York, svolge l'attivit\u00e0 di caratterista soprattutto in televisione, dove ha interpretato molti ruoli in diverse serie televisive. La sua lunga carriera, iniziata sul finire degli anni ottanta nella soap opera \"La valle dei pini\", vede dozzine di partecipazioni a produzioni importanti e minori.\nTra i personaggi ricorrenti, lo si ricorda soprattutto per il ruolo dell'agente Dwight Harris ne \"I Soprano\" (\"The Sopranos\"), ruolo per il quale ha vinto un Screen Actors Guild Awards nel 2007, e dell'avv. Donatello in \"Brotherhood - Legami di sangue\".\nPoche finora le apparizioni sul grande schermo: saltuariamente svolge attivit\u00e0 di doppiatore."}
{"id": "4358688", "revid": "287204", "url": "https://it.wikipedia.org/wiki?curid=4358688", "title": "Auk\u0161\u010diausioji lyga 1987", "text": "L'edizione 1987 dell'Auk\u0161\u010diausioji lyga fu la quarantatreesima come campionato della Repubblica Socialista Sovietica Lituana; il campionato fu vinto dal Tauras, giunto al suo 1\u00ba titolo, che vinse il campionato da neopromossa.\nFormula.\nFu confermata la formula a girone unico: le squadre passarono da 16 a 17, con le retrocesse Vienyb\u0117 Ukmerg\u0117, Kooperatininkas Plung\u0117 e Pa\u017eanga Vilnius, sostituite da Tauras Taurag\u0117, Statybininkas \u0160iauliai ed Atletas Kaunas.\nLe 17 formazioni si incontrarono in gironi di andata e ritorno, per un totale di 32 partite per squadra. Le squadre classificate agli ultimi quattro posti retrocessero.\nVista la parit\u00e0 al termine della stagione fu necessario disputare uno spareggio."}
{"id": "4358692", "revid": "729019", "url": "https://it.wikipedia.org/wiki?curid=4358692", "title": "Warhammer 40,000 Roleplay", "text": "Warhammer 40,000 Roleplay \u00e8 una serie di giochi di ruolo con un sistema di regole comune, che condividono la stessa ambientazione gotica e tecno-fantasy del gioco da tavola Warhammer 40.000. Nel primo gioco, Dark Heresy, i giocatori interpretano un gruppo legato all'Inquisizione. Rogue Trader tratta i viaggi stellari, il commercio, l'esplorazione e gli Xeno. Deathwatch permette di interpretare i potenti Space Marines. Black Crusade vede protagonisti e cultisti del Caos, mentre Only War offre la possibilit\u00e0 di giocare con i temerari soldati della Guardia Imperiale.\nLa Black Industries ha deciso di ambientare il gioco in un settore di spazio nuovo e mai descritto precedentemente, il settore Calixis, all'interno del Segmentum Obscurus. Questo settore \u00e8 adiacente allo Scarus, ambientazione della trilogia di Eisenhorn di Dan Abnett.\nInizialmente sviluppato dalla Black Industries e dalla Green Ronin, i diritti del gioco sono passati alla Fantasy Flight nel 2008, che ha continuato la pubblicazione di manuali e supplementi.\nIl gioco.\nIn Dark Heresy, i giocatori assumono il ruolo di un gruppo di Accoliti che lavorano per un Inquisitore, che li assegna di volta in volta a varie missioni. A seconda del tipo di missione, il gameplay tratta investigazione, combattimento, intrigo e tanto altro. Ad ogni modo, il Game Master pu\u00f2 adattare la sua campagna per soddisfare il suo gruppo di giocatori. Visto che i personaggi sono agli ordini di un Inquisitore, la maggior parte delle missioni riguarder\u00e0 l'eradicazione di vari tipi di eresia, ma il gioco permette altri tipi di missione, inclusa la raccolta di indizi di corruzione, l'eliminazione di bande pericolose, di minacce aliene o di Psionici fuorilegge.\nIn Rogue Trader, un giocatore assume il ruolo di Capitano di una Nave Stellare, mentre gli altri personaggi interpreteranno il resto del suo equipaggio, e opereranno al di fuori dei confini e della giurisdizione dell'Impero. Il manuale comprende, tra le altre cose, le regole per il commercio interplanetario e il viaggio, combattimento e personalizzazione delle Navi Stellari.\nIn Deathwatch, i giocatori interpretano una squadra di Space Marines assegnati ad una squadra \u00e9lite dell'Ordo Xeno, con il compito di difendere l'Impero dalle minacce pi\u00f9 oscure, come alieni ostili, eresie interne e minacce demoniache provenienti dal Warp.\nIn Black Crusade, i giocatori assumono il ruolo di personaggi corrotti dal Caos. Il libro contiene sostanzialmente regole per interpretare versioni corrotte degli eroi presentati nei manuali precedenti, dediti al male.\nOnly War permette di giocare con soldati della Guardia Imperiale, uno dei milioni di temprati coscritti che combattono costantemente su miriadi di fronti agli ordini dell'Adeptus Terra.\nSistema.\nIl sistema di gioco usa esclusivamente il dado da 10 (d10), nella forma di tiro percentuale, tiro singolo o tiro sommato, ed \u00e8 molto simile a Warhammer Fantasy Roleplay. Tuttavia, al posto del sistema di carriere libero, troviamo un piano di avanzamento molto legato alla specializzazione del personaggio, che avanzando sceglier\u00e0 di volta in volta in quale campo migliorare.\nIl personaggio ha 9 caratteristiche;\nNormalmente, i valori di questi attributi variano da 1 a 100, anche se difficilmente si potr\u00e0 andare oltre il 70. Diversamente dalla scala 1-10 del gioco da tavola di Warhammer 40.000, un normale essere umano avr\u00e0 un punteggio medio di 30 in ogni caratteristica; 40 \u00e8 una caratteristica notevole, mentre 50 \u00e8 molto forte. La media al momento della creazione del personaggio \u00e8 31, che verr\u00e0 modificata da una serie di attributi, come il mondo natale ed il background. Ad esempio, un personaggio proveniente da un Mondo Alveare ha una maggiore Simpatia, ma una minore Robustezza. Da notare inoltre che nei manuali successivi, come Deathwatch, i personaggi sono enormemente pi\u00f9 potenti di un normale essere umano, e le loro caratteristiche verranno potenziate di conseguenza.\nOgni azione, come sparare con un'arma o utilizzare un'abilit\u00e0, usa la seguente meccanica di base:\nIn alcune azioni, la quantit\u00e0 di successo o fallimento pu\u00f2 determinare il margine di risultato dell'azione, permettendo al Game Master di fornire dettagli sul risultato stesso.\nWarhammer Fantasy Roleplay.\nWarhammer Fantasy Roleplay \u00e8 il corrispettivo Fantasy del gioco, ambientato nel Vecchio Mondo. Il sistema di regole \u00e8 praticamente uguale, fatta eccezione per il sistema di carriere ed alcuni adattamenti minori."}
{"id": "4358693", "revid": "287204", "url": "https://it.wikipedia.org/wiki?curid=4358693", "title": "Bazard\u00fcz\u00fc Da\u011f\u0131", "text": "Il Bazard\u00fcz\u00fc Da\u011f\u0131 (in azero: \"Bazard\u00fcz\u00fc da\u011f\u0131\", pronuncia: , in lesgo: \u041a\u0438\u0447l\u0435 \u0441\u0443\u0432, pronuncia: , in russo \u0411\u0430\u0437\u0430\u0440\u0434\u044e\u0437\u044e, \"Bazardjuzju\") \u00e8 una montagna del Caucaso.\nGeografia.\nLa montagna \u00e8 situata al confine tra l'Azerbaigian, di cui \u00e8 la cima pi\u00f9 elevata, e la Russia, di cui \u00e8 il punto pi\u00f9 meridionale."}
{"id": "4358694", "revid": "118784780", "url": "https://it.wikipedia.org/wiki?curid=4358694", "title": "Hitomi Nabatame", "text": "Lavora per l'agenzia Ken Production. \u00c8 conosciuta per aver doppiato, nei videogiochi per adulti, Maki Tezuka, Fuka Hinami, Myu Nonaka e Ko Shiina. Inoltre ha cantato le sigle di apertura per l'anime \"Nogizaka Haruka no himitsu\" sotto il nome \"Miran Himemiya and Chocolate Rockers\""}
{"id": "4358695", "revid": "287204", "url": "https://it.wikipedia.org/wiki?curid=4358695", "title": "Aleksej Volkov", "text": "Biografia.\nIn Coppa del Mondo ha esordito il 5 dicembre 2009 a \u00d6stersund (74\u00b0) e ha ottenuto la prima vittoria, nonch\u00e9 primo podio, il 15 dicembre 2011 a Hochfilzen.\nIn carriera ha preso parte a un'edizione dei Giochi olimpici invernali, (64\u00b0 nell'individuale, 1\u00b0 nella staffetta), e a quattro dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta\nMX = staffetta mista\nSMX = staffetta mista individuale"}
{"id": "4358699", "revid": "690118", "url": "https://it.wikipedia.org/wiki?curid=4358699", "title": "155 mm L Mle. 1877", "text": "Il Canon de 155 Long Mod\u00e8le 1877 de Bange \u00e8 stato un cannone campale pesante francese largamente impiegato durante la prima guerra mondiale ed ancora in dotazione a molti eserciti allo scoppiare della seconda.\nStoria.\nSviluppo.\nIl pezzo faceva parte di una famiglia di pezzi di artiglieria realizzati dal geniale colonnello Charles Ragon de Bange quando era direttore dell'Atelier de pr\u00e9cision del D\u00e9p\u00f4t central di Parigi (dal 1869 al 1882), tutti accomunati dal sistema di chiusura che prese il suo nome. Adottato nel 1877 e prodotto in 1500 esemplari, questo cannone era definito come un pezzo \"de siege et de place\", ovvero da assedio e da fortezza, con affusto a ruote e piattaforma di tiro (paiolo). Fu realizzato inoltre in installazione fissa o in torrette corazzate, destinati al tiro di controbatteria, che armarono le batterie costiere e soprattutto le fortificazioni del Sistema S\u00e9r\u00e9 de Rivi\u00e8res.\nPrima guerra mondiale.\nAllo scoppio della prima guerra mondiale, l'Arm\u00e9e de terre si trovava in notevole inferiorit\u00e0 nel settore delle artiglierie pesanti rispetto all'esercito imperiale tedesco e, quando il fronte si stabilizz\u00f2 e la mobilit\u00e0 dei pezzi pass\u00f2 in secondo piano, nonostante l'obsolescenza di questo cannone ad affusto rigido, i 1400 pezzi in riserva vennero rapidamente reimmessi in servizio nell'artiglieria campale pesante di corpo d'armata e d'armata e dal 1916 ne venne riavviata la produzione. Pur con leggere modifiche atte a semplificarne la messa in batteria, il pezzo costitu\u00ec la spina dorsale dell'artiglieria pesante dell'esercito francese. Dopo l'assedio di Maubeuge, il gran numero di cannoni catturati fu riutilizzato dallo stesso esercito imperiale tedesco.\nDurante la guerra il \"155 de Bange\" fu fornito al Belgio, alla Romania, alla Russia e, nell'ambito delle forniture straniere per rimpiazzare i materiali persi nella ritirata di Caporetto, 90 pezzi furono ceduti all'artiglieria campale pesante (d'armata) del Regio Esercito italiano.\nTra le due guerre.\nIl \"155 de Bange\" rimase in dotazione all'artiglieria campale francese anche dopo la fine della Grande Guerra, per essere poi assegnata alle opere della Linea Maginot. Nel 1919 vennero forniti 18 cannoni alla Polonia, impegnata contro i russi nella guerra del 1919-1921. Furono gli stessi russi a trasferire, 25 anni dopo, una ventina di pezzi alle forze repubblicane durante la guerra civile spagnola.\nSeconda guerra mondiale.\nAll'entrata in guerra della Francia nel 1939, risultavano ancora disponibili 826 pezzi. Di questi, 48 cannoni e 48000 munizioni furono donate alla Finlandia, impegnata nel 1939 nella disperata guerra d'inverno contro i russi; tuttavia il loro tardivo arrivo al fronte ne permise l'impiego solo nella successiva guerra di continuazione. In Italia, ai 90 pezzi originari in dotazione ad esercito e Guardia alla Frontiera nel 1940, dopo l'occupazione della Francia meridionale se ne aggiunsero 89 di preda bellica.\nTecnica.\nIl \"155 mm L Mle. 1877\" \u00e8 un cannone ad affusto a ruote di tipo rigido. La canna \u00e8 in acciaio, con rigatura progressiva sinistrorsa a 48 rilievi; essa pesa 2500\u00a0kg ed \u00e8 lunga 4200\u00a0mm, dei quali 3171 rigati. L'otturatore, a vitone cilindrico, \u00e8 caratteristico del sistema \"de Bange\". L'innesco \u00e8 a cannello a frizione. La bocca da fuoco \u00e8 incavalcata su un affusto rigido da assedio tipico ottocentesco, in acciaio con ruote a razze di legno, coda unica con pedana per i serventi. La caratteristica del ginocchiello particolarmente alto, dovuto al fatto che la canna doveva sporgere al di sopra del parapetto che difendeva i serventi nella piazzola di tiro, permetteva un ampio settore verticale di tiro che si rivel\u00f2 molto utile durante la prima guerra mondiale. L'elevazione \u00e8 ottenuta tremite un settore dentato sotto alla culatta, azionato da un volantino sull'affusto. Il pezzo, essendo progettato inizialmente come arma da assedio e da piazza, doveva essere messo in batteria su di una piattaforma di tiro da 5200\u00a0kg, formata da tre strati di travi e tavole. Mentre sulla prima piattaforma Mle. 1883 il rinculo del pezzo \u00e8 limitato da semplici tacchi, nel successivo Mle. 1904 l'affusto \u00e8 reso solidale alla piattaforma da un freno di sparo idraulico collegato ad un perno centrato sulla piattaforma. Al momento dello sparo tutto il pezzo rinculava limitato dal freno di soli 80 centimetri risalendo sui cunei posti dietro alle ruote; esaurita la corsa retrograda, i cunei facevano s\u00ec che il pezzo tornasse in batteria per gravit\u00e0.\nL'allestimento della piattaforma allungava enormemente i tempi di messa in batteria (6 ore per il Mle. 1883, 5 per il Mle. 1904), rendendo il pezzo inadatto all'utilizzo campale. Allo scoppio della Grande Guerra vennero introdotti quindi degli accessori che ridussero il tempo di messa in batteria ad un'ora, oltre a pesare in tutto circa una tonnellata contro le oltre cinque della piattaforma. Sui battistrada delle ruote vennero installate le \"rotaie a cingolo\" brevettate dal maggiore italiano Crispino Bonagente. I cingoli \"Bonagente\" erano formati da 12 piastre rettangolari unite da 12 elementi su ogni ruota, che allargavano il piano d'appoggio delle ruote permettendo il transito su terreni soffici e cedevoli e soprattutto rendendo superfluo l'impiego delle piattaforme. Inoltre, la ruota girava con una velocit\u00e0 angolare maggiore all'interno del cingolo e l'attrito tra il battistrada ed il cingolo stesso dissipava parte dell'energia del rinculo, rendendo superfluo il freno idraulico. Altri accessori erano i cunei ed il pancone. I cunei erano due piani inclinati, pi\u00f9 grandi di quelli usati con la piattaforma, che venivano posizionati circa un metro e mezzo dietro alle ruote. Al momento dello sparo il cannone rinculava sui due cunei, che grazie al suo peso ne frenavano la corsa, esaurita la quale il cannone per gravit\u00e0 tornava nella posizione di partenza. Il pancone era una sorta di slitta in legno e metallo posizionata sotto alla coda dell'affusto; esso accompagnava la coda nel rinculo evitando, di concerto con i cunei, il disallineamento del pezzo; contemporaneamente, per attrito, ne frenava la corsa retrograda. Infine, erano disponibili dei blocchi di legno che potevano essere utilizzati per aumentare la pendenza dei cunei o potevano essere posizionati davanti alle ruote in caso di messa in batteria in lieve pendenza.\nIl traino, animale o meccanico, si effettuava agganciando il pezzo ad un avantreno e spostando con un argano la canna dalle orecchioniere a due supporti posti a met\u00e0 della coda dell'affusto, spostando cos\u00ec indietro il baricentro, tra la sala dell'affusto e quella dell'avantreno. La vettura completa in configurazione di marcia, formata da affusto e avantreno, raggiungeva il peso di 7870\u00a0kg.\nVarianti e derivati.\nLa costruzione di questo cannone fu ripresa nel 1916, durante la Grande Guerra, per sostituire i pezzi persi in combattimento o per usura. Questi pezzi, denominati 155\u00a0mm L Mle. 1877/16, incorporavano leggere modifiche all'affusto, semplificato ed adattato per agganciarlo direttamente al trattore d'artiglieria, riducendo il peso del complesso e velocizzando la messa in batteria (non era pi\u00f9 necessario arretrare la canna). La canna del \"Mle. 1877/16\", leggermente modificata nel meccanismo di chiusura, \u00e8 riconoscibile per il maniglione di sollevamento in posizione trasversale invece che longitudinale rispetto all'asse principale.\nDal 1915 la bocca da fuoco del \"Mle. 1877\" venne leggermente modificata nell'otturatore ed incavalcata su un affusto a deformazione della Schneider derivato da quello del Schneider 152 mm Mle 1910 prodotto per la Russia. Questo pezzo era denominato Schneider 155 mm L Mle 1877/14.\nNel 1918, pochi mesi prima della fine della guerra, la Schneider ottenne un ordine per un cannone da 155 pi\u00f9 leggero, ottenuto incavalcando la bocca da fuoco da 155\u00a0mm de Bange sull'affusto dell'obice pesante Schneider 155 mm C Mle. 1917. Il pezzo, utilizzato anche durante la seconda guerra mondiale, fu denominato Schneider 155 mm L Mle 1918."}
{"id": "4358700", "revid": "22475", "url": "https://it.wikipedia.org/wiki?curid=4358700", "title": "Tornei di tennis femminili nel 1919", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Torneo di Wimbledon e gli U.S. National Championships."}
{"id": "4358704", "revid": "287204", "url": "https://it.wikipedia.org/wiki?curid=4358704", "title": "Fan Si Pan", "text": "Il Fan Si Pan (in vietnamita \"Phan Xi P\u0103ng\") \u00e8 la cima pi\u00f9 elevata del Vietnam e di tutta l'Indocina. Situata all'estremo nord del paese, \u00e8 meta di turismo naturalistico per la sua elevata biodiversit\u00e0. Il versante orientale del Fan Si Pan, alle alte quote, ospita un rarissimo endemismo botanico: si tratta di \"Abies delavayi fansipanensis\", una sottospecie di abete classificata come specie in pericolo critico di estinzione nella Lista rossa IUCN, con ormai circa 200-250 esemplari maturi vegetanti, di cui pochi in grado di riprodursi."}
{"id": "4358706", "revid": "110157", "url": "https://it.wikipedia.org/wiki?curid=4358706", "title": "CD137", "text": "CD137, noto anche come recettore del fattore di necrosi tumorale 9, 4-1BB e ILA (dall'acronimo in lingua inglese \"induced by lymphocyte activation\") \u00e8 una proteina recettoriale che, nell'essere umano, \u00e8 codificata dal gene TNFRSF9 e fa parte della superfamiglia dei recettori del fattore di necrosi tumorale.\nEspressione e funzione.\nSi trova espresso nei linfociti T attivati, in particolar modo quelli citotossici (CD8+), nelle cellule dendritiche, nelle cellule NK, nei granulociti e nelle cellule endoteliali situate in siti di infiammazione. Agisce incentivando la proliferazione e la sopravvivenza dei linfociti T, l'attivit\u00e0 citolitica e la produzione di interleuchina 2; inoltre, nei topi, ha dimostrato un'attivit\u00e0 di potenziamento della risposta immunitaria contro le cellule tumorali. Agisce legando TRAF2."}
{"id": "4358709", "revid": "682087", "url": "https://it.wikipedia.org/wiki?curid=4358709", "title": "Recettore del fattore di necrosi tumorale 9", "text": ""}
{"id": "4358712", "revid": "110157", "url": "https://it.wikipedia.org/wiki?curid=4358712", "title": "TNFRSF14", "text": "Il recettore del fattore di necrosi tumorale 14, anche noto come HVEM (dall'acronimo in lingua inglese per \"herpesvirus entry mediator\" o mediatore dell'ingresso degli herpesvirus), \u00e8 una proteina recettoriale che, nell'essere umano, \u00e8 codificata dal gene TNFRSF14 e fa parte della superfamiglia dei recettori del fattore di necrosi tumorale.\nStruttura e funzione.\nTale recettore \u00e8 stato identificato come un mediatore dell'ingresso nelle cellule degli \"Herpes simplex virus\", ottenuto tramite il suo legame con la glicoproteina D (gD) dell'envelope virale. La regione citoplasmatica del recettore TNFRSF14 lega numerosi membri della famiglia TRAF, in particolar modo TRAF2 e TRAF5, che mediano la trasduzione del segnale che attiva la risposta immunitaria. Nei melanociti la sua espressione \u00e8 regolata da MITF, il fattore di trascrizione associato a microftalmia. Il recettore interagisce, inoltre, anche con il suo ligando specifico TNFSF14.\nSignificato clinico.\nMutazioni del gene che codifica per tale recettore sono state associate ripetutamente a casi di linfoma diffuso a grandi cellule B."}
{"id": "4358713", "revid": "648655", "url": "https://it.wikipedia.org/wiki?curid=4358713", "title": "Olio essenziale di ylang-ylang", "text": "L'olio essenziale di ylang-ylang \u00e8 utilizzato nell'industria dei profumi e in aromaterapia. Rappresenta quasi il 30% delle esportazioni delle Comore (1998).\nL'aromaterapia attribuisce all'ylang-ylang propriet\u00e0 sedative, antidepressive, afrodisiache, antisettiche, tonificanti del sistema nervoso e del sistema circolatorio, anti-ipertensive e anti-tachicardiche.\n\u00c8 utilizzato nella cura dei problemi cutanei, nelle punture di insetti, nelle problematiche sessuali e nei casi di ansia, depressione, insonnia."}
{"id": "4358719", "revid": "287204", "url": "https://it.wikipedia.org/wiki?curid=4358719", "title": "Jean-Philippe Le Guellec", "text": "Biografia.\nIn Coppa del Mondo esord\u00ec il 26 novembre 2005 a \u00d6stersund (16\u00b0) e ottenne l'unica vittoria, nonch\u00e9 unico podio, il 1\u00ba dicembre 2012 nella medesima localit\u00e0.\nIn carriera prese parte a tre edizioni dei Giochi olimpici invernali, (59\u00b0 nella sprint, 48\u00b0 nell'individuale) e (6\u00b0 nella sprint, 13\u00b0 nell'individuale, 11\u00b0 nell'inseguimento, 30\u00b0 nella partenza in linea, 10\u00b0 nella staffetta) e (5\u00b0 nella sprint, 35\u00b0 nell'individuale, 26\u00b0 nell'inseguimento, 10\u00b0 nella partenza in linea, 7\u00b0 nella staffetta), e a sei dei Campionati mondiali (11\u00b0 nella staffetta a Chanty-Mansijsk 2011 il miglior risultato).\nAnnunci\u00f2 il ritiro al termine della stagione 2014.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint"}
{"id": "4358721", "revid": "1788047", "url": "https://it.wikipedia.org/wiki?curid=4358721", "title": "Tornei di tennis femminili nel 1918", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della prima guerra mondiale la maggior parte dei tornei furono cancellati, gli altri si disputarono lontano dagli scenari bellici: tra questi c'era lo U.S. National Championships unico torneo dello Slam disputato durante la guerra.\nCalendario.\nGennaio.\n\"Nessun evento\"\nFebbraio.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "4358722", "revid": "113083466", "url": "https://it.wikipedia.org/wiki?curid=4358722", "title": "Anna dai capelli rossi/Come le piume dei pettirossi", "text": "Anna dai capelli rossi/Come le piume dei pettirossi \u00e8 un singolo del gruppo musicale italiano I ragazzi dai capelli rossi, pubblicato nel 1980.\nDescrizione.\nIl brano \"Anna dai capelli rossi\" \u00e8 la sigla dell'anime omonimo, scritto da Luigi Albertelli su musica e arrangiamento di Vince Tempera.\nLa musica \u00e8 ispirata al brano \"Rivers of Babylon\", portato al successo dai Melodians nel 1969 e in seguito reinterpretata dai Boney M. nel 1978, e a questa seconda versione si rif\u00e0 abbastanza chiaramente, sia negli arrangiamenti che nella struttura, anche se in altri incontri pubblici Vince Tempera ha per\u00f2 ammesso di essersi ispirato all'inno \"Bandiera rossa\".\nPubblicazione.\nIl disco \u00e8 stato pubblicato su etichetta CBS con numero di catalogo CBS 9073. Entrambi i brani, inoltre, sono stati inseriti nella compilation \"Supersigle TV vol. 5\" e in numerose altre raccolte.\nAccoglienza.\nIl disco fu un notevole successo discografico, rimanendo in classifica per quattordici settimane a cavallo tra il 1980 e il 1981, toccando anche la prima posizione. A fine anno il disco risult\u00f2 il diciottesimo pi\u00f9 venduto del 1981. \n\"Come le piume dei pettirossi\" \u00e8 la sigla di coda dell'anime, scritta da Adelio Cogliati, che partecipa anche alla realizzazione dell'arrangiamento assieme a Vince Tempera, e incisa anch'essa dai Fratelli Balestra come I ragazzi dai capelli rossi."}
{"id": "4358723", "revid": "1568601", "url": "https://it.wikipedia.org/wiki?curid=4358723", "title": "Piton des Neiges", "text": "Il Piton des Neiges \u00e8 un vulcano nonch\u00e9 la cima pi\u00f9 elevata dell'isola francese della Riunione. \u00c8 la 14^ montagna al mondo in termini di isolamento topografico."}
{"id": "4358725", "revid": "729019", "url": "https://it.wikipedia.org/wiki?curid=4358725", "title": "Stazione di Jungfernstieg", "text": "La stazione di Jungfernstieg \u00e8 una fermata ferroviaria della citt\u00e0 di Amburgo, servita dalla S-Bahn.\nLa fermata \u00e8 posta sul passante ferroviario di Amburgo. Con l'omonima stazione della metropolitana costituisce un importante nodo di trasporto e d'interscambio."}
{"id": "4358726", "revid": "110157", "url": "https://it.wikipedia.org/wiki?curid=4358726", "title": "Quando volano i fenicotteri", "text": "Quando volano i fenicotteri. Ascesa e declino del movimento dei consumatori \u00e8 un saggio scritto da Carlo Pileri nel 2012.\nContenuto.\nIl saggio tratta della storia del movimento dei consumatori italiano, con particolare riferimento agli anni dal 1998 (anno in cui \u00e8 stata approvata la legge 281/98 che riconosce come soggetti giuridici le associazioni dei consumatori) al 2012. \u00c8 la prima storia ragionata e documentata delle azioni messe in atto dalle associazioni consumeriste, ed risulta di particolare interesse sia per chi voglia approfondire questa tematica sia per una ricostruzione storica degli eventi che hanno caratterizzato 15 anni di storia italiana.\nIl libro ha la caratteristica di essere scritto in prima persona ed al tempo presente, seguendo, pur essendo un saggio, lo stile di un racconto. La nascita e la fine dell'Intesa dei consumatori, occupa il primo, e pi\u00f9 lungo capitolo del libro. Emergono molti fatti inediti di quegli anni (2002-2007) e retroscena che a distanza di tempo permettono di ricostruire i perch\u00e9 di scelte che hanno cambiato la storia dei consumatori italiani, fino ad allora marginali rispetto alle istituzioni ed alle imprese, e invece da allora in poi entrati a far parte dei soggetti sociali riconosciuti e spesso corteggiati da politici e da imprese.\nNella prefazione al libro Giorgio Benvenuto scrive \"... Le occasioni sprecate, le battaglie perdute, i limiti del sistema politico italiano, le cadute di rappresentativit\u00e0 dei diversi soggetti sociali appaiono, scompaiono, ricompaiono nella lettura del libro. Dal groviglio delle questioni irrisolte si dipana il filo del racconto che vuole chiarire gli aspetti pi\u00f9 intricati e controversi della storia recente dei consumatori. Non mancano le critiche amare e pungenti per i protagonisti delle forze sociali e delle forze politiche. L'accusa di fondo \u00e8 quella del mancato impegno nella costruzione di una vera, forte, grande intesa tra le associazioni dei consumatori. \u00c8 un racconto critico, immune da ciechi entusiasmi o da preconcette avversioni; non \u00e8 una agiografia, ma una puntuale descrizione dei fatti e delle vicende dell'ADOC. Carlo Pileri sollecita il lettore e ne stimola la curiosit\u00e0. Eccita nelle fasi di stanchezza, consola nelle ore di sconfitta. Sa che per raccontare deve spiegare un mondo da far comprendere. La storia dell'ADOC \u00e8 raccontata con maestria, con dovizia di particolari, con una ricchezza di argomenti, con inediti e ironici retroscena.\"\nIl primo capitolo del libro affronta la nascita e lo sviluppo dell'esperienza dell'IntesaConsumatori. In 60 pagine \u00e8 riassunta una storia finora inedita di quella stagione del movimento consumerista italiano: i retroscena della nascita dell'IntesaConsumatori, i sette scioperi della spesa, il premio amico del consumatore dato ogni anno a chi aveva meglio operato a favore dei consumatori, le decine di battaglie in difesa di consumatori e risparmiatori (da quella per i bond argentini, ai mutui usurai, alla Parmalat, all'introduzione dell'Euro, alle tariffe autostradali) sono ricostruiti e commentati anche dai protagonisti di quegli anni (Trefiletti, Rienzi) che intervengono al termine del libro con contributi sotto forma di interviste.\nI capitoli successivi descrivono l'Italia di quegli anni, dall'introduzione dei telefonini, alla diffusione di internet, al boom degli investimenti azionari nel nuovo mercato, ed alle conseguenti perdite e delusioni per gli investitori fai da te.\nLa terza parte del libro ricostruisce la storia dell'ADOC, la sua nascita, la crescita e i congressi, i contrasti col sindacato, i consensi e l'espansione.\nL'ultimo capitolo, intitolato \"la Fine\", come la canzone di Nesli cantata da Tiziano Ferro e riportata all'inizio del capitolo, affronta i giorni della conclusione dell'esperienza dell'IntesaConsumatori, le difficolt\u00e0 a ritrovare alleanze tra le associazioni, e quindi la frammentazione dell'associazionismo, che non ha pi\u00f9 avuto la capacit\u00e0 di incidere nelle vicende italiane, ritagliandosi un ruolo marginale.\nSono riportati interessanti contributi inediti per la ricostruzione della storia del movimento die consumatori degli anni 2000 raccolti dall'autore in interviste ad alcuni dei protagonisti: Rosario Trefiletti Presidente della Federconsumatori, Carlo Rienzi Presidente del Codacons e di Stefano Masini, esponente di primo piano della Coldiretti, che ha seguito l'evoluzione del movimento dei consumatori tra il 2002 e il 2009.\nEdizioni.\nIl libro \u00e8 edito nella versione di carta dalla Fondazione Bruno Buozzi di Giorgio Benvenuto. Nella versione eBook da Pensieri e Parole Editrice di Padova."}
{"id": "4358733", "revid": "467420", "url": "https://it.wikipedia.org/wiki?curid=4358733", "title": "Alessandro Maganza", "text": "Biografia.\nFiglio di Giovanni Battista Maganza, anch'egli pittore affermato e maestro, tra gli altri, di Andrea Vicentino, da questi fu fin dalla giovinezza avviato all'arte della pittura, per poi trasferirsi alla bottega di Giovanni Antonio Fasolo. Morto quest'ultimo, nel 1572, si trasfer\u00ec a Venezia, seguendo il consiglio dell'amico scultore Alessandro Vittoria, dove rimase fino al 1576 e dove apprese molto dalla lezione di Tintoretto e Veronese.\nTornato nella citt\u00e0 berica, avvi\u00f2 una fiorente bottega assieme ai suoi quattro figli maschi (Giovanni Battista il Giovane, nato nel 1577, Marcantonio, nato nel 1578, Girolamo, nato nel 1586 e Vincenzo, nato tra il 1586 e il 1600). Nel 1584, gli viene anche affidato l'incarico di decorare la chiesa dell'ospedale di San Valentino, sempre a Vicenza.\nCoadiuvato dalla sua fiorente bottega di carattere familiare - in cui lavoravano i quattro figli - diffuse numerosissime sue opere nelle citt\u00e0 venete tra cui Verona, Brescia e Padova.\nDopo una lunga vita passata ad eseguire importanti commesse, mor\u00ec nella sua Vicenza, ancora fortemente provata dalla grande epidemia di peste del 1630 che gli strapp\u00f2 ben tre figli, nel 1632.\nAlessandro divenne l'artista pi\u00f9 importante e dotato della bottega e sin dalle prime opere rivel\u00f2 un sostanziale eclettismo: l'insegnamento del Tintoretto, filtrato dalla mediazione di Palma il Giovane, si coniuga con elementi veronesiani, individuabili nella campitura a chiare note del colore e nella precisa definizione del disegno. Nella produzione dei primi tre decenni del Seicento si nota sia nella pittura di Alessandro sia in quella dei figli (Giambattista j., Marcantonio, Vincenzo, Girolamo), accanto ad un progressivo incupimento dell'intonazione cromatica complessiva, l'impiego di un luminismo intenso di gusto bassanesco."}
{"id": "4358734", "revid": "767487", "url": "https://it.wikipedia.org/wiki?curid=4358734", "title": "Tornei di tennis femminili nel 1917", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della prima guerra mondiale la maggior parte dei tornei furono cancellati, gli altri si disputarono lontano \ndagli scenari bellici: tra questi c'era lo U.S. National Championships unico torneo dello Slam disputato durante la guerra.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nLuglio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "4358736", "revid": "110157", "url": "https://it.wikipedia.org/wiki?curid=4358736", "title": "Maromokotro", "text": "Il Maromokotro \u00e8 la cima pi\u00f9 elevata del Madagascar, situata nel massiccio di Tsaratanana, nella parte settentrionale dell'isola."}
{"id": "4358738", "revid": "438678", "url": "https://it.wikipedia.org/wiki?curid=4358738", "title": "Phage display", "text": "Phage display \u00e8 una tecnica di laboratorio per lo studio delle interazioni proteina\u2013proteina, proteina\u2013peptide e proteina\u2013DNA che usa dei batteriofagi (virus che infettano batteri) per collegare le proteine con le informazioni geniche che codificano per esse.\nCon questa tecnica il gene codificante per la proteina d'interesse \u00e8 inserito nel gene di una proteina di rivestimento del fago causando l'esposizione della proteina sull'esterno del fago mantenendo il gene di quella proteina all'interno, instaurando una connessione tra genotipo e fenotipo.\nQuesti fagi recanti la proteina d'interesse possono quindi essere sottoposti a screening con altre proteine, peptidi o sequenze di DNA con l'obiettivo di individuarne possibili interazioni.\nIn questo modo una vasta quantit\u00e0 di proteine pu\u00f2 essere saggiata e amplificata in un processo di selezione \"in vitro\" analogo alla selezione naturale.\nI batteriofagi pi\u00f9 usati per il phage display sono il fago M13 e il fago filamentoso fd, sebbene siano stati usati anche fagi T4 e lambda.\nStoria.\nLa tecnica di phage display \u00e8 stata descritta per a prima volta nel 1985 da George P. Smith il quale dimostr\u00f2 l'esposizione di un peptide su un fago filamentoso in seguito a fusione della sequenza codificante per il peptide d'interesse con il gene III del fago filamentoso.\nUn brevetto di George Pieczenik del 1985 descrive inoltre la produzione di librerie per phage display.\nQuesta tecnologia \u00e8 stata ulteriormente sviluppata e migliorata dai gruppi di ricerca di Greg Winter e John McCafferty del \"Laboratory of Molecular Biology\" di Cambridge, di Lerner e Barbas dello Scripps Research Institute e di Breitling and D\u00fcbel del centro di ricerca tedesco sul tumore (Deutsches Krebsforschungszentrum) per esporre oltre a peptidi anche proteine tra cui anticorpi.\nPrincipio.\nCome nel sistema del doppio ibrido, il phage display \u00e8 usato per l'high-throughput screening di interazioni proteiche.\nNel caso del fago filamentoso M13, il DNA codificante per la proteina o peptide d'interesse \u00e8 legato nei geni pIII o pVIII, codificanti rispettivamente per la proteina di rivestimento maggiore o minore.\nPer assicurarsi che i frammenti siano inseriti in tutte e tre le possibili chiavi di lettura del DNA pu\u00f2 essere utilizzato un polylinker.\nIl gene fagico ed il DNA ibrido sono quindi trasdotti in cellule di \"Escherichia coli\" (E. coli) quali TG1, SS320, ER2738, o XL1-Blue \"E. coli\".\nSe viene impiegato un vettore fagemidico le particelle fagiche non saranno rilasciate dalle cellule di E. coli finch\u00e9 esse non sono infettate con un fago helper, il quale consente l'impacchettamento del DNA fagico e l'assemblamento dei virioni maturi con il relativo frammento proteico da esporre come parte del capside.\nImmobilizzando un bersaglio proteico o una porzione di DNA d'interesse sulla superficie di un pozzetto di una piastra il fago che espone una proteina che lega uno di quei bersagli si legher\u00e0 alla superficie del pozzetto mentre gli altri saranno rimossi da un lavaggio.\nI fagi rimanenti possono essere eluiti quindi impiegati per produrre nuovi fagi (mediante infezione batterica con fagi helper) e cos\u00ec produrre una miscela di fagi arricchita nel relativo fago responsabile del legame al bersaglio.\nLa ripetizione di queste fasi \u00e8 detta \"panning\", con riferimento al termine inglese relativo all'arricchimento di un campione di oro con rimozione dei materiali contaminanti mediante setacciatura.\nI fagi eluiti nell'ultimo passaggio possono essere impiegati per infettare un ospite batterico idoneo, dal quale i fagemidi possono essere raccolti e le relative sequenze DNA escisse e sequenziate per identificare le proteine o i frammenti proteici interagenti.\nL'impiego di fagi helper pu\u00f2 essere eliminato con la tecnologia delle linee cellulari di impaccamento batterico (\"bacterial packaging cell line\")."}
{"id": "4358742", "revid": "1745361", "url": "https://it.wikipedia.org/wiki?curid=4358742", "title": "Blue Mountain Peak", "text": "Il Blue Mountain Peak \u00e8 la cima pi\u00f9 elevata della Giamaica, situato sulla catena delle Blue Mountains."}
{"id": "4358752", "revid": "300067", "url": "https://it.wikipedia.org/wiki?curid=4358752", "title": "Pedro Abreu", "text": "Carriera.\nCon ha disputato i Giochi di Mosca 1980, i Mondiali 1986 e due edizioni del Torneo americano di qualificazione alle Olimpiadi."}
{"id": "4358755", "revid": "104458", "url": "https://it.wikipedia.org/wiki?curid=4358755", "title": "Alexis B\u0153uf", "text": "Biografia.\nCarriera nel biathlon.\nIn Coppa del Mondo ha esordito il 27 febbraio 2008 a Pyeongchang, subito ottenendo il primo podio (3\u00b0), e ha conquistato la prima vittoria il 4 dicembre successivo a \u00d6stersund.\nIn carriera ha preso parte a un'edizione dei Giochi olimpici invernali, (82\u00b0 nell'individuale, 8\u00b0 nella staffetta), e a tre dei Campionati mondiali, vincendo quattro medaglie.\nCarriera nello sci di fondo.\nIn Coppa del Mondo ha esordito il 12 dicembre 2010 a Davos (20\u00b0).\nIn carriera ha preso parte a un'edizione dei Campionati mondiali, Oslo 2011 (35\u00b0 nella sprint).\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nPU = inseguimento\nRL = staffetta\nMX = staffetta mista"}
{"id": "4358756", "revid": "93556", "url": "https://it.wikipedia.org/wiki?curid=4358756", "title": "Marsilio Andreasi", "text": "Biografia.\nDiscendente probabilmente della nobile famiglia Andreasi di Mantova al servizio dei signori di Mantova, Marsilio Andreasi nel 1477 ricopr\u00ec la carica di ambasciatore del marchese Ludovico III Gonzaga presso la corte degli Sforza di Milano.\nIn qualit\u00e0 di segretario del marchese di Mantova, nel 1458 accompagn\u00f2 a Cremona la marchesa Barbara di Brandeburgo e la figlia Dorotea, ospiti della duchessa Bianca Maria Visconti e del promesso sposo Galeazzo Maria Sforza.\nNel 1466 fece da padrino alla figlia di Filippo Maria Sforza, Maria.\nLa Camera Picta.\nIl suo presunto ritratto dal naso adunco \u00e8 stato dipinto da Andrea Mantegna tra il 1465 e il 1474 nel celebre affresco della \"Corte\" nella \"Camera degli Sposi\", presente nel Castello di San Giorgio di Mantova. Il segretario Marsilio Andreasi appare sulla sinistra in piedi e conversa con il marchese Ludovico, in procinto di leggere una lettera.\nIl controverso personaggio raffigurato nel dipinto, secondo altri, potrebbe essere anche Raimondo Lupi di Soragna, oppure il fratello del marchese, Alessandro."}
{"id": "4358762", "revid": "1568601", "url": "https://it.wikipedia.org/wiki?curid=4358762", "title": "Jabal an Nabi Shu'ayb", "text": "Il Jabal an Nabi Shu'ayb (in arabo \u062c\u0628\u0644 \u0627\u0644\u0646\u0628\u064a \u0634\u0639\u064a\u0628) \u00e8 la cima pi\u00f9 elevata dello Yemen e della penisola arabica. Si trova nelle vicinanze della capitale Sana'a."}
{"id": "4358766", "revid": "729019", "url": "https://it.wikipedia.org/wiki?curid=4358766", "title": "Edmund Boyle, VIII conte di Cork", "text": "Biografia.\nEra il figlio di Edmund Boyle, VII conte di Cork, e della sua prima moglie, Anne Courtenay.\nCarriera militare.\nSi arruol\u00f2 nell'esercito nel 1785. Combatt\u00e9 nella campagna delle Fiandre nel 1791. Ha ottenuto il grado di maggiore nel 1793. Combatt\u00e9 nella cattura di Bergen op Zoom, dove fu fatto prigioniero. Venne promosso al grado di tenente colonnello dell'87\u00ba reggimento di fanteria. Ha ottenuto il grado di tenente colonnello nel 1797 al servizio delle Coldstream Guards.\nFu aiutante di campo del re tra il 1798 e il 1805.\nHa combattuto nella Campagna Olanda nel 1799 e nella campagna d'Egitto nel 1801. Venne promosso al grado di maggior generale nel 1805 e al grado di tenente generale nel 1811. Venne promosso al grado di Generale nel 1825.\nFu nominato cavaliere di San Patrizio nel 1835.\nMatrimonio.\nSpos\u00f2, il 9 ottobre 1795, Isabella Henrietta Poyntz (?-29 novembre 1843), figlia di William Poyntz e di Isabella Courtenay. Ebbero cinque figli:\nMorte.\nMor\u00ec il 29 giugno 1856, all'et\u00e0 di 88 anni, a Hamilton Place, Londra."}
{"id": "4358771", "revid": "644081", "url": "https://it.wikipedia.org/wiki?curid=4358771", "title": "Cheekha Dar", "text": "Il Cheekha Dar (in arabo \u062c\u0628\u0644 \u0634\u064a\u062e\u0627 \u062f\u0627\u0631) \u00e8 una montagna situata al confine tra l'Iran e l'Iraq, di cui costituisce la cima pi\u00f9 elevata."}
{"id": "4358773", "revid": "179521", "url": "https://it.wikipedia.org/wiki?curid=4358773", "title": "Erik Lesser", "text": "Biografia.\nCarriera nel biathlon.\nNato a Suhl, in Coppa del Mondo ha esordito il 12 marzo 2010 a Kontiolahti, subito ottenendo il primo podio (2\u00b0), e ha ottenuto la prima vittoria in carriera l'8 marzo 2015 ai Mondiali disputati nella medesima localit\u00e0, vincendo la medaglia d'oro nell'inseguimento. Ha invece colto primo successo in Coppa del Mondo il 16 gennaio 2016 a Ruhpolding.\nIn carriera ha preso parte a due edizioni dei Giochi olimpici invernali, (2\u00ba nell'individuale, 21\u00ba nella sprint, 16\u00ba nell'inseguimento, 26\u00ba nella partenza in linea, 2\u00ba nella staffetta) e (11\u00ba nella sprint e 11\u00ba nell'inseguimento, 9\u00ba nell'individuale, 4\u00ba nella partenza in linea, 4\u00ba nella staffetta mista e 3\u00ba nella staffetta), e a tre dei Campionati mondiali, vincendo quattro medaglie.\nCarriera nello sci di fondo.\nAi XXII Giochi olimpici invernali di ha preso parte anche a una gara di fondo, la 50 km, chiudendo al 42\u00ba posto. Non ha mai esordito n\u00e9 in Coppa del Mondo n\u00e9 ai Campionati mondiali.\nPalmar\u00e8s.\nBiathlon.\nCoppa del Mondo - vittorie.\nLegenda:\nMS = partenza in linea\nRL = staffetta"}
{"id": "4358777", "revid": "121566425", "url": "https://it.wikipedia.org/wiki?curid=4358777", "title": "Jabal Shams", "text": "Il Jabal Shams (in arabo \u062c\u0628\u0644 \u0634\u0645\u0633, \"montagna del Sole\") \u00e8 la cima pi\u00f9 elevata dell'Oman. \u00c8 conosciuta come Jabal Shams perch\u00e9 \u00e8 il primo luogo in cui ricevere l'alba in Oman a causa di la sua alta vetta.\nSi trova a nord della citt\u00e0 di Al Hamra, sulla catena dei monti Al Hajar. Dista circa 240 chilometri da Muscat. \n\u00c8 la montagna pi\u00f9 alta della catena dell'Hajar e del paese[3], ed \u00e8 una popolare area turistica.\nUna stretta strada sterrata conduce alla vetta, sebbene non sia aperta al pubblico in quanto attraversa una zona militare riservata. C'\u00e8 una stazione radar proprio sulla cima della montagna.\nIl Ministero del Turismo, Sultanato dell'Oman, afferma che il vertice nord \u00e8 alto 3.009 m (9.872 piedi)). \nLa montagna ha anche una seconda vetta, la South Summit, accessibile al pubblico per il trekking tramite il W4 Trail, segnalato dal Ministero del Turismo dell'Oman. L'elevazione della seconda vetta sud \u00e8 di 2.997 m (9,833 piedi).\nIn estate, la temperatura \u00e8 di circa 20 \u00b0C (68 \u00b0F) e in inverno scende a meno di 0 \u00b0C (32 \u00b0F). \nJabal Shams ospita anche l'Al Nakhur Canyon, cos\u00ec spettacolare da essere etichettato come il Grand Canyon d'Arabia, che taglia tra l'altopiano e la vetta della montagna.\nNelle vicinanze si trova Jabal Akhdar, un altro picco importante della regione.\nCi sono piccoli villaggi e strutture ricettive su un altopiano, a quota 2000 metri a sud-ovest della vetta. "}
{"id": "4358780", "revid": "439868", "url": "https://it.wikipedia.org/wiki?curid=4358780", "title": "Duetti e collaborazioni di Lucio Dalla", "text": ""}
{"id": "4358781", "revid": "1442080", "url": "https://it.wikipedia.org/wiki?curid=4358781", "title": "Welsh League Cup 2012-2013", "text": "La Welsh League Cup 2012-13 \u00e8 stata la 21\u00aa edizione di questo torneo, \u00e8 iniziata il 4 settembre 2012 ed \u00e8 terminata il 12 gennaio 2013 con la finale vinta dal Carmarthen Town."}
{"id": "4358783", "revid": "1656773", "url": "https://it.wikipedia.org/wiki?curid=4358783", "title": "Gneo Cornelio Blasione", "text": "Biografia.\nIl suo nome \u00e8 noto solo tramite i \"fasti consulares\"; fu console una prima volta nel 270 a.C., censore nel 265 a.C. ed una seconda volta console nel 257 a.C.. Inoltre, gli fu tributo l'onore del trionfo nel 270 a.C., anche se non sono note le sue campagne militari. Da lui si ritiene essere discesa la famiglia De Blasio."}
{"id": "4358790", "revid": "110157", "url": "https://it.wikipedia.org/wiki?curid=4358790", "title": "Carta bianca (Lucarelli)", "text": "Carta bianca \u00e8 il romanzo d'esordio di Carlo Lucarelli pubblicato nel 1990. \u00c8 il primo libro di una trilogia con protagonista il commissario De Luca, proposta nel 2008 in versione televisiva.\nTrama.\nDurante gli ultimi drammatici giorni della Repubblica di Sal\u00f2 viene ucciso un ricco playboy, nell'omicidio sembrano coinvolti importanti personaggi del regime mussoliniano.\nDe Luca ha da poco lasciato il posto di comandante della sezione speciale di polizia politica (la famigerata Legione Autonoma Mobile Ettore Muti) ed \u00e8 al suo primo caso come commissario dei normali servizi di pubblica sicurezza. \u00c8 un uomo onesto ma non certo un eroe che si muove un po' contraddittoriamente in uno dei periodi pi\u00f9 bui d'Italia.\nMentre il traballante regime vorrebbe indirizzare le indagini contro un gerarca in disgrazia, De Luca indaga su quattro donne sedotte, sfruttate e tradite dal bel rubacuori.\nTelefilm.\nNel 2008 dal libro \u00e8 stato tratto un episodio della miniserie televisiva Il commissario De Luca con attore protagonista Alessandro Preziosi."}
{"id": "4358791", "revid": "1305772", "url": "https://it.wikipedia.org/wiki?curid=4358791", "title": "Marsilio Andreasi (disambigua)", "text": "Con il nome di Marsilio Andreasi sono conosciuti i seguenti personaggi:"}
{"id": "4358795", "revid": "1305772", "url": "https://it.wikipedia.org/wiki?curid=4358795", "title": "Flashline Mars Arctic Research Station", "text": "La Flashline Mars Arctic Research Station (FMARS) \u00e8 una stazione di ricerca realizzata e gestita dalla Mars Society per la simulazione di habitat marziani.\nDescrizione.\nLa stazione \u00e8 una Mars Analog Research Station, ovvero una \"stazione di ricerca analoga a Marte\".\n\u00c8 situata sull'Isola di Devon, un deserto polare con ambiente analogo a quello di Marte, a circa 165\u00a0km a nord-est dell'insediamento di Resolute nel territorio canadese del Nunavut. La stazione si trova sull'Haynes Ridge, sovrastante il Cratere Haughton, un cratere meteoritico di circa 23\u00a0km di diametro formatosi approssimativamente 39 milioni di anni fa (nel tardo Eocene). La sua posizione \u00e8 a circa 1609\u00a0km dal Polo nord geografico e a circa 1287\u00a0km dal Polo nord magnetico.\nFMARS venne completata nell'estate del 2000 ed \u00e8 la prima stazione di ricerca del suo tipo ad essere costruita.\nGestita dalla Mars Society, la funzione della stazione \u00e8 quella di aiutare a sviluppare conoscenze chiave necessarie per preparare a un'esplorazione umana di Marte, e di ispirare il pubblico rendendo reale la visione dell'esplorazione umana del pianeta. La Mars Society usa la stazione per condurre ricerche geologiche e biologiche in condizioni simili a quelle marziane, per sviluppare tattiche sul campo basate su queste ricerche, e per valutare i protocolli di selezione del personale.\nIl costo finale del progetto fu di 1,3 milioni di dollari statunitensi, raccolti attraverso sponsorizzazioni con grandi aziende. La \"Flashline.com\", attiva nel campo degli affari su internet, don\u00f2 175000 dollari e ottenne il diritto di poter mettere il proprio nome al progetto. Tra gli altri sponsor ci sono la Kirsch Foundation, la Foundation for the International Non-governmental Development of Space (FINDS) e Discovery Channel (che acquist\u00f2 in esclusiva i diritti TV in lingua inglese per le attivit\u00e0 della stazione per i primi due anni).\nIl progetto FMARS rappresenta una delle quattro stazioni facenti parte del Mars Analogue Research Station Programme. La Mars Desert Research Station (MDRS) cominci\u00f2 le operazioni nel 2002 nello Utah meridionale, mentre sono ancora in fase di progettazione le stazioni in Europa (European Mars Analog Research Station, EuroMARS) e in Australia (Australia Mars Analog Research Station, MARS-Oz)."}
{"id": "4358797", "revid": "38120", "url": "https://it.wikipedia.org/wiki?curid=4358797", "title": "FMARS", "text": ""}
{"id": "4358801", "revid": "110157", "url": "https://it.wikipedia.org/wiki?curid=4358801", "title": "TNFRSF25", "text": "Il recettore del fattore di necrosi tumorale 25 \u00e8 una proteina recettoriale che, nell'essere umano, \u00e8 codificata dal gene TNFRSF25 e fa parte della superfamiglia dei recettori del fattore di necrosi tumorale.\nEspressione e attivit\u00e0.\n\u00c8 espresso in particolar modo nei linfociti T attivati e gi\u00e0 venuti a contatto con l'antigene, oltre che nei linfociti T regolatori FoxP3+. Il recettore \u00e8 stato dimostrato interagire con TRADD, stimolando l'attivit\u00e0 di NF-\u03baB e, tramite FADD, delle caspasi, regolando la morte cellulare programmata. \u00c8 attivato dal ligando TL1A ed esiste in numerose isoforme, alcune delle quali vengono secrete. In assenza di altre molecole stimolatrici, TNFRSF25 genera una proliferazione intensa e estremamente specifica di linfociti T regolatori FoxP3+, che in cinque giorni possono passare, in termini di frequenza relativa a tutti i linfociti CD4, dall'8-10% al 35-40% del totale.\nSignificato clinico.\nGli agonisti del TNFRSF25 possono essere utilizzati per ridurre, in modelli sperimentali, l'infiammazione in caso di asma, cheratite e trapianti allogenici di organi solidi. Inoltre, dal momento che l'attivazione del recettore dipende dal contatto con l'antigene, la co-stimolazione di TNFRSF25 con un autoantigeno e un antigene vaccinico pu\u00f2 portate rispettivamente all'esacerbazione di una malattia autoimmune o a un incremento dell'immunit\u00e0 secondaria a vaccinazione. Negli esseri umani la stimolazione di tale recettore potrebbe portare a effetti simili, mediante legame con molecole quali CTLA-4 e PD-1."}
{"id": "4358805", "revid": "55299949", "url": "https://it.wikipedia.org/wiki?curid=4358805", "title": "Tranvia Firenze-Lastra a Signa", "text": ""}
{"id": "4358806", "revid": "1305772", "url": "https://it.wikipedia.org/wiki?curid=4358806", "title": "Charles Darwin Research Station", "text": "La Charles Darwin Research Station (CDRS) \u00e8 una stazione di ricerca di biologia operata dalla Charles Darwin Foundation. \u00c8 situata a Puerto Ayora sull'Isola di Santa Cruz nelle Isole Galapagos, con altri uffici nelle isole Isabela e San Crist\u00f3bal, dove scienziati da tutto il mondo lavorano costantemente su ricerca e conservazione degli ecosistemi marini e terrestri delle Galapagos.\nLa stazione, fondata nel 1964, ha come obiettivi la conduzione di ricerca scientifica ed educazione ambientale per la salvaguardia delle isole Galapagos. Ha un gruppo di pi\u00f9 di un centinaio di scienziati, educatori, volontari, studenti ricercatori e staff di supporto da tutto il mondo.\nLa ricerca scientifica e i progetti di monitoraggio sono portati avanti dalla CDRS in cooperazione con il suo partner principale, il Galapagos National Park Service (GNPS), che rappresenta il principale ente di governo incaricato della conservazione e delle questioni legate alle risorse naturali nelle Galapagos.\nNel 2002 alla stazione venne assegnato l'International Cosmos Prize."}
{"id": "4358808", "revid": "682087", "url": "https://it.wikipedia.org/wiki?curid=4358808", "title": "Recettore del fattore di necrosi tumorale 25", "text": ""}
{"id": "4358810", "revid": "38120", "url": "https://it.wikipedia.org/wiki?curid=4358810", "title": "CDRS", "text": ""}
{"id": "4358820", "revid": "55300123", "url": "https://it.wikipedia.org/wiki?curid=4358820", "title": "SS245", "text": ""}
{"id": "4358823", "revid": "287204", "url": "https://it.wikipedia.org/wiki?curid=4358823", "title": "Jean-Guillaume B\u00e9atrix", "text": "Biografia.\nIn Coppa del Mondo ha esordito il 13 marzo 2008 a Oslo Holmenkollen (77\u00b0), ha ottenuto il primo podio il 21 dicembre successivo a Hochfilzen (3\u00b0) e la prima vittoria il 22 gennaio 2012 ad Anterselva.\nIn carriera ha preso parte a un'edizione dei Giochi olimpici invernali, (14\u00b0 nella sprint, 6\u00b0 nell'individuale, 3\u00b0 nell'inseguimento, 17\u00b0 nella partenza in linea, 8\u00b0 nella staffetta, 6\u00b0 nella staffetta mista), e a quattro dei Campionati mondiali, vincendo cinque medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta\nMS = partenza in linea\nMX = staffetta mista"}
{"id": "4358826", "revid": "1305772", "url": "https://it.wikipedia.org/wiki?curid=4358826", "title": "Get What You Give", "text": "Get What You Give \u00e8 il terzo album in studio del gruppo musicale statunitense The Ghost Inside, pubblicato il 19 giugno 2012 dalla Epitaph Records. L'album, prodotto dal cantante degli A Day to Remember Jeremy McKinnon, \u00e8 dedicato alla memoria del defunto Ryan Vigil, fratello del cantante Jonathan Vigil."}
{"id": "4358830", "revid": "22475", "url": "https://it.wikipedia.org/wiki?curid=4358830", "title": "Remi - Le sue avventure (singolo)", "text": "Remi - Le sue avventure, commercializzato anche con il titolo Dolce Rem\u00ec, \u00e8 un singolo discografico del gruppo \"I ragazzi di Remi\", composto dalla voce del piccolo Gian Paolo Daldello ed il coro di Paola Orlandi, pubblicato nel 1979. \nIl brano, che era la sigla dell'anime omonimo, \u00e8 stato scritto da Luigi Albertelli su musica e arrangiamento di Vince Tempera. \nFu un notevole successo discografico, rimanendo in classifica per diciannove settimane , a cavallo tra il 1979 e il 1980, e per ben sei alla prima posizione . A fine anno il disco risult\u00f2 il sesto pi\u00f9 venduto del 1980.\nSul lato B \u00e8 incisa la versione strumentale.\nNel corso degli anni novanta, quando l'anime pass\u00f2 dalla RAI alla Mediaset, la sigla fu sostituita per un periodo con una sigla intitolata \"Ascolta sempre il cuore Rem\u00ec\" composta da Franco Fasano su testo di Alessandra Valeri Manera e cantata da Cristina D'Avena, per poi tornare alla sigla storica.\nLa musica della sigla \u00e8 ispirata al brano \"Brown Girl in the Ring\", un canto infantile tradizionale giamaicano, portato al successo dal gruppo tedesco Boney M. nel 1978.\nEdizioni.\nEntrambi i brani sono stati inseriti nella compilation \"Supersigle TV vol. 5\" e in numerose raccolte."}
{"id": "4358833", "revid": "599013", "url": "https://it.wikipedia.org/wiki?curid=4358833", "title": "Generoso M\u00e1rquez", "text": "Carriera.\nCon ha disputato i Giochi di Mosca 1980, e in precedenza il Torneo americano di qualificazione alle Olimpiadi 1980."}
{"id": "4358834", "revid": "31269", "url": "https://it.wikipedia.org/wiki?curid=4358834", "title": "Gloria (serie televisiva)", "text": "Gloria \u00e8 una serie televisiva statunitense, prodotta tra il 1982 e il 1983, spin-off di \"Arcibaldo\", concepita come la continuazione della serie originale.\nTrama.\nLa serie \u00e8 incentrata sul personaggio di \"Gloria\", della serie televisiva Arcibaldo.\nAccoglienza e cancellazione.\nLa serie aveva una media di 18 milioni di spettatori, nonostante ci\u00f2, essendo non il massimo per l'epoca, la CBS decise di concludere la serie, dopo solo una stagione. Nello stesso periodo stava fallendo anche la serie originale.\nL'ultimo episodio venne trasmesso il 10 aprile 1983, 6 giorni dopo la fine di Arcibaldo."}
{"id": "4358844", "revid": "125471088", "url": "https://it.wikipedia.org/wiki?curid=4358844", "title": "Roberto Cicala", "text": " \u00c8 direttore editoriale di Interlinea edizioni, insegna presso l'Universit\u00e0 Cattolica a Milano (dove si \u00e8 laureato in filologia moderna) e l'Universit\u00e0 di Pavia, \u00e8 presidente del Centro novarese di studi letterari, scrive di libri e letteratura su riviste e quotidiani come \"La Repubblica\" e \"Avvenire\". Fa parte del comitato di direzione di \"Nuova informazione bibliografica\" edita da il Mulino ed \u00e8 impegnato in volontariato culturale.\nAttivit\u00e0.\nLavoro editoriale.\n\u00c8 un editore indipendente impegnato in particolare nei campi della poesia, critica e filologia. In passato ha collaborato come autore al \"Grande dizionario Gabrielli della lingua italiana\" di Mondadori e a progetti dell'Istituto Geografico De Agostini, frequentando il piccolo editore di poesia e arte Vanni Scheiwiller, da cui in parte ha raccolto il testimone. Ha fondato la casa editrice Interlinea con Carlo Robiglio nel 1991 con collane e opere pubblicate a partire dal 1992 con la consulenza di Maria Corti, Carlo Dionisotti, Luciano Erba, Sebastiano Vassalli e altri. Tra le collane editoriali che dirige si segnalano \"Nat\u00edvitas\", premio Venezia-San Vidal per la migliore collana editoriale nel 1999, e \"Lyra\", con titoli che hanno ottenuto riconoscimenti come il premio Viareggio. Per l'attivit\u00e0 di Interlinea (pi\u00f9 volte finalista nei maggiori premi, dal Bancarella al premio Strega) ha ottenuto il premio della Cultura della Presidenza del Consiglio nel 2006 e il Premio Nazionale di Traduzione del Ministero per i beni e le attivit\u00e0 culturali e per il turismo nel 2017. Nell'ambito dell'editoria multimediale ha curato nel 1998 il progetto e avviamento del primo portale di letteratura italiana www.Letteratura.it, una delle prime trasposizioni interattive della \"Divina Commedia\" per l'editrice La Scuola e ha firmato progetti editoriali di e-learning e formazione a distanza per il Centro europeo di formazione. Si occupa anche di editoria per ragazzi con un legame al progetto Nati per leggere attraverso una collana, \"Le rane\", inaugurata da un testo di Gianni Rodari e tuttora stampata su carta ricavata dalle alghe della laguna di Venezia. Dirige, tra varie collane, i \"Quaderni del laboratorio di editoria\" dell'Universit\u00e0 Cattolica (edizioni Educatt) e \"Libri di libri. Quaderni del master in editoria\" (Edizioni Santa Caterina).\nSettori di studio.\nGli interessi principali di Roberto Cicala riguardano: la poesia, anche in una dimensione filologica (in particolare con studi su Clemente Rebora e pubblicazione di inediti), l'editoria (con l'attivit\u00e0 del Laboratorio di editoria dell'Universit\u00e0 Cattolica e la cura di volumi di studio sulle carte d'archivio di case editrici come Mondadori ed Einaudi), la bibliografia (con ricerche bibliografiche e mostre in varie sedi italiane ed estere). Attenzione \u00e8 dedicata anche alla geografia letteraria, sulle orme degli studi di Carlo Dionisotti. Tra bibliografia ed editoria ha svolto ricerche dedicate a figure di autori contemporanei come Mario Soldati, Gianni Rodari e Sebastiano Vassalli. Ha curato diverse antologie (con Luciano Erba \"Natale in poesia\" pi\u00f9 volte ristampata).\nAttivit\u00e0 di formazione.\nParte dell\u2019impegno di Roberto Cicala \u00e8 dedicato ai libri degli altri e alla formazione universitaria nel campo dell\u2019editoria letteraria, con la prima cattedra italiana di Editoria libraria e multimediale (Universit\u00e0 Cattolica, Milano) e l\u2019insegnamento al master in editoria del (Collegio universitario Santa Caterina da Siena-Universit\u00e0 di Pavia), con raccolte di studi e dispense, a partire da un prontuario di norme redazionali oggi molto diffuso (\"La cura del testo in redazione\"), oltre a due collane e un sito web frutto di ricerche e tesi di studenti e laureati.\nAlla promozione delle giovani generazioni \u00e8 legata infine l\u2019attivit\u00e0 di volontariato, con la promozione della lettura e la valorizzazione del patrimonio letterario del territorio in cui vive, Novara, attraverso il Centro Novarese di Studi Letterari con iniziative come i \u201cGioved\u00ec letterari in biblioteca\u201d, una biblioteca di geografia letteraria e un archivio letterario presso la Biblioteca Civica Negroni di Novara. Dirige il festival internazionale Scrittori&amp;giovani e il festival internazionale di poesia civile di Vercelli, con attivit\u00e0 di promozione culturale anche presso fasce socialmente pi\u00f9 deboli, in ospedale e in carcere.\nOpere.\nOpere curate.\nUna selezione, esclusi atti di convegni:\nAntologie curate.\nUna selezione:"}
{"id": "4358845", "revid": "125379760", "url": "https://it.wikipedia.org/wiki?curid=4358845", "title": "Codice di Roda", "text": "Il Codice di Roda (o Codice di Mey\u00e1) \u00e8 un importante manoscritto del X secolo (990) che contiene documenti importanti relativi alla storia dei regni delle Asturie, di Pamplona, e dell'Aragonese. Il codice comprende i seguenti documenti:"}
{"id": "4358856", "revid": "767487", "url": "https://it.wikipedia.org/wiki?curid=4358856", "title": "Tornei di tennis femminili nel 1916", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della prima guerra mondiale la maggior parte dei tornei furono cancellati, gli altri si disputarono lontano \ndagli scenari bellici: tra questi c'era lo U.S. National Championships unico torneo dello Slam disputato durante la guerra.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nLuglio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "4358859", "revid": "1652635", "url": "https://it.wikipedia.org/wiki?curid=4358859", "title": "Giulio Platone", "text": " "}
{"id": "4358864", "revid": "287204", "url": "https://it.wikipedia.org/wiki?curid=4358864", "title": "Andrej Makoveev", "text": "Biografia.\nIn Coppa del Mondo ha esordito il 21 gennaio 2005 ad Anterselva (46\u00b0), ha ottenuto il primo podio il 15 marzo 2007 a Chanty-Mansijsk (3\u00b0) e la prima vittoria il 16 dicembre 2007 a Pokljuka.\nIn carriera ha preso parte a tre edizioni dei Campionati mondiali (4\u00b0 nella sprint a Chanty-Mansijsk 2011 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale\nRL = staffetta"}
{"id": "4358865", "revid": "122939223", "url": "https://it.wikipedia.org/wiki?curid=4358865", "title": "Tedeschi del Kazakistan", "text": "I tedeschi del Kazakistan (in tedesco \"Kasachstandeutsche\") sono una minoranza del Kazakistan, della cui popolazione costituiscono una piccola percentuale. Discendono quasi tutti dai tedeschi del Volga che, dopo l'invasione nazista dell'URSS del 1941, furono deportati per volere di Stalin dalla Repubblica socialista sovietica autonoma tedesca del Volga all'interno della RSS Kazakistan. Molti furono imprigionati nei gulag sovietici, forse un terzo di essi vi mor\u00ec. Oggi vivono soprattutto nella parte nord-orientale del paese tra le citt\u00e0 di Astana e \u00d6skemen, essendo per lo pi\u00f9 concentrati nei centri urbani.\nStoria.\nNel 1762 Sophie Fredericke Auguste von Anhalt-Zerbst, tedesca originaria di Stettino, sostitu\u00ec il marito Pietro III di Russia sul trono imperiale di Russia, prendendo il nome di Caterina II. Caterina la Grande nel 1762 e nel 1763 concesse privilegi ai tedeschi che si fossero insediati nel Basso Volga. All'indomani della Rivoluzione d'Ottobre, nel 1918, Lenin ordin\u00f2 la costituzione della Regione dei Tedeschi del Volga, dal 1924 Repubblica autonoma nell'ambito della Unione sovietica. Dopo l'invasione nazista del '41, Stalin accus\u00f2 i tedeschi del Volga di collaborazionismo col nemico, sciolse la Repubblica autonoma e ne deport\u00f2 gli abitanti in Siberia o nel Kazakistan. Molti morirono in esilio. I tedeschi del Volga non tornarono mai pi\u00f9 ad abitare la loro regione d'origine in un numero paragonabile a quello precedente, anche perch\u00e9 per anni non fu loro concesso. Dopo la guerra molti rimasero nella regione degli Urali, in Siberia, in Kazakistan, Kirghizistan e Uzbekistan. Alcuni decenni dopo la fine della guerra fu proposto di ricolonizzare le aree in cui sorgeva la repubblica autonoma tedesca, ma questo movimento incontr\u00f2 l'opposizione della popolazione che abitava quei luoghi e l'iniziativa non ebbe successo.\nNel giugno 1979 venne avanzata una nuova proposta che prevedeva la costituzione di una nuova Repubblica Autonoma Tedesca dentro il Kazakistan, con la capitale ad Ereymentau. La proposta serviva ad affrontare le condizioni di vita degli sfollati tedeschi del Volga. Al momento c'erano circa 936.000 tedeschi etnici che vivevano in Kazakistan ed erano il terzo pi\u00f9 grande gruppo etnico del paese asiatico.\nMa anche questa idea non trov\u00f2 alcun appoggio soprattutto nelle popolazioni locali: il 16 giugno 1979 i kazaki manifestarono a Celinograd (Astana) protestando per l'ipotesi di insediamento permanente dei tedeschi e per una istituzionalizzazione della loro comunit\u00e0. Probabilmente temendo una reazione negativa della maggioranza kazaka e richieste di autonomia simili da parte degli Uiguri, il PCUS ritir\u00f2 definitivamente la proposta di autonomia tedesca nel Kazakistan.\nSecondo il censimento del 1989, vivevano pi\u00f9 cittadini di origine tedesca in Kazakistan (957.518, ovvero il 5,8% della popolazione totale) che nell'intera Russia inclusa la Siberia (841.295).\nLa maggioranza dei tedeschi del Kazakistan parla solo russo ed in prevalenza \u00e8 protestante. Le concentrazioni maggiori di tedeschi del Kazakistan si trovano nelle citt\u00e0 e nei villaggi della regione settentrionale, come Wspen (11,19%), Taran (10,14%), e Borodwl\u00efx\u0430 (11,40%)."}
{"id": "4358868", "revid": "767487", "url": "https://it.wikipedia.org/wiki?curid=4358868", "title": "Tornei di tennis femminili nel 1915", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam. A causa della prima guerra mondiale la maggior parte dei tornei furono cancellati, gli altri si disputarono lontano \ndagli scenari bellici: tra questi c'era lo U.S. National Championships unico torneo dello Slam disputato durante la guerra.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "4358870", "revid": "339392", "url": "https://it.wikipedia.org/wiki?curid=4358870", "title": "Regione dei Tedeschi del Volga", "text": ""}
{"id": "4358874", "revid": "311148", "url": "https://it.wikipedia.org/wiki?curid=4358874", "title": "Wspen", "text": ""}
{"id": "4358875", "revid": "34392", "url": "https://it.wikipedia.org/wiki?curid=4358875", "title": "Leonida R\u00e8paci", "text": ""}
{"id": "4358880", "revid": "34392", "url": "https://it.wikipedia.org/wiki?curid=4358880", "title": "Dillingen a.d.Donau", "text": ""}
{"id": "4358881", "revid": "287204", "url": "https://it.wikipedia.org/wiki?curid=4358881", "title": "Auk\u0161\u010diausioji lyga 1988", "text": "L'edizione 1988 dell'Auk\u0161\u010diausioji lyga fu la quarantaquattresima come campionato della Repubblica Socialista Sovietica Lituana; il campionato fu vinto dal SRT Vilnius, giunto al suo 1\u00ba titolo.\nFormula.\nFu confermata la formula a girone unico: le squadre passarono da 17 a 16, con le retrocesse Sveikata Kybartai, Tauras Siauliai, Au\u0161ra Vilnius, Aidas Kaunas e Utenis Utena, sostituite da Automobilininkas Klaip\u0117da, S\u016bduva, Vienyb\u0117 Ukmerg\u0117 e Statyba Jonava.\nLe 16 formazioni si incontrarono in gironi di andata e ritorno, per un totale di 30 partite per squadra. Le squadre classificate agli ultimi due posti retrocessero."}
{"id": "4358882", "revid": "287204", "url": "https://it.wikipedia.org/wiki?curid=4358882", "title": "MG 14/28", "text": "La 14/28 \u00e8 un'autovettura prodotta dalla Morris Garages dal 1924 al 1927. \u00c8 stato il primo modello di automobile costruito dalla casa automobilistica britannica.\nStoria.\nLa \"Morris Garages\" era originariamente un concessionario Morris di Oxford. Quando, nel 1922, Cecil Kimber ne divenne General Manager, la MG inizi\u00f2 a costruire vetture su telai Morris modificati. Nel 1924 nacque cos\u00ec il primo modello MG, la 14/28, che era basata sulla Morris Oxford sia per quanto riguardava il telaio che per quanto concerneva il radiatore. Quest'ultimo era il cosiddetto \u201cBullnose\u201d, cio\u00e8 \u201cmuso a forma di proiettile\u201d. Il telaio venne leggermente modificato, mentre il motore fu potenziato. La MG 14/28 presentava dei pannelli in alluminio ed una verniciatura a due colori.\nInizialmente la 14/28 venne assemblata in un piccolo stabilimento di Oxford. Nel 1925 le attivit\u00e0 produttive furono spostate in un sito pi\u00f9 grande, sempre ad Oxford. Il nome riportato inizialmente sul frontale della vettura era \"Morris Oxford\". Il marchio MG apparve solo dal 1928.\nLe ruote erano \u201cda artiglieria\u201d, che erano denominate in questo modo perch\u00e9 venivano costruite secondo una tecnica utilizzata per fabbricare le ruote di alcuni mezzi militari dell'epoca, oppure a raggi. Le sospensioni erano a balestra sia all'avantreno che al retrotreno. La velocit\u00e0 massima raggiunta dal modello era 105 km/h.\nIl modello era disponibile con tre tipi di carrozzeria, torpedo due porte (a due o quattro posti) e coup\u00e9 due porte. La 14/28 aveva installato un motore a quattro cilindri da 1.802 cm\u00b3 di cilindrata e valvole laterali. Il cambio era manuale tre rapporti.\nNel 1926 la MG aggiorn\u00f2 il modello. Il muso \u201cBullnose\u201d fu sostituito da un radiatore piatto ed il telaio fu allargato. Quest'ultima operazione obblig\u00f2 la casa automobilistica a rivedere l'intera carrozzeria. Con l'obbiettivo di differenziare la MG 14/28 dai modelli Morris contemporanei, furono aggiornate anche le sospensioni ed i freni. La vettura revisionata era pi\u00f9 pesante della precedente, e raggiungeva la velocit\u00e0 massima di 95 km/h. Anche l'alimentazione fu cambiata, dato che si pass\u00f2 da un carburatore SU ad uno di marca Solex. Venne anche installato il servofreno.\nLa 14/28 fu sostituita dalla simile 14/40 nel 1927."}
{"id": "4358883", "revid": "184755", "url": "https://it.wikipedia.org/wiki?curid=4358883", "title": "Tornei di tennis femminili nel 1914", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nFebbraio.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "4358889", "revid": "212348", "url": "https://it.wikipedia.org/wiki?curid=4358889", "title": "Cheri Bustos", "text": "Biografia.\nNata e cresciuta a Springfield, la Bustos \u00e8 figlia di Gene Callahan, un consulente politico che lavorava per Paul Simon e Alan J. Dixon.\nDopo gli studi in giornalismo, la Bustos lavor\u00f2 per molti anni come reporter di un giornale locale. Successivamente fu impiegata come amministratrice nel settore sanitario, fino ad essere nominata vicepresidente delle pubbliche relazioni per l\"'Iowa Health System\".\nNel 2007 entr\u00f2 in politica con il Partito Democratico e venne eletta all'interno del consiglio comunale di East Moline, dove rimase fino al 2011.\nNel 2012 si candid\u00f2 alla Camera dei Rappresentanti contro il deputato repubblicano in carica Bobby Schilling. Durante la campagna elettorale ottenne l'importante sostegno del senatore Richard Durbin e alla fine riusc\u00ec a sconfiggere Schilling venendo eletta.\nCheri Bustos si configura come una democratica di stampo liberale. Sposata con Gerry Bustos, capitano del Dipartimento di Polizia della contea di Rock Island, ha tre figli ed \u00e8 nonna di due nipoti."}
{"id": "4358892", "revid": "729019", "url": "https://it.wikipedia.org/wiki?curid=4358892", "title": "Prima battaglia di Chattanooga", "text": "La prima battaglia di Chattanoga \u00e8 stato uno scontro della guerra di secessione americana.\nContesto.\nAlla fine della primavera del 1862 l'esercito sudista decise di dividere le proprie forze dispiegate in Tennessee in molti piccoli comandi con l'obiettivo di complicare le operazioni delle forze nordiste.\nNello stesso periodo il maggiore generale Ormsby M. Mitchel ricevette l'ordine di prendere il comando della sua divisione di stanza a Huntsville (Alabama) e di riparare le linee ferroviarie nell'area. Mitchel si occup\u00f2 di oltre 100 miglia di ferrovia lungo la linea tra Nashville e Chattanooga e quella da Memphis e Charleston.\nLa battaglia.\nIl 29 maggio 1862 Mitchel ricevevette il comando di tutte le truppe nordiste tra Nashville e Huntsville e ordin\u00f2 la brigadiere generale James Scott Negley di partire alla testa di una spedizione per conquistare Chattanooga.\nGli uomini di Negley arrivarono nei pressi della citt\u00e0 il 7 giugno e iniziarono a bombardare la citt\u00e0. Il giorno dopo Negley si ritir\u00f2 ma l'attacco spinse il comandante Edmund Kirby Smith a riposizione le truppe sudiste a difesa di Chattanooga facilitando la presa di Cumberland Gap da parte delle forze nordiste."}
{"id": "4358893", "revid": "34392", "url": "https://it.wikipedia.org/wiki?curid=4358893", "title": "Siluro a Lenta Corsa", "text": ""}
{"id": "4358895", "revid": "1788047", "url": "https://it.wikipedia.org/wiki?curid=4358895", "title": "Tornei di tennis femminili nel 1913", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4358898", "revid": "287204", "url": "https://it.wikipedia.org/wiki?curid=4358898", "title": "Egidio Bisol", "text": "Biografia.\nEgidio Bisol \u00e8 nato a Bassano del Grappa (provincia e diocesi di Vicenza) il 23 dicembre 1947.\n\u00c8 stato ordinato sacerdote il 31 maggio 1972 dal vescovo di Vicenza Sua Ecc.za Rev.ma mons. Arnoldo Onisto.\nDal 1972 al 1975 \u00e8 stato vicario parrocchiale presso la Parrocchia di san Clemente papa in Valdagno (VI).\nNel 1976 parte, quale missionario \"fidei donum\", per il Brasile, dove, nella diocesi di Afogados da Ingazeira, ricopre vari incarichi fino al 2006 quando si trasferisce nella diocesi di Roraima per l'apertura di una nuova missione sostenuta dalle diocesi di Vicenza e di Afogados da Ingazeira.\nNel 2007 \u00e8 stato nominato cappellano di Sua Santit\u00e0.\nIl 7 ottobre 2009 papa Benedetto XVI lo ha nominato vescovo di Afogados da Ingazeira. Ha preso possesso canonico della diocesi il 9 gennaio 2010 e nello stesso giorno \u00e8 stato consacrato dall'arcivescovo di Vitoria da Conquista Louis Gonzaga Silva Pepeu (co-consacranti l'arcivescovo-vescovo di Vicenza Cesare Nosiglia e il vescovo di Roraima Roque Paloschi).\nGenealogia episcopale.\nLa genealogia episcopale \u00e8:"}
{"id": "4358905", "revid": "767487", "url": "https://it.wikipedia.org/wiki?curid=4358905", "title": "Antonio Provolo", "text": "Biografia.\nComp\u00ec i primi studi presso i carmelitani scalzi e li prosegu\u00ec presso il ginnasio comunale di San Sebastiano; si prepar\u00f2 al sacerdozio nel seminario vescovile di Verona e fu ordinato prete il 18 dicembre 1824.\nFu assegnato alla parrocchia di San Lorenzo e si dedic\u00f2 particolarmente all'apostolato della giovent\u00f9, alla predicazione delle missioni al popolo e dei ritiri ai seminaristi e al clero di diverse diocesi.\nNel 1830 decise di dedicarsi specialmente all'educazione dei sordomuti. Si interess\u00f2 soprattutto all'inserimento dei giovani sordomuti nella vita sociale; sostitu\u00ec al metodo mimico tradizionale quello della parola articolata. Alla sua opera si interessarono numerose personalit\u00e0 importanti: tenne un saggio del suo metodo anche davanti a all'imperatore Ferdinando I d'Austria e Maria Anna di Savoia.\nSu invito del vescovo di Verona e dell'imperatrice, nel 1841 apr\u00ec una scuola femminile per sordomute affidandone la direzione a un gruppo di sue collaboratrici.\nPer perpetuare l'attivit\u00e0 della sua opera, pens\u00f2 di riunire una congregazione (Il 23 settembre 1839, Antonio Provolo invia una richiesta a Papa Gregorio XVI per l'approvazione alla fondazione della \"Compagnia di Maria per l'Educazione dei Sordomuti\"), ma la sua morte prematura gli imped\u00ec di vedere la nascita dell'istituto: mor\u00ec, infatti, di idropisia il 4 novembre 1842.\nLe sue spoglie, nel 1930, vennero traslate presso la chiesa di Santa Maria del Pianto a Verona."}
{"id": "4358913", "revid": "767487", "url": "https://it.wikipedia.org/wiki?curid=4358913", "title": "Tornei di tennis femminili nel 1912", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nNovembre.\n\"Nessun evento\""}
{"id": "4358918", "revid": "1522738", "url": "https://it.wikipedia.org/wiki?curid=4358918", "title": "Wheel Squad", "text": "Wheel Squad, conosciuta in Italia anche con il titolo Rollermania, \u00e8 una serie televisiva a cartoni animati prodotta dalla M6 Metropole, RAI e France Animation. Racconta di quattro ragazzi, Jessica, Akim, Bob e Johnny, amanti dello skateboard, delle biciclette e dei pattini a rotelle e proteggono la loro comunit\u00e0 dai vandali. \nIl cartone \u00e8 andato in onda negli Stati Uniti su Toon Disney dal 16 aprile 2001 al 18 novembre 2002 e In Italia viene trasmesso dal 17 ottobre 2002 al 17 luglio 2003 su Rai 1.\nTrama.\nPersa nel mezzo di una metropoli di vetro e cemento, si trova la \"collina\", un'isola incontaminata. I suoi abitanti vivono una vita relativamente tranquilla, fatta di piccoli e grandi problemi quotidiani. Le persone sanno di poter contare sulla Wheel Squad, un gruppo di quattro ragazzi legati da una forte amicizia. Jessica, Akim, Bob e Johnny sono sempre presenti quando si tratta di sanare delle ingiustizie. Gli ostacoli che dovranno affrontare sono molti: per primo la presenza dei Cobra, una banda rivale che crea problemi. Per quanto riguarda Enzo, il braccio destro del ricco signor Rotter, non cessa mai di mettere i bastoni tra le ruote alla squadra per evitare che questi \"intrusi\" indaghino nei suoi loschi traffici."}
{"id": "4358919", "revid": "830939", "url": "https://it.wikipedia.org/wiki?curid=4358919", "title": "Antonio Nari\u00f1o", "text": "Nel 1794 tradusse la \"Dichiarazione dei diritti dell'uomo e del cittadino\" e fu per questo imprigionato. Presidente della neonata rivoluzionaria repubblica di Cundinamarca dal 1811, presto si inimic\u00f2 sia l'esercito spagnolo sia la Nueva Granada, catturato a Pasto, fu spedito in Spagna.\nRimpatriato, nel 1821 diresse il congresso di C\u00facuta e stil\u00f2 la costituzione colombiana.\nI suoi resti giacciono nella cappella di Santa Elisabetta d'Ungheria, dov'\u00e8 esposto anche un suo busto, nella Cattedrale dell'Immacolata Concezione a Bogot\u00e0."}
{"id": "4358920", "revid": "124687078", "url": "https://it.wikipedia.org/wiki?curid=4358920", "title": "Giovanni Fieschi", "text": "Biografia.\nFu cappellano di papa Clemente VI dal quale venne nominato vescovo di Vercelli. Ebbe numerose controversie con Galeazzo Visconti e ricorse spesso alla protezione del papato. Nel 1377 fu arrestato dal conte di Savoia e incarcerato a Biella. Liberato dalla prigione, fu creato cardinale da papa Gregorio XI nel 1378. Fu anche amministratore della diocesi di Noli."}
{"id": "4358926", "revid": "1305772", "url": "https://it.wikipedia.org/wiki?curid=4358926", "title": "Casotto", "text": ""}
{"id": "4358928", "revid": "767487", "url": "https://it.wikipedia.org/wiki?curid=4358928", "title": "Tornei di tennis femminili nel 1911", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nNovembre.\n\"Nessun evento\""}
{"id": "4358931", "revid": "1983214", "url": "https://it.wikipedia.org/wiki?curid=4358931", "title": "Jos\u00e9 Manuel Marroqu\u00edn", "text": "Presidente dell'Accademia Colombiana e autore del romanzo \"El moro\" (1897), fu presidente della repubblica di Colombia \"ad interim\" dal 1898 e regolarmente dal 1900 al 1904.\nBiografia.\nNacque a Bogot\u00e0 da Jos\u00e9 Mar\u00eda Marroqu\u00edn e Trinidad Ricaurte il 6 agosto 1827. \nInizi\u00f2 gli studi alla scuola di Mateo Esquiaqui, per poi passare al Seminario Conciliar di Bogot\u00e0, dove consegu\u00ec i corsi di letteratura e filosofia.\nSvolse gli studi universitari in Diritto, senza mai arrivare a laurearsi, al Collegio di San Bartolomeo nella medesima citt\u00e0. Successivamente insegn\u00f2 Letteratura e Filosofia al Colegio Mayor del Rosario, diventandone in seguito il rettore. \nFond\u00f2 insieme a Miguel Antonio Caro e Jos\u00e9 Mar\u00eda Vergara l'Accademia Colombiana della Lingua e ne fu il primo direttore.\n\u00c8 stato uno scrittore molto prolifico, soprattutto nel campo dei testi destinati all'insegnamento della lingua colombiana e della filologia. Compose diverse liriche e scrisse un totale di quattro romanzi.\nPartecipazione politica.\nSi un\u00ec al Partito Conservatore Colombiano, venendo eletto alla Camera dei Rappresentanti prima ed al Senato poi.\nNel 1898 venne eletto Vicepresidente della Repubblica Colombiana, come secondo del Presidente in carica Manuel Antonio Sanclemente. Dal 7 agosto al 3 novembre dello stesso anno ricopr\u00ec il ruolo di Presidente \"ad interim,\" per via di problemi di salute di Sanclemente durante il periodo di insediamento.\nIl 31 luglio del 1900 un colpo di Stato appoggiato dal Partito Conservatore depose il Presidente effettivo Sanclemente, nominando Marroqu\u00edn come Presidente \"de facto\".\nLa sua elezione ebbe come sfondo la Guerra dei mille giorni, una guerra civile tra le forze politiche liberali e conservatrici. Operando come mediatore tra le parti, cerc\u00f2 di negoziare tra l'opposizione politica (Trattato del 12 giugno 1902, rifiutato) e le forze rivoluzionarie, queste ultime tramite i trattati di Neerlandia e Wisconsin, firmati rispettivamente il 24 ottobre e 12 novembre dello stesso anno. Finalmente, il 3 dicembre 1902 venne firmato il Trattato di pace di Chin\u00e1cota, con il quale istitu\u00ec l'amnistia per tutti coloro che parteciparono alle ostilit\u00e0 e determin\u00f2 la fine della guerra civile pi\u00f9 cruenta della storia colombiana.\nFu un forte sostenitore della costruzione del Canale di Panama: la propria amministrazione e quella del Presidente degli Stati Uniti d'America Theodore Roosevelt firmarono nel giugno 1903 il Trattato \u201cTom\u00e1s Herr\u00e1n-John Hay\", che stabiliva come gli USA avrebbero usato il canale pagando un indennizzo alla Colombia. Il Congresso colombiano rifiut\u00f2 di sottoscrivere il trattato, visto come una sottomissione ad una potenza straniera; il gesto port\u00f2 alla dichiarazione di indipendenza di Panama nel novembre dello stesso anno, appoggiata dagli Stati Uniti.\nIn periodo di pace si concentr\u00f2 sull'organizzazione del sistema scolastico del Paese.\nIl 7 agosto 1904 termin\u00f2 il suo mandato, lasciando come successore Rafael Reyes."}
{"id": "4358936", "revid": "830939", "url": "https://it.wikipedia.org/wiki?curid=4358936", "title": "Isacco della Stella", "text": "Monaco cistercense a Citeaux dal 1145 e abate di Stella dal 1169, fu autore di un\"'Epistula de anima\" (1162) indirizzata ad Alchero di Chiaravalle."}
{"id": "4358938", "revid": "1573940", "url": "https://it.wikipedia.org/wiki?curid=4358938", "title": "Falsistrellus", "text": "Falsistrellus () \u00e8 un genere di pipistrelli della famiglia dei Vespertilionidi, comunemente noti come \"falsi pipistrelli\".\nDescrizione.\nDimensioni.\nAl genere Falsistrellus appartengono pipistrelli di piccole dimensioni, con lunghezza della testa e del corpo tra 43 e 70\u00a0mm, la lunghezza dell'avambraccio tra 38 e 54\u00a0mm, la lunghezza della coda tra 30 e 53\u00a0mm e un peso fino a 26\u00a0g.\nCaratteristiche craniche e dentarie.\nIl cranio presenta una scatola cranica bassa e piatta, mentre il rostro \u00e8 lungo e sottile. La cresta sagittale \u00e8 sviluppata, come anche le creste sopra-orbitali. La linea alveolare \u00e8 convergente. Il palato \u00e8 pi\u00f9 lungo che largo. Gli incisivi superiori esterni sono grandi e con una singola cuspide, mentre la coppia pi\u00f9 interna \u00e8 ridotta. Gli incisivi inferiori sono piccoli. Il premolare superiore anteriore \u00e8 di proporzioni normali.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e lanosa. Le parti dorsali variano dal marrone al bruno-nerastro, spesso con le punte dei peli chiare, le quali donano un aspetto generale brizzolato, mentre le parti ventrali sono pi\u00f9 chiare. Il muso \u00e8 corto e largo, con due masse ghiandolari sui lati. Le orecchie sono moderatamente lunghe, larghe e triangolari, mentre il trago \u00e8 appuntito e curvato in avanti. La coda si estende leggermente oltre l'ampio uropatagio. L'osso penico \u00e8 allargato all'estremit\u00e0 e attraversato longitudinalmente da un profondo solco sulla superficie ventrale.\nDistribuzione.\nIl genere \u00e8 diffuso nell'Ecozona orientale e in Australia.\nTassonomia.\nIl genere comprende 5 specie."}
{"id": "4358940", "revid": "729019", "url": "https://it.wikipedia.org/wiki?curid=4358940", "title": "Qualificazioni alla Coppa del Mondo di rugby 2015 - Africa", "text": "Le qualificazioni africane alla Coppa del Mondo di rugby 2015 si tennero tra il 2012 e il 2014 e riguardarono 13 squadre nazionali africane che dovettero esprimere una qualificata direttamente alla Coppa e destinarne una ai ripescaggi intercontinentali.\nAlla furono ammesse di diritto le dodici squadre meglio classificate dell'edizione del 2011 (le otto quartifinaliste pi\u00f9 le migliori terze classificate della fase a gironi) tra cui il , che quindi non fu interessato dalle qualificazioni.\nLe qualificazioni si svolsero su tre turni, ciascuno dei quali coincidenti con una di tre annate consecutive dell'Africa Cup, da quella del 2012 a quella del 2014; in particolare, per l'edizione del 2012 furono usati i risultati delle due divisioni inferiori del torneo, nel 2013 le due superiori e nel 2014 solo la prima.\nA qualificarsi per la Coppa del Mondo, per la quinta volta consecutiva, fu la , vincitrice della Coppa d'Africa 2014, mentre invece lo , giunto secondo nel torneo finale di qualificazione, fu destinato al primo turno degli spareggi interzona contro la ripescata proveniente dalla zona europea.\nCriteri di qualificazione.\nSostanzialmente il primo e il secondo turno ebbero la funzione di stabilire la formazione dell'Africa Cup 2014 al termine della quale si sarebbero conosciute sia la squadra qualificata che quella che avrebbe acceduto ai ripescaggi.\nQuadro generale delle qualificazioni.\nIn grassetto le squadre qualificate al turno successivo"}
{"id": "4358941", "revid": "116511082", "url": "https://it.wikipedia.org/wiki?curid=4358941", "title": "Piero Vidale", "text": "Us\u00f2 pseudonimi quali: Jos\u00e9 Cantico e Sergio Dani o Sergio Dany.\nBiografia.\nNato a Ghemme (provincia di Novara) il 21 dicembre 1902, ha studiato violoncello al Conservatorio, ed inizia la sua carriera come esecutore solista in molte orchestre ritmiche e jazz del periodo, ma fin da giovane rimane molto legato agli strumenti a fiato, che saranno la principale attenzione di tutto il suo lavoro.\nHa fondato ad Arona le \"Edizioni Musicali Vidale\", trasferita Milano nel secondo dopoguerra, editrice di composizioni musicali e trascrizioni dedicate soprattutto alle Bande musicali.\nLa sua opera compositiva comprende pi\u00f9 di 200 opere.\nHa contemporaneamente diretto numerosi gruppi bandistici italiani, in particolar modo da 1930 al 1945 la Banda Musicale di Romagnano Sesia.\n\u00c8 stato anche membro della SIAE, come commissario musicale e disciplinare del gruppo editori."}
{"id": "4358946", "revid": "729019", "url": "https://it.wikipedia.org/wiki?curid=4358946", "title": "Tarbes Pyr\u00e9n\u00e9es rugby", "text": "Il Tarbes Pyr\u00e9n\u00e9es rugby \u00e8 un club francese di rugby a 15 di Tarbes.\nFondato nel 1901, vanta due titoli di campione di Francia, vinti nel 1920 e nel 1973.\nMilita in Pro D2, la seconda divisione nazionale francese, e disputa i suoi incontri interni allo stadio Maurice Tr\u00e9lut; i suoi colori sociali sono il bianco e il rosso."}
{"id": "4358949", "revid": "767487", "url": "https://it.wikipedia.org/wiki?curid=4358949", "title": "Tornei di tennis femminili nel 1910", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nMarzo.\n\"Nessun evento\"\nNovembre.\n\"Nessun evento\""}
{"id": "4358951", "revid": "767487", "url": "https://it.wikipedia.org/wiki?curid=4358951", "title": "Mikky Ekko", "text": "L'artista, sotto contratto con l'etichetta discografica RCA Records, \u00e8 conosciuto per aver duettato con Rihanna nel brano musicale \"Stay\", pubblicato il 7 gennaio 2013.\nBiografia.\nNato in Louisiana, Mikky Ekko ha vissuto un'infanzia movimentata caratterizzata da numerosi viaggi negli Stati Uniti del sud con suo padre, predicatore religioso; dopo aver vissuto per un breve periodo a Tupelo (Mississippi), si \u00e8 trasferito a Nashville (Tennessee) e ha iniziato a suonare in una band. Ha iniziato a lavorare scrivendo canzoni per altri artisti, ma cap\u00ec subito che il suo futuro sarebbe stato scrivere canzoni per s\u00e9 stesso. Il 15 febbraio 2009 ha pubblicato il suo primo extended play, intitolato \"Strange Fruit\". Riguardo a Nashville, Sudduth ha dichiarato che \"\u00e8 fortunato a vivere in una citt\u00e0 cos\u00ec amabile e ospitale\". Il cantante si \u00e8 sposato nel 2011 a Nashville con la fashion designer Becca Lou.\nCarriera musicale.\n2010-2012: Gli inizi.\nIl primo singolo ufficiale di Mikky Ekko, intitolato \"We Must Be Killers\" , \u00e8 stato pubblicato sul suo account YouTube il 17 luglio 2012 raggiungendo 100.000 visualizzazioni e pubblicato su iTunes il 6 agosto 2012. La canzone \u00e8 stata inserita tra le colonne sonore della seconda stagione della serie televisiva statunitense \"Teen Wolf\". Il video musicale del suo secondo singolo, \"Feels Like the End\", \u00e8 stato pubblicato su YouTube il 25 settembre 2012. Il terzo singolo, intitolato \"Pull Me Down\" \u00e8 stato reso disponibile in download digitale il 30 ottobre 2012 e il video musicale prodotto per il brano \u00e8 stato pubblicato il 16 novembre 2012. Ryan Hemsworth ha distribuito un remix di \"Pull Me Down\", pubblicato su iTunes il 7 dicembre 2012.\n2012-presente: La svolta.\nNel novembre 2012, il suo nome compare tra gli artisti che hanno partecipato alla realizzazione dell'album \"Unapologetic\" della cantante barbadiana Rihanna per aver duettato con lei nel brano musicale \"Stay\", estratto come singolo il 7 gennaio 2013. La canzone \u00e8 entrata nelle classifiche di molti paesi raggiungendo la top ten in Regno Unito, la top five in Scozia e la top twenty in Irlanda, divenendo la prima produzione musicale di Ekko ad entrare in classifica.\nMikky Ekko sta lavorando, con il produttore discografico Clams Casino, alla produzione del suo primo album; alcuni brani musicali vedono la partecipazione di Paul Epworth, Dave Sitek, John Hill e Justin Parker. Anche se non \u00e8 stata ancora definita una data precisa, la RCA Records ha dichiarato che la pubblicazione dell'album sar\u00e0 imminente nel 2013.\nHa inoltre contribuito alla colonna sonora del film con il brano \"Place for us.\""}
{"id": "4358960", "revid": "110157", "url": "https://it.wikipedia.org/wiki?curid=4358960", "title": "Brda (fiume)", "text": "Il Brda \u00e8 un fiume che attraversa la Polonia, ha una lunghezza di 238 chilometri."}
{"id": "4358965", "revid": "287204", "url": "https://it.wikipedia.org/wiki?curid=4358965", "title": "Jos\u00e9 Joaqu\u00edn Casas Casta\u00f1eda", "text": "Fu deputato, senatore, ministro dell'educazione dal 1901 al 1903 e vicepresidente della Colombia dal 1924 al 1930."}
{"id": "4358966", "revid": "647919", "url": "https://it.wikipedia.org/wiki?curid=4358966", "title": "Mishpat", "text": ""}
{"id": "4358968", "revid": "767487", "url": "https://it.wikipedia.org/wiki?curid=4358968", "title": "Canottieri Leonida Bissolati 2006-2007", "text": "Rosa.\nAllenatore: Maurizio Stagno"}
{"id": "4358970", "revid": "767487", "url": "https://it.wikipedia.org/wiki?curid=4358970", "title": "Tornei di tennis femminili nel 1909", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nSettembre.\n\"Nessun evento\"\nNovembre.\n\"Nessun evento\""}
{"id": "4358971", "revid": "647919", "url": "https://it.wikipedia.org/wiki?curid=4358971", "title": "Chukim", "text": ""}
{"id": "4358972", "revid": "287204", "url": "https://it.wikipedia.org/wiki?curid=4358972", "title": "MG 14/40", "text": "La 14/40 \u00e8 un'autovettura prodotta dalla Morris Garages dal 1927 al 1929.\nStoria.\nIl modello era basato sulla contemporanea Morris Oxford e fu, in sostanza, il risultato dello sviluppo della 14/28. La 14/40 e quest'ultima erano infatti estremamente simili. La 14/40 venne assemblata a Cowley, dove la produzione di modelli MG venne spostata nel settembre del 1927. La 14/40 \u00e8 stato il primo modello a portare il marchio ottagonale della MG sul radiatore. La vettura precedente, la 14/28, conserv\u00f2 invece il nome del modello su cui era basata, vale a dire \u201cMorris Oxford\u201d.\nIl cambiamento di nome da 14/28 a 14/40 fu un'operazione di marketing. Esternamente, infatti, le due vetture erano quasi identiche. Le differenze risiedevano principalmente nel telaio e nelle sospensioni. Il servofreno fu eliminato.\nIl modello era disponibile con quattro tipi di carrozzeria, torpedo due porte (a due o quattro posti), coup\u00e9 due porte e berlina quattro porte. La 14/40 aveva installato un motore a quattro cilindri da 1.802 cm\u00b3 di cilindrata e valvole laterali. Il cambio era manuale tre rapporti."}
{"id": "4358973", "revid": "767487", "url": "https://it.wikipedia.org/wiki?curid=4358973", "title": "Prosna", "text": "Il Prosna \u00e8 un fiume che attraversa la Polonia, ha una lunghezza di 216,8 chilometri."}
{"id": "4358974", "revid": "83531", "url": "https://it.wikipedia.org/wiki?curid=4358974", "title": "Cortona (vino)", "text": "Il DOC Cortona \u00e8 una denominazione di origine controllata della Toscana, e comprende i vini la cui produzione \u00e8 consentita nei territori concessi dal comune di Cortona, in provincia di Arezzo.\nVini.\nI DOC Cortona sono vini monovarietali prodotti da uve vinificate in purezza, o in uvaggio che ne preveda la presenza per almeno l'85% con aggiunta di uve provenienti da vitigni autorizzati. \nSi producono:\nLa denominazione ha ottenuto il riconoscimento nel 1999 per 11 variet\u00e0 di vini, per il rosato e per i 2 tipi di Vin Santo.\nAziende.\nNella primavera del 2000 \u00e8 nato il Consorzio DOC Cortona allo scopo di tutelare e controllare la qualit\u00e0 della produzione dei vini e promuoverne la conoscenza. Ne fanno parte 22 aziende:"}
{"id": "4358979", "revid": "767487", "url": "https://it.wikipedia.org/wiki?curid=4358979", "title": "Canottieri Leonida Bissolati 2007-2008", "text": "Rosa.\nAllenatore: Maurizio Stagno"}
{"id": "4358980", "revid": "647919", "url": "https://it.wikipedia.org/wiki?curid=4358980", "title": "Hukkim", "text": ""}
{"id": "4358983", "revid": "767487", "url": "https://it.wikipedia.org/wiki?curid=4358983", "title": "Canottieri Leonida Bissolati 2008-2009", "text": "Rosa.\nAllenatore: Maurizio Stagno"}
{"id": "4358984", "revid": "1805885", "url": "https://it.wikipedia.org/wiki?curid=4358984", "title": "Antonio G\u00f3mez Restrepo", "text": "Ministro dell'educazione, senatore e ambasciatore in Italia, Messico e Per\u00f9, fu abile poeta e saggista."}
{"id": "4358986", "revid": "767487", "url": "https://it.wikipedia.org/wiki?curid=4358986", "title": "Canottieri Leonida Bissolati 2009-2010", "text": "Rosa.\nAllenatore: Maurizio Stagno"}
{"id": "4358987", "revid": "767487", "url": "https://it.wikipedia.org/wiki?curid=4358987", "title": "Canottieri Leonida Bissolati 2010-2011", "text": "Rosa.\nAllenatore: Nicola Del Monaco"}
{"id": "4358988", "revid": "1869172", "url": "https://it.wikipedia.org/wiki?curid=4358988", "title": "Tornei di tennis femminili nel 1908", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4358990", "revid": "226458", "url": "https://it.wikipedia.org/wiki?curid=4358990", "title": "Canottieri Leonida Bissolati 2011-2012", "text": "Rosa 2014-2015.\nAllenatore: Fabio Fresia"}
{"id": "4358994", "revid": "767487", "url": "https://it.wikipedia.org/wiki?curid=4358994", "title": "Appenninico (cavallo)", "text": "Il riconoscimento della razza del cavallo appenninico \u00e8 avvenuto nel 2010 (D.M. 15944 del 14.07.2010) con l'inserimento nel registro anagrafico nazionale delle razze - popolazioni a limitata diffusione.\nDati storici.\nLa razza ha origini decisamente recenti alla fine degli anni '60. L'insediamento in Italia fu ad opera dell'imprenditore Vittorio Ortalli. Furono introdotti i primi esemplari di Franches-montagnes grazie all'importazione diretta dalla Svizzera. Ortalli, inser\u00ec gli esemplari presso Scandiano (RE) situato sulle colline sopra Iano. L'adattamento \u00e8 stato veloce ed al di l\u00e0 di ogni pi\u00f9 rosea previsione. Ad oggi si contano, a cinquanta anni dal suo inserimento, in tutta Italia circa 2000 fattrici e circa 300 fattrici nell'area di introduzione e sviluppo della razza. La razza sopporta benissimo sia le basse temperature invernali che le alte temperature estive.\nUna delle caratteristiche pi\u00f9 importanti \u00e8 la frugalit\u00e0 che lo rende un cavallo d'allevamento assai economico che ben si adatta alla povert\u00e0 dei pascoli di cui dispone.\nCaratteristiche.\nPer descrivere questo cavallo si fa riferimento ad una serie di \"caratteri morfologici\" quali:\nIl cavallo presenta, anche con una certa frequenza, segni particolari alla testa (lista e stella) e balzane agli arti, \u00e8 presente anche il mantello denominato \u201czaino\u201d (assenza assoluta di peli bianchi). \nIl cavallo \u00e8 di temperamento docile, sufficientemente rustico da \u201cmontagna\u201d e di buon carattere. Adatto al tiro anche pesante spesso \u00e8 allevato come cavallo da carne.\nAltre caratteristiche.\nIl cavallo appenninico \u00e8 versatile ed adatto a molteplici usi dal lavoro nei campi al turismo equestre. Il costo di allevamento \u00e8 decisamente contenuto grazie al fatto di riuscire a sostenersi anche in presenza di pascoli magri come quelli riscontrabili sull'Appennino tosco emiliano."}
{"id": "4358998", "revid": "830939", "url": "https://it.wikipedia.org/wiki?curid=4358998", "title": "Camilo Torres Tenorio", "text": "Nel 1809 fu autore di una denuncia delle ingiustizie della Nuova Granada - nome dello stato costituito nel XIX secolo nell'attuale Colombia - e nel 1810 divenne ministro degli Esteri della giunta rivoluzionaria di Bogot\u00e0.\nIniziatore con Antonio Nari\u00f1o del movimento di indipendenza dall'Impero spagnolo, \ndal 1812 al 1814 fu presidente della Nuova Granada rivoluzionata, ma venne fucilato dagli Spagnoli il 5 ottobre 1816."}
{"id": "4359006", "revid": "55302720", "url": "https://it.wikipedia.org/wiki?curid=4359006", "title": "Nueva Grenada", "text": ""}
{"id": "4359007", "revid": "1745361", "url": "https://it.wikipedia.org/wiki?curid=4359007", "title": "Album al numero uno della classifica FIMI nel 2013", "text": "La presente lista elenca gli album che hanno raggiunto la prima posizione nella classifica settimanale italiana \"Album\", stilata durante il 2013 dalla Federazione Industria Musicale Italiana, in collaborazione con GfK Retail and Technology Italia.\nL'album che nel 2013 ha passato pi\u00f9 tempo in cima alla classifica di vendite \u00e8 \"Stecca\" di Moreno (8 settimane non consecutive)."}
{"id": "4359014", "revid": "984922", "url": "https://it.wikipedia.org/wiki?curid=4359014", "title": "Wis\u0142ok", "text": "Il Wis\u0142ok \u00e8 un fiume che attraversa la Polonia, ha una lunghezza di 228 chilometri."}
{"id": "4359015", "revid": "830939", "url": "https://it.wikipedia.org/wiki?curid=4359015", "title": "Mariano Ospina P\u00e9rez", "text": "Biografia.\nSecondogenito di dieci figli, i suoi genitori erano, Tulio Ospina V\u00e1squez, un ingegnere, mentre la madre era Ana Rosa Clara P\u00e9rez Puerta; entrambi i genitori appartenevano a famiglie tradizionalmente e profondamente radicate nella vita politica colombiana dell'epoca. In famiglia si annoveravano infatti suo nonno Mariano Ospina Rodr\u00edguez, che era stato il fondatore del Partito Conservatore Colombiano, e suo zio, Pedro Nel Ospina, Presidente della Colombia dal 1922 al 1926.\nDopo aver iniziato gli studi al Colegio San Ignacio di Medell\u00edn prosegu\u00ec la carriera scolastica presso la \"Escuela de Minas de Antioquia\" (Scuola mineraria di Antioquia) dove entr\u00f2 nel 1908.\nFra i suoi insegnanti in questo istituto si annoverano importanti uomini politici dell'epoca, quali Carlos Eugenio Restrepo e Alejandro Restrepo L\u00f3pez; fu proprio in questo periodo che i suoi interessi per la politica cominciarono a concretizzarsi nella fondazione del giornale studentesco \"La Joven Antioquia\" nel 1909. Il 20 aprile 1912 si diplom\u00f2 con la qualifica di ingegnere minerario con una tesi sulle opere idrauliche all'interno delle miniere; dopo il diploma intraprese un periodo di viaggi di studio all'estero della durata di circa due anni, nei quali visit\u00f2 la Louisiana, Londra e Parigi, conseguendo un master in scienze con una specializzazione sulla produzione dello zucchero. In seguito si dedic\u00f2 a studi ulteriori trasferendosi a Liegi al seguito di suo zio Pedro, il quale ricopriva la carica di ambasciatore plenipotenziario per conto del governo colombiano a Bruxelles; iscrittosi alla scuola \"Istituto Montefiori\" segu\u00ec corsi post-laurea sull'estrazione dell'oro e sui sistemi ferroviari.\nTornato in patria nel 1914 a causa dello scoppio della Prima Guerra Mondiale, inizi\u00f2 la sua carriera politica. Mentre proseguiva gli studi presso la \"Escuela de Minas de Medell\u00edn\" e l'Universit\u00e0 della Louisiana, inizi\u00f2 a collaborare in qualit\u00e0 di amministratore esecutivo per conto della Federazione Nazionale dei Produttori di Zucchero, del quale divenne presidente nel 1946, diventando nel frattempo un importante uomo d'affari in altri settori produttivi.\nLa carriera politica.\nEntrato nel Partito Conservatore Colombiano venne presentato dalla dirigenza del partito come candidato alla carica di Consigliere Municipale nel Consiglio Cittadino di Medell\u00edn. Nel 1915 divenne Consigliere e nel 1917 ottenne un secondo mandato. In quello stesso anno venne eletto Deputato per il Dipartimento di Antioquia. Nel 1919 ottenne l'incarico di Soprintendente per le Ferrocarril de Antioquia. Durante questo mandato si attiv\u00f2 per l'espansione delle linee ferroviarie lungo la zona di produzione del caff\u00e8.\nIl 27 febbraio 1921 suo padre mor\u00ec mentre si trovava a Panama, e Mariano ne prese il posto come Preside della \"Escuela Nacional de Minas de Medell\u00edn\", incarico che mantenne per i successivi due anni. In quello stesso anno si candid\u00f2 nuovamente Consigliere Municipale e ottenne un altro mandato. Nel 1922 suo zio Pedro Nel Ospina fu eletto Presidente della Colombia e Mariano Ospina venne eletto Senatore per il quadriennio 1922-26 come rappresentante de Dipartimento di Antioquia.\nTra le sue attivit\u00e0 durante questo mandato occorre ricordare l'aspra battaglia per l'approvazione del progetto di unificazione del debito estero, che, nonostante avesse numerosi avversari, venne alla fine approvato proprio grazie alla mediazione di Mariano Ospina. Occorre inoltre ricordare il progetto di creazione del \"Banco Agr\u00edcola Hipotecario\", convertito in legge nel 1924, l'Istituto era finalizzato a finanziare lo sviluppo agricolo del paese, tuttavia quando a questo istituto creditizio venne permesso di finanziare anche attivit\u00e0 all'interno delle aree urbane, le risorse dedicate all'agricoltura diminuirono in maniera crescente rendendo fallimentare l'intero disegno.\nIl 7 agosto 1926 il nuovo Presidente colombiano, Miguel Abad\u00eca M\u00e9ndez chiam\u00f2 Mariano Ospina a ricoprire il dicastero del Ministero dei Lavori Pubblici, carica che Ospina ricopr\u00ec per il breve tempo di soli otto mesi. Dal 1930 al 1934 Mariano Ospina ricopr\u00ec la carica di Presidente della \"Federaci\u00f3n Nacional de Cafeteros de Colombia\", il pi\u00f9 importante organo rappresentativo dei produttori di caff\u00e8 del Paese, sotto la sua presidenza esso divenne un importante centro di influenza politica nonch\u00e9 economica; per questo motivo Ospina venne da allora soprannominato \"Hombre de los Cafeteros\" (l'uomo dei produttori di caff\u00e8), volendo con ci\u00f2 indicare come la sua attivit\u00e0 di esponente politico e di maggior rappresentante dei \"Cafeteros\" fossero ormai strettamente intrecciate. Un esempio di questa commistione \u00e8 il progetto di legge presentato al Senato colombiano nel 1931 per l'istituzione della \"Caja Agraria\" (Cassa Rurale), che era stato precedentemente discusso e voluto dai \"Cafeteros\" colombiani.\nPresidente della Colombia.\nNonostante il Partito Conservatore Colombiano avesse scelto come candidato alla Presidenza per il 1946 Laureano G\u00f3mez Castro, il nome del Senatore Mariano Ospina venne fatto quando emerse la grave spaccatura creatasi all'interno del partito rivale dei conservatori, il Partito Liberale Colombiano, diviso tra due fazioni, l'una che sosteneva la candidatura di Jorge Eli\u00e9cer Gait\u00e1n, l'altra a sostegno di Gabriel Turbay. Con il preciso scopo di sfruttare questa difficolt\u00e0 in campo avversario, il Partito Conservatore Colombiano, a sole tre settimane dalle elezioni, cambi\u00f2 candidato in favore di Mariano Ospina, il quale sconfisse i suoi avversari liberali ottenendo il 40% delle preferenze in una elezione fortemente segnata dal forte astensionismo alle urne.\nMariano Ospina venne nominato Presidente della Colombia il 7 agosto 1946 e le sue prime due iniziative furono la creazione di un governo di coalizione insieme alla promozione dello sviluppo economico del suo Paese. Sotto la sua Presidenza la Colombia raggiunse l'apice delle sue esportazioni di caff\u00e8. Determinato a implementare le infrastrutture produttive colombiane si adoper\u00f2 per l'istituzione dell\"'Ecopetrol\" (Compagnia Petrolifera Nazionale), per la costruzione della pi\u00f9 importante acciaieria della Colombia, le \"Acerias Paz del R\u00edo\", l'istituzione della \"Flota Mercante Grancolombiana\" e della societ\u00e0 di telecomunicazioni \"Telef\u00f3nica Telecom\". Sua fu l'istituzione del Dipartimento del Lavoro e dell'\"Instituto de Seguros Sociales\" (Istituto per la Sicurezza Sociale), un ente governativo di previdenza sociale che aveva lo scopo di tutelare le classi impiegatizie del settore privato in caso di licenziamento o di malattia.\nLo scoppio della \"Violencia\".\nLa presidenza di Mariano Ospina vide anche il sorgere di gravi atti di violenza scatenati dall'acuirsi dello scontro tra i principali partiti politici del Paese, il Partito Conservatore ed il Partito Liberale, insieme al sorgente Partito Comunista Colombiano; questo periodo viene ricordato con il nome di \"La Violencia\" ed ebbe la durata di circa un decennio. Nel marzo 1948 Jorge Eli\u00e9cer Gait\u00e1n, esponente spicco della fazione progressista e populista del Partito Liberale divenne il leader indiscusso del Partito, e decise di ritirare gli esponenti liberali dal governo do coalizione voluto da Ospina. Tale decisione era in parte motivata dalle accuse di brogli elettorali organizzati dal Partito Conservatore per consentire l'ascesa al potere di Ospina durante le elezioni presidenziali del 1946, con la invalidazione, secondo i Liberali, di circa un milione e ottocentomila voti in favore dei candidati liberali.\nIn risposta al ritiro dei liberali dal governo di coalizione, Ospina form\u00f2 un nuovo governo interamente composto da esponenti del Partito Conservatore, scatenando violente proteste e dimostrazioni in tutto il Paese. La situazione precipit\u00f2 quando, in circostanze del tutto confuse, il leader del Partito Liberale venne assassinato il 9 aprile 1948 da un disoccupato di nome Juan Roa Sierra; Gait\u00e0n era in lizza per la seconda volta come candidato liberale alle elezioni presidenziali del 1950 dopo aver vinto le primarie del suo partito ed era forte di un largo consenso popolare, fattori che davano come probabile la sua nomina a prossimo Presidente della Colombia.\nL'assassinio di Gait\u00e0n provoc\u00f2 l'esplosione di violente manifestazioni e di disordini in tutto il territorio della capitale colombiana Bogot\u00e0, nota con il nome di \"Bogotazo\". Per affrontare la difficile emergenza Ospina cerc\u00f2 di creare un governo di unit\u00e0 nazionale, ma senza successo. Supportato dal Partito Conservatore egli intraprese una campagna di repressione contro le proteste liberali scatenatesi in tutto il paese. In tutta risposta il Partito Liberale si appell\u00f2 al Congresso colombiano per muovere pesanti accuse contro il Presidente Ospina il quale, prima che potesse essere mosso qualsiasi procedimento inquisitorio contro di lui, sciolse il Congresso e dichiar\u00f2 lo stato d'assedio il 9 novembre 1949 con lo scopo di ripristinare l'ordine costituito; quest'ultima decisione diede di fatto vita, fino al 1958, ad un periodo di dittatura civile e militare con la sospensione di tutti i diritti costituzionali.\nIl 7 agosto 1950, anche grazie al boicottaggio di protesta del Partito Liberale che non present\u00f2 alcun candidato, Laureano G\u00f3mez Castro, esponente dell'ala pi\u00f9 conservatrice del Partito Conservatore, venne eletto nuovo Presidente della Colombia. Dopo aver passato le consegne, Ospina usc\u00ec dalla scena politica per riemergere nel 1952 come esponente di spicco dell'ala moderata all'interno del Partito Conservatore, in opposizione alla fazione a sostegno di G\u00f2mez Castro. I due esponenti politici continuarono a fronteggiarsi sostenuti dai rispettivi sostenitori spaccando di fatto il Partito Conservatore fino a quando, appoggiando il colpo di Stato del generale Gustavo Rojas Pinilla che pose fine alla dittatura di G\u00f2mez Castro, Ospina non ebbe la meglio sul suo avversario. Il sostegno politico di Ospina al nuovo regime termin\u00f2 due anni dopo quando, in netto contrasto con le sue convinzioni moderate, la presidenza di Rojas Pinilla intraprese una direzione pi\u00f9 progressista. Dopo aver partecipato attivamente alla creazione del Frente Nacional, si ritir\u00f2 dalla vita politica nel 1962, lasciando come suo erede politico Misael Pastrana Borrero a capo dell'ala moderata che da allora prese nome di \"ospino-pastranista\". Mor\u00ec a Bogot\u00e0 all'et\u00e0 di 84 anni.\nFamiglia.\nIl 26 luglio 1926 spos\u00f2 a Medell\u00edn Bertha Hern\u00e1ndez, scrittrice ed attivista politica ed una delle prime donne ad entrare nel Senato della Colombia. I due ebbero cinque figli: Mariano, nato nel 1927, diventato a sua volta Senatore nella legislazione tra il 1970 ed il 1974; Rodrigo; Fernando (sposato con Olga Duque Palma, governatrice del Dipartimento di Huila); Gonzalo, economista presso la Universit\u00e0 di Harvard e Mar\u00eda nata nel 1949."}
{"id": "4359016", "revid": "57872", "url": "https://it.wikipedia.org/wiki?curid=4359016", "title": "Giovanni Agostino Giustiniani Campi", "text": "Biografia.\nNacque a Genova nel 1538 da una famiglia quella dei Campi che era originaria del ponente ligure. Inizi\u00f2 la sua carriera di abile commerciante presso la piccola Repubblica di Ragusa, in Dalmazia, dove fece le sue prime fortune economiche. Ritornato a Genova dopo lo scoppio della guerra civile tra le due nobilt\u00e0 genovesi vecchia e nuova, nel corso del 1576 fu estratto senatore della Repubblica; successivamente la personale carriera politica raggiunse stima con la nomina di governatore, prima, e di procuratore della Repubblica poi. Poco prima dell'elezione dogale fu tra i responsabili del Magistrato di Misericordia e del Magistrato degli Straordinari.\nLa sua elezione a doge il 27 novembre 1591, stando agli annali genovesi, non fu alquanto condivisa tra i rappresentanti del Gran Consiglio tanto che il neo doge Giovanni Agostino Giustiniani Campi venne eletto con un basso di numero di voti a suo favore. Tale impopolarit\u00e0 potrebbe derivare da diversi suoi contrasti passati con il Senato della Repubblica ai quali ben presto si aggiunse una sorta di situazione conflittuale con il neo arcivescovo di Genova monsignor Alessandro Centurione. C'\u00e8 da dire che, a mo' di scusante verso il doge Giustiniani Campi, che qualche anno dopo il prelato genovese fu allontanato da Genova per ordine papale di Clemente VIII per i suoi atteggiamenti discutibili dopo diverse proteste avviate dalla stessa Repubblica di Genova.\nIl mandato dogale - il trentatreesimo in successione biennale e il settantottesimo nella storia repubblicana - termin\u00f2 il 26 novembre del 1593 ed ebbe da parte dei supremi sindacatori, incaricati nel valutarne l'operato dopo il biennio, un giudizio pressoch\u00e9 negativo tanto che solamente nel 1598 fu nominato procuratore perpetuo (carica spettante agli ex dogi).\nRicopr\u00ec ancora diversi incarichi di stato fino alla morte sopraggiunta a Genova nel corso del 1613. La salma fu sepolta all'interno della chiesa di Santa Maria di Castello."}
{"id": "4359017", "revid": "110157", "url": "https://it.wikipedia.org/wiki?curid=4359017", "title": "Wda (fiume)", "text": "Il Wda \u00e8 un fiume che attraversa la Polonia, ha una lunghezza di 198 chilometri."}
{"id": "4359019", "revid": "99663168", "url": "https://it.wikipedia.org/wiki?curid=4359019", "title": "Colonia Elisa", "text": "Colonia Elisa \u00e8 una citt\u00e0 dell'Argentina, capoluogo del dipartimento di Sargento Cabral nella provincia del Chaco."}
{"id": "4359022", "revid": "830939", "url": "https://it.wikipedia.org/wiki?curid=4359022", "title": "Mariano Ospina Rodr\u00edguez", "text": "Nemico di Sim\u00f3n Bol\u00edvar, fu deputato della Repubblica della Nuova Granada dal 1846, presidente del congresso e presidente della repubblica dal 1857 al 1861."}
{"id": "4359023", "revid": "684805", "url": "https://it.wikipedia.org/wiki?curid=4359023", "title": "Lipasi ormono sensibile", "text": ""}
{"id": "4359027", "revid": "1345932", "url": "https://it.wikipedia.org/wiki?curid=4359027", "title": "Pierluigi Ciocca", "text": "Pierluigi Ciocca \u00e8 stato vicedirettore generale della Banca d'Italia dal 1995 al 2006.\n\u00c8 rientrato nella \"short list\" dei candidati a Governatore della Banca d'Italia, come possibile sostituto di Antonio Fazio alla fine del 2005, e quale possibile successore di Mario Draghi nel 2011 (\u201c\"sarebbe il candidato ideale, ma Berlusconi dir\u00e0 di no\"\u201d, fu il parere di Carlo Azeglio Ciampi).\nBiografia.\nNasce a Pescara da famiglia d'origine aquilana e frequenta a Chieti il liceo classico Gianbattista Vico. Si trasferisce ben presto a Roma dove si laurea in giurisprudenza alla Sapienza nel 1965, discutendo una tesi in Scienza delle finanze dal titolo \"Politica fiscale e inflazione\", sotto la supervisione del professore Cesare Cosciani. Effettua gli studi post-laurea in economia nel 1966 all'Istituto per gli studi e le ricerche economiche (ISRE).\nNel 1967 vince la borsa di studio della Fondazione Luigi Einaudi di Torino, di cui erano membri tra gli altri Piero Sraffa, Federico Caff\u00e8, Francesco Forte, Siro Lombardini e Franco Venturi. Nel biennio successivo \u00e8 al Balliol College dell'Universit\u00e0 di Oxford, accolto dall'economista ungherese Lord T. Balogh, dove studia sotto la supervisione di John Wright e Robin Matthews e partecipa a seminari tenuti da John Hicks, Roy Harrod, Robert Solow.\nDal 1970 \u00e8 sposato con Maria Campolunghi, docente universitario di Diritto Romano; hanno una figlia, Nicoletta. La sorella di Pierluigi, Donatella Ciocca, \u00e8 una stimata architetta. \nAttivit\u00e0 professionale.\nCiocca entra in Banca d'Italia nel 1967 lavorando inizialmente come economista al servizio studi nei settori econometrico, monetario, internazionale, strutturale. Dal 1982 al 1984 \u00e8 condirettore centrale, capo del servizio anticipazioni, sconti e compensazioni. Nel 1984 diventa membro del Consiglio di Amministrazione dell'Ufficio Italiano dei Cambi, carica che mantiene fino al 1995.\nDal gennaio 1985 al settembre 1988 \u00e8 funzionario generale della Banca d'Italia, dove dirige i Servizi rapporti con l'estero, Mercati monetario e finanziario, Rapporti col tesoro, anticipazioni sconti e compensazioni. Dall'ottobre 1988 al febbraio 1995 \u00e8 Direttore centrale per la ricerca economica nella Banca d'Italia, con compiti di consigliere economico del governatore e di supervisione del servizio studi e, dal 1993, anche dell'Ufficio ricerche storiche da lui promosso.\nNel febbraio 1995 viene nominato vice direttore generale della Banca d'Italia, carica che manterr\u00e0 fino al dicembre del 2006.\nDal maggio del 1997 all'agosto del 2002 ha rappresentato la Banca d'Italia nel Comitato per l'Euro presso il Ministero del Tesoro. Nei suoi quaranta anni in Banca d'Italia ha recato un apporto innovativo alla ricerca economica e giuridica, all'affinamento degli strumenti operativi della politica monetaria, al ridisegno del sistema finanziario italiano, alla presenza della Banca nelle sedi europee e della cooperazione internazionale.\nAttivit\u00e0 accademica.\nHa tenuto e tiene lezioni e conferenze in universit\u00e0 italiane e straniere, fra cui:"}
{"id": "4359031", "revid": "767487", "url": "https://it.wikipedia.org/wiki?curid=4359031", "title": "Drawa", "text": "Il Drawa \u00e8 un fiume che attraversa la Polonia, ha una lunghezza di 185,9 chilometri."}
{"id": "4359032", "revid": "767487", "url": "https://it.wikipedia.org/wiki?curid=4359032", "title": "Canadian Idol", "text": "Canadian Idol \u00e8 stato un talent-show canadese mandato in onda tra il 2003 ed il 2008."}
{"id": "4359034", "revid": "664238", "url": "https://it.wikipedia.org/wiki?curid=4359034", "title": "Ondata di freddo e nevicata del febbraio 2012", "text": ""}
{"id": "4359041", "revid": "2161085", "url": "https://it.wikipedia.org/wiki?curid=4359041", "title": "Emanuele Alberto Guerrieri di Mirafiori", "text": "Biografia.\nPartecip\u00f2 all'et\u00e0 di 15 anni (era il pi\u00f9 giovane ufficiale dell'esercito italiano) alla terza guerra d'indipendenza. Rosa, creata poi contessa di Mirafiori e di Fontanafredda da Vittorio Emanuele II, trasmise i titoli al figlio. Questi svolse attivit\u00e0 di produttore di vini e di altri prodotti agricoli, nei territori di Serralunga d'Alba e di Barolo. Fu presidente di associazioni di ex combattenti e sportive. In quanto figlio di Vittorio Emanuele II di Savoia, era fratellastro di Umberto I di Savoia, di Amedeo I di Spagna, di Oddone Eugenio Maria, di Maria Clotilde e di Maria Pia. Aveva una sola sorella, Vittoria, nata il 2 dicembre 1848.\nMatrimonio e discendenza.\nSpos\u00f2 nel 1872 Bianca Enrichetta de Larderel (una nipote di Francesco Giacomo de Larderel) dalla quale ebbe due figli:"}
{"id": "4359045", "revid": "830939", "url": "https://it.wikipedia.org/wiki?curid=4359045", "title": "Pedro Nel Ospina", "text": "Figlio di Mariano Ospina Rodr\u00edguez (presidente della Colombia dal 1857 al 1861) nacque nel palazzo presidenziale durante il mandato del padre, fu generale durante la Guerra dei mille giorni. Nel 1901 fu nominato Ministro della Guerra da Jos\u00e9 Manuel Marroqu\u00edn.\nIl presidente Carlos Eugenio Restrepo lo nomin\u00f2 ambasciatore negli Stati Uniti nel 1910, al rientro nel paese fu eletto al congresso e in seguito Governatore di Antioquia.\nFu presidente della Colombia dal 1922 al 1926."}
{"id": "4359052", "revid": "1603714", "url": "https://it.wikipedia.org/wiki?curid=4359052", "title": "Pittore dei Niobidi", "text": "Allievo del Pittore di Berlino e maestro di Polignoto, gli sono stati attribuiti circa 130 esemplari, prevalentemente di grandi dimensioni e soprattutto crateri a calice e a volute. Il vaso eponimo \u00e8 un cratere a calice proveniente da Orvieto e conservato al Louvre, datato intorno al 455 a.C., recante, sul lato secondario, il mito della strage dei Niobidi e, sul lato principale, Eracle, Atena e gli Argonauti (secondo una delle prime e diverse esegesi relative a questa scena) disposti su quinte di terreno ad altezza diversa, dove ulteriore accenno alla profondit\u00e0 del campo \u00e8 costituito dagli scudi posti in posizione scorciata, una composizione spaziale che la storiografia moderna ha posto all'origine della tradizione rappresentativa classica di derivazione polignotea.\nAttivit\u00e0.\nErnst Buschor aveva unito la fase giovanile del Pittore dei Niobidi con l'opera del Pittore di Altamura essendo il linguaggio figurativo e decorativo dei due artisti molto simile e probabilmente sviluppatosi all'interno dello stesso contesto formativo. Il Pittore dei Niobidi si distanzia tuttavia dal pi\u00f9 anziano collega per una gi\u00e0 piena classicit\u00e0 che si esplica a partire dai temi, di preferenza epici e tragici, fino ad una maggiore tensione rappresentativa.\nL'opera del Pittore dei Niobidi pu\u00f2 essere divisa in due fasi corrispondenti ai periodi precedente e successivo al cratere dei Niobidi. Ad una fase giovanile appartengono due crateri a volute, conservati a Bologna, con Ilioupersis e il cratere da Ruvo conservato a Napoli. Posteriore al cratere di Orvieto \u00e8 il cratere a calice di Ferrara, dove la rappresentazione \u00e8 disposta su due fregi che si spartiscono ugualmente la parete del vaso.\nIl cratere dei Niobidi.\nIl cratere dei Niobidi \u00e8 un cratere a calice proveniente da Orvieto e conservato a Parigi presso il museo del Louvre. Il vaso \u00e8 eponimo dell'autore, ovvero il nome dell'artista \u00e8 stato dato dagli studiosi in base alla raffigurazione presente su questo cratere. Su un lato sono rappresentati Artemide, Apollo e quattro Niobidi: tre maschi e una femmina. Artemide viene rappresentata con un arco e una freccia, Apollo, invece, ha un arco, una freccia, la lira e la corona d\u2019alloro. La scena si svolge all\u2019aperto e al centro campeggiano Artemide e Apollo. Secondo il mito Niobe si prese gioco di Latona, madre di Apollo e Artemide, che per vendicarsi manda i suoi figli a uccidere i figli di Niobe. Infatti sono raffigurati nell\u2019atto di saettare i figli di Niobe con le loro frecce. Sull\u2019altro lato sono rappresentati Eracle, Atena e gli Argonauti, disposti ad altezza diversa. Gli scudi, posti in posizione scorciata, evidenziano la profondit\u00e0 del campo. . La particolarit\u00e0 della scena \u00e8 per\u00f2 la sua sintassi e composizione. Le figure sono isolate sul fondo nero ricordando cos\u00ec una tecnica ripresa dal pittore Oltos e molto usata dal Pittore di Berlino, suo maestro. Nel pittore delle Niobidi per\u00f2 le figure sono raccordate da una sapiente distribuzione delle varie parti nel campo figurato. Inoltre per la prima volta si assiste alla presenza di linee del terreno, rocce su cui i protagonisti si pongono ed accenni di profondit\u00e0 con lo scorcio di oggetti quali gli scudi. Si assiste a una spazialit\u00e0 finora non presente nella decorazione vascolare. Sul lato opposto viene rappresentato il mito dei Niobidi, i figli di Niobe, colpiti dalle frecce di Apollo e di Artemide; i giovani cadono morti come punizione per la hybris della madre. Anche qui le figure sono disposte su quinte del terreno."}
{"id": "4359055", "revid": "287204", "url": "https://it.wikipedia.org/wiki?curid=4359055", "title": "Tancredi Tibaldi", "text": "Biografia.\nGiuseppe Tancredi Tibaldi, noto come Tancredi Tibaldi, nasce a Solero nel 1851.\nTibaldi \u00e8 l'unico storico valdostano laico del suo tempo. Scrive in un'epoca di grandi trasformazioni postunitarie che hanno un grande impatto locale: per esempio nel 1886 si rammarica della scomparsa graduale dei vitigni autoctoni e dell'abbandono della viticoltura. Studioso delle tradizioni, testimone dei cambiamenti della lingua e dei costumi in corso in Valle d'Aosta, raccoglie leggende e aneddoti; folclorista, descrive tra le altre cose l'usanza della Badoche di La Salle attraverso le vicende di un valligiano del Seicento in \"Ours Thibaut\" nel 1892.\nScrive biografie di personaggi illustri del suo tempo, come quella del 1897 del contemporaneo Innocenzo Manzetti, con uno stile colorito e talvolta storicamente poco rigoroso al limite del dilettantesco.\nOltre che scrittore \u00e8 cancelliere del Tribunale di Aosta ed \u00e8 giornalista. Diventa quindi sindaco di Saint-Denis e negli stessi anni, per varie vicende, si interessa al Castello di Cly, di cui formalizza l'acquisto della propriet\u00e0 per conto del comune intorno al 1900; da allora il maniero medievale risulta tra i beni immobili del comune.\nDi idee liberali e anticlericali, un'eccezione per la sua epoca, viene talvolta accusato di plagio ed \u00e8 spesso al centro di numerose polemiche: per esempio, \u00e8 accusato da Fran\u00e7ois-Gabriel Frutaz di privilegiare la lingua italiana rispetto al francese usato dalla popolazione, ancora sostanzialmente francofona, come confermerebbe il pamphlet di Tibaldi spesso del 1912 \"Il trionfo dell'\"Idioma gentile\" nella Valle d'Aosta: cimenti e schermaglie tra le lingue francese ed italiana\" e soprattutto la pubblicazione in italiano della prima opera di storia locale nel 1902.\nLa sua opera principale \u00e8 \"La regione d'Aosta attraverso i secoli\", che esce in 5 volumi distinti tra il 1900 e il 1916: proprio per l'impostazione artigianale e indipendente permette di chiarire alcuni aspetti tralasciati da opere storiografiche precedenti, con un occhio di riguardo per la cultura popolare e la vita quotidiana. Hanno discreto successo anche le sue raccolte di aneddoti e leggende, ristampate.\nMuore ad Aosta nel 1916."}
{"id": "4359057", "revid": "767487", "url": "https://it.wikipedia.org/wiki?curid=4359057", "title": "Gloria (film 1999)", "text": "Gloria \u00e8 un film statunitense del 1999 con Sharon Stone, diretto da Sidney Lumet e con musiche di Howard Shore; la pellicola costituisce un remake dell'omonimo di John Cassavetes del 1980.\nTrama.\nIl film, ambientato a New York, ha come protagonista Gloria, la quale \u00e8 appena uscita di galera dopo 3 anni.\nLa prima scena \u00e8 un omicidio; Sean, membro di una banda criminale capeggiata da Kevin, uccide Jack, assunto da poco come contabile, colpevole di aver fatto una copia su \"floppy disk\" dei dati di tutte le transazioni finanziarie illecite della banda con i nomi dei malavitosi coinvolti; avendo compiuto l'omicidio in casa di Jack (nel tentativo di recuperare il \"floppy disk\"), Sean elimina anche la suocera Maria, la moglie Angela e la loro figlia Luz. Solo il figlio minore Nicky, di sette anni, riesce a scappare col \"floppy disk\" affidatogli dal padre, ma viene catturato e portato nel covo dell'organizzazione da Terry, altro amico di Kevin.\nNel nascondiglio arriva Gloria (il covo \u00e8 il suo vecchio appartamento), che faceva parte anche lei della gang prima dell'arresto. Dall'incontro tra Kevin e Gloria si viene a conoscenza dell'antefatto; Kevin tre anni prima sarebbe dovuto finire in prigione, ma essendo il fidanzato di Gloria, e avendole promesso molti soldi per cominciare una nuova vita, era riuscito a convincerla ad andare in prigione al suo posto. Ora che \u00e8 fuori di prigione, Gloria vuole quei soldi per poter iniziare una vita nuova, ma Kevin, che intende tenerla con lui, rifiuta di darglieli. Gloria, arrabbiata con Kevin per il suo rifiuto, sta per andarsene ma, sentendo che la banda intende uccidere il piccolo Nicky, riesce a portarlo fuori dal nascondiglio e ruba una pistola a Terry.\nA questo punto i due devono sfuggire a Kevin e ai suoi uomini; Gloria intende andare a Miami, dove deve sostenere l'udienza finale prima di essere completamente in libert\u00e0 (ora \u00e8 in libert\u00e0 vigilata), ma prima riaccompagna Nicky a casa. Il palazzo, per\u00f2, \u00e8 stato sigillato dalla polizia e i due protagonisti se ne vanno senza aver ancora scoperto la sorte della famiglia di Nicky. Il piccolo si fa portare allora da un suo zio, ma questi \u00e8 gi\u00e0 stato ucciso dal gruppo di Kevin. Non sapendo dove andare, Gloria chiede ospitalit\u00e0 alla sorella Brenda, che per\u00f2 la caccia temendo Kevin e la costringe ad andare in albergo. Nell'hotel i due apprendono dal notiziario televisivo dello sterminio della famiglia di Nicky.\nQuando stanno per lasciare l'albergo vedono che fuori c'\u00e8 Zach, anche lui membro della banda criminale, ad attenderli; Gloria e Nicky cercano allora di uscire dal garage, ma qui trovano Sean. Gloria, avendo ancora la pistola di Terry, riesce a impossessarsi della macchina di Sean, ma lui cerca di ostacolare la fuga aggrappandosi al finestrino della macchina, rimanendo poi ucciso nell'urto con un'altra vettura. Una volta usciti dal garage i due protagonisti devono sfuggire per strada a Zach, il quale muore in un incidente che si crea. Gloria e Nicky si rifugiano poi in una chiesa, dove lei riesce a ottenere dal prete, dopo avergli spiegato la situazione, l'affido di Nicky a una scuola gestita da religiosi fuori New York. Usciti dalla chiesa, tuttavia, i due devono fuggire dagli uomini di Kevin che sono riusciti a trovarli e Nicky viene catturato da Terry.\nDisperata, Gloria chiede consiglio a Diane, una sua amica ben inserita in un giro di escort. Diane le suggerisce di chiedere aiuto al vecchio Ruby; Ruby \u00e8 una vecchia fiamma di Gloria e conosce molto bene Kevin, essendo stato il suo mentore ed essendo per lui (dal punto di vista affettivo e criminale) una sorta di \"padrino\". Gloria offre un compromesso a Ruby: lei ridar\u00e0 il dischetto, che ha infilato in borsa prima che Nicky fosse catturato, a Kevin in cambio del bambino. Ruby, provando affetto per Gloria ed essendo anche lui interessato a riprendersi il \"floppy disk\" (in quanto il suo nome \u00e8 nel disco), accetta e organizza un incontro tra Kevin e Gloria; Kevin, non potendo disubbidire a Ruby in quanto \u00e8 pi\u00f9 in alto di lui nella gerarchia malavitosa, \u00e8 costretto a prendere il \"floppy disk\" lasciando andare Gloria e il bambino.\nGloria pu\u00f2 finalmente portare Nicky al collegio fuori citt\u00e0, ma entrambi faticano a lasciarsi, visto il legame creatosi tra loro. Gloria sta per andarsene, per\u00f2, vedendo ormai Nicky come un figlio, torna indietro e gli chiede se vuole andare via con lei, e Nicky accetta ben contento. I due se ne vanno di nascosto e infine prendono l'aereo per Miami pronti a iniziare una nuova vita insieme.\nColonna sonora.\nLa colonna sonora del film \u00e8 stata realizzata da Howard Shore.\nAccoglienza.\nCritica.\nIl film \u00e8 un \"cigolante poliziesco con tendenze al mel\u00f2, diretto con stanco mestiere dal veterano Sidney Lumet, che ricicla lo splendido film omonimo di John Cassavetes (1980). Sharon Stone \u00e8 la seducente protagonista in perenne minigonna, che al volante darebbe la paga a Schumacher. \u00c8 lecito per\u00f2 dubitare di una ruvida pupa del gangster pronta a trasformarsi in tenera madre per il simpatico gianduiotto.\""}
{"id": "4359059", "revid": "282094", "url": "https://it.wikipedia.org/wiki?curid=4359059", "title": "Andrej \u017deljabov", "text": ""}
{"id": "4359074", "revid": "921573", "url": "https://it.wikipedia.org/wiki?curid=4359074", "title": "Eugenio Bertuetti", "text": "Biografia.\nDopo essersi trasferito a Torino nel 1914 per frequentare il Politecnico si dedica per\u00f2 al giornalismo diventando nel 1922 direttore de Il Maglio e dal 1924 vicedirettore del quotidiano piemontese Il Regno.\nDal 1939 al 1943, dopo essere stato vice direttore di Ermanno Amicucci alla Gazzetta del Popolo di Torino, passa alla direzione dello stesso quotidiano. Con la caduta del fascismo rassegn\u00f2 le dimissioni trasferendosi nella natia Sopraponte sul lago di Garda. \nEugenio Bertuetti ha scritto tre commedie con Sergio Pugliese: \"Re Aroldo\" (1938), \"Il velo bianco\" (1939), e \"Scritto sull'acqua\" (1940). Nel 1947 pubblic\u00f2 il libro di racconti\" Miele Amaro\" e dal 1949 al 1964 diresse la rivista letteraria \"Lo Smerald\", edita dalla casa farmaceutica Sigurt\u00e0.\nDal 1953 al 1960 ha diretto il settimanale Radiocorriere TV, svolgendo anche l'attivit\u00e0 di consulente RAI.\nVita privata.\nSi spos\u00f2 nel 1954 con Julie (Giulia) Gino vedova di Giovanni Garbarino e originaria di Nizza Monferrato. Dopo il lungo soggiorno torinese il Bertuetti ritorn\u00f2 nella casa di famiglia di Sovraponte, vicino a Gavardo."}
{"id": "4359077", "revid": "767487", "url": "https://it.wikipedia.org/wiki?curid=4359077", "title": "Tornei di tennis femminili nel 1907", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4359087", "revid": "767487", "url": "https://it.wikipedia.org/wiki?curid=4359087", "title": "Pedro Murilla Fuentes", "text": "Carriera.\nHa guidato il alle Olimpiadi di Monaco 1972."}
{"id": "4359093", "revid": "1869172", "url": "https://it.wikipedia.org/wiki?curid=4359093", "title": "Tornei di tennis femminili nel 1906", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nNovembre.\n\"Nessun evento\""}
{"id": "4359095", "revid": "647919", "url": "https://it.wikipedia.org/wiki?curid=4359095", "title": "Mishpatim", "text": ""}
{"id": "4359097", "revid": "767487", "url": "https://it.wikipedia.org/wiki?curid=4359097", "title": "Tornei di tennis femminili nel 1905", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: gli Australasian Championships, il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nNovembre.\n\"Nessun evento\""}
{"id": "4359104", "revid": "767487", "url": "https://it.wikipedia.org/wiki?curid=4359104", "title": "Tornei di tennis femminili nel 1904", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4359115", "revid": "767487", "url": "https://it.wikipedia.org/wiki?curid=4359115", "title": "Tornei di tennis femminili nel 1903", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4359116", "revid": "37401", "url": "https://it.wikipedia.org/wiki?curid=4359116", "title": "Citazione (informatica)", "text": ""}
{"id": "4359119", "revid": "55304370", "url": "https://it.wikipedia.org/wiki?curid=4359119", "title": "Suad Sbai", "text": ""}
{"id": "4359121", "revid": "767487", "url": "https://it.wikipedia.org/wiki?curid=4359121", "title": "Tornei di tennis femminili nel 1902", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4359126", "revid": "1573940", "url": "https://it.wikipedia.org/wiki?curid=4359126", "title": "Falsistrellus affinis", "text": "Falsistrellus affinis () \u00e8 un pipistrello della famiglia dei Vespertilionidi diffuso in Asia orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 43 e 51\u00a0mm, la lunghezza dell'avambraccio tra 38,4 e 41,4\u00a0mm, la lunghezza della coda tra 30 e 41\u00a0mm, la lunghezza del piede tra 7 e 8\u00a0mm, la lunghezza delle orecchie tra 12 e 15\u00a0mm.\nAspetto.\nLa pelliccia \u00e8 lunga e soffice. Le parti dorsali sono marroni, con la punta dei peli grigia, che donano un aspetto generale brizzolato, mentre le parti ventrali sono bianco-grigiastre. Il muso \u00e8 lungo e sottile. Le orecchie sono larghe ed arrotondate, mentre il trago \u00e8 largo ed appuntito. L'estremit\u00e0 della lunga coda fuoriesce leggermente dall'ampio uropatagio.\nBiologia.\nComportamento.\nSi rifugia in piccoli gruppi di 5-6 individui nelle soffitte delle case, nei crepacci e nelle cavit\u00e0 degli alberi vicino alle abitazioni.\nAlimentazione.\nSi nutre di piccoli insetti.\nDistribuzione e habitat.\nQuesta specie \u00e8 diffusa negli stati indiani del Kerala, Maharashtra, Tamil Nadu, Uttarakhand, West Bengal; nel Nepal centrale, Sri Lanka, nelle province cinesi dello Xizang, Yunnan e Guangxi e nello Myanmar orientale.\nVive fino a 2.000 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"F.affinis\" come specie a rischio minimo (LC)."}
{"id": "4359130", "revid": "767487", "url": "https://it.wikipedia.org/wiki?curid=4359130", "title": "Tornei di tennis femminili nel 1901", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4359132", "revid": "1573940", "url": "https://it.wikipedia.org/wiki?curid=4359132", "title": "Falsistrellus mackenziei", "text": "Falsistrellus mackenziei () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 55 e 66\u00a0mm, la lunghezza dell'avambraccio tra 48 e 54\u00a0mm, la lunghezza della coda tra 40 e 53\u00a0mm, la lunghezza delle orecchie tra 14 e 18\u00a0mm e un peso fino a 26\u00a0g.\nAspetto.\nIl corpo \u00e8 robusto. Le parti dorsali sono color ruggine, mentre le parti ventrali sono color cannella. Il muso davanti alle orecchie \u00e8 privo di peli ed \u00e8 marrone chiaro. Le ali, le labbra, gli avambracci e i piedi sono nerastri. Le orecchie sono lunghe, strette e con la punta arrotondata. Un incavo \u00e8 presente nella parte superiore del bordo posteriore. Il colore \u00e8 marrone chiaro. Il trago \u00e8 lungo, sottile e curvato in avanti. La coda \u00e8 lunga e inclusa nell'ampio uropatagio.\nBiologia.\nComportamento.\nSi rifugia in gruppi fino a 30 individui nelle cavit\u00e0 degli alberi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nell'Australia occidentale sud-occidentale.\nVive nelle foreste umide mature.\nStato di conservazione.\nLa IUCN Red List, considerato l'areale limitato e il declino nell'estensione e nella qualit\u00e0 del proprio habitat, classifica \"F.mackenziei\" come specie prossima alla minaccia (NT)."}
{"id": "4359141", "revid": "1444345", "url": "https://it.wikipedia.org/wiki?curid=4359141", "title": "La scoperta dell'alba", "text": ""}
{"id": "4359142", "revid": "22475", "url": "https://it.wikipedia.org/wiki?curid=4359142", "title": "Falsistrellus mordax", "text": "Falsistrellus mordax () \u00e8 un pipistrello della famiglia dei Vespertilionidi endemico dell'isola di Giava.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 47 e 56\u00a0mm, la lunghezza dell'avambraccio tra 40 e 42\u00a0mm, la lunghezza della coda tra 37 e 42\u00a0mm, la lunghezza del piede tra 6 e 9\u00a0mm e la lunghezza delle orecchie tra 14 e 16\u00a0mm.\nAspetto.\nLe parti dorsali sono color ruggine, mentre le parti ventrali sono bruno-nerastre. Le punte dei peli sono ovunque pi\u00f9 chiare, donando alla pelliccia un aspetto brizzolato. La groppa \u00e8 pi\u00f9 giallo-brunastra. Le orecchie sono lunghe, strette e ben separate tra loro. Il trago \u00e8 di medie proporzioni. Le membrane alari sono attaccate posteriormente alla base delle dita dei piedi. La coda \u00e8 lunga e si estende oltre l'uropatagio. La cartilagine terminale del quarto dito della mano si divide in due a formare una T.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 endemica dell'isola di Giava. Il suo inserimento nella fauna cinese \u00e8 un errore.\nVive nelle foreste primarie. \nStato di conservazione.\nLa IUCN Red List, considerato che ci sono poche notizie circa il suo areale, la popolazione, l'ecologia e le eventuali minacce, classifica \"F.mordax\" come specie con dati insufficienti (DD)."}
{"id": "4359143", "revid": "1573940", "url": "https://it.wikipedia.org/wiki?curid=4359143", "title": "Falsistrellus petersi", "text": "Falsistrellus petersi () \u00e8 un pipistrello della famiglia dei Vespertilionidi diffuso nell'Asia sud-orientale.\nDescrizione.\nDimensioni.\nPipistrello di piccole dimensioni, con la lunghezza totale tra 88 e 95\u00a0mm, la lunghezza dell'avambraccio tra 38 e 40\u00a0mm, la lunghezza della coda tra 32 e 39\u00a0mm, la lunghezza del piede tra 8 e 9\u00a0mm, la lunghezza delle orecchie tra 14 e 16\u00a0mm e un peso fino a 9\u00a0g.\nAspetto.\nLa pelliccia \u00e8 lunga ed arruffata. Le parti dorsali sono bruno-nerastre, con le punte dei peli bruno-grigiastre chiare, che donano un aspetto generale brizzolato, mentre le parti ventrali e la testa sono marroni ed hanno i peli pi\u00f9 corti. Il muso \u00e8 grigio scuro, lungo e sottile. Le orecchie sono scure, larghe, triangolari, ben separate tra loro e con l'estremit\u00e0 arrotondata. Il trago \u00e8 corto, largo e con la punta arrotondata. La coda \u00e8 lunga ed inclusa completamente nell'ampio uropatagio.\nBiologia.\nComportamento.\nSono stati osservati piccoli gruppi rifugiarsi sotto i cornicioni di un'abitazione isolata nella foresta montana nello stato di Sabah, nel Borneo settentrionale.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Borneo, Sulawesi; Buru e Ambon nelle Isole Molucche; Luzon e Mindanao nelle Filippine.\nStato di conservazione.\nLa IUCN Red List, considerato che ci sono poche osservazioni diffuse in un areale molto esteso, in cui l'habitat \u00e8 in declino, classifica \"F.petersi\" come specie con dati insufficienti (DD)."}
{"id": "4359145", "revid": "1573940", "url": "https://it.wikipedia.org/wiki?curid=4359145", "title": "Copsychus albospecularis", "text": "Il merlo gazza del Madagascar (Copsychus albospecularis ()) \u00e8 un uccello della famiglia Muscicapidae, endemico del Madagascar.\nTassonomia.\nIl merlo del Madagascar fa parte della famiglia pettirosso di Seychelles e del pettirosso di Oriental, e pu\u00f2 formare una superspecie con loro. La specie \u00e8 endemica del Madagascar, dove si trova in tutta l'isola. La sua distribuzione \u00e8 talvolta sparsa in quanto occupa una vasta gamma di habitat e pu\u00f2 essere molto comune o abbastanza rara a seconda di ci\u00f2. Sono state descritte tre sottospecie, la sottospecie nominata, dal nord-est del Madagascar, \"C. a. inexpectatus\", dal Madagascar orientale e sudorientale e da \"C. a. pica\", che occupa il resto del paese. Vi \u00e8 tuttavia una considerevole sovrapposizione tra la sottospecie e i confini esatti tra la sottospecie non sono chiari.\nDescrizione.\nIl merlo del Madagascar misura 18 cm di lunghezza e pesa . Il piumaggio varia in base al sesso; il maschio della sottospecie nominata ha piumaggio tutto nero con una toppa bianca sulla spalla e la femmina ha una corona, una schiena e una coda grigio-marrone, un petto e una gola grigi e ali e groppa ruvide. I maschi delle altre sottospecie hanno pi\u00f9 bianco delle ali e un addome bianco, la femmina di \"C. a. la pica\" \u00e8 molto pi\u00f9 chiara nel complesso.\nDistribuzione e habitat.\nQuesti uccelli occupano la maggior parte degli habitat disponibili sull'isola, dalla macchia alla foresta secca dei monsoni, dalla foresta pluviale umida, dal bosco, dalle foreste di mangrovie, dalla crescita secondaria e da una variet\u00e0 di terreni agricoli tra cui giardini, banane, caff\u00e8 ed piantagioni di eucalipti . Si possono avvistare dal livello del mare a 1800 m.\nComportamento.\nDieta e alimentazione.\nQuesta specie si nutre di insetti, tra cui scarafaggi e cavallette, nonch\u00e9 ragni, lombrichi, piccole lucertole e anfibi, oltre che di bacche. Foraggiano vicino al suolo e mostrano una certa differenziazione di nicchia tra i sessi, con le femmine che si nutrono pi\u00f9 regolarmente sul terreno e i maschi che si nutrono pi\u00f9 in alto nel sottobosco. A volte si uniscono anche a stormi foraggeri di specie miste. \nAllevamento.\nI merli del Madagascar sono territoriali, con coppie che difendono territori di dimensioni variabili a seconda del tipo di habitat. I territori nella foresta pluviale pesante o nella foresta montana umida sono pi\u00f9 piccoli di quelli nella macchia. Il nido \u00e8 una coppa fatta di erbe, gambi di foglie e fiancheggiata da radici, pelle di serpente e pelo di lemuri o bovini. Il nido \u00e8 posto in cavit\u00e0 nelle pareti, nelle cavit\u00e0 dei monconi o nella fitta vegetazione. Una dimensione media della frizione \u00e8 di tre uova (l'intervallo va da due a cinque) e queste vengono incubate per circa 13 giorni. Entrambi i genitori danno da mangiare ai pulcini nel nido per 17 giorni, e i giovani continuano ad essere nutriti fuori dal nido per almeno altri sei giorni. I pulcini possono associarsi con i loro genitori in piccoli stormi per almeno 18 giorni dopo l'invio. Questa specie \u00e8 spesso colpita dal predatore sparviero del Madagascar. "}
{"id": "4359146", "revid": "767487", "url": "https://it.wikipedia.org/wiki?curid=4359146", "title": "Tornei di tennis femminili nel 1900", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4359148", "revid": "155634", "url": "https://it.wikipedia.org/wiki?curid=4359148", "title": "Polska Liga Siatk\u00f3wki 2012-2013", "text": "La Polska Liga Siatk\u00f3wki 2012-2013 si \u00e8 svolta dal 29 settembre: al torneo hanno partecipato 12 squadre di club polacche e la vittoria finale \u00e8 andata per la sesta volta, la seconda consecutiva, all'Asseco Resovia.\nRegolamento.\nLa competizione prevede che le dieci squadre partecipanti si affrontano in gare di andata e ritorno. Al termine della stagione regolare le prime otto squadre si qualificano per i play-off scudetto; non sono previste retrocessioni."}
{"id": "4359150", "revid": "1573940", "url": "https://it.wikipedia.org/wiki?curid=4359150", "title": "Falsistrellus tasmaniensis", "text": "Falsistrellus tasmaniensis () \u00e8 un pipistrello della famiglia dei Vespertilionidi diffuso in Australia.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 55 e 70\u00a0mm, la lunghezza dell'avambraccio tra 48 e 54\u00a0mm, la lunghezza della coda tra 40 e 51\u00a0mm, la lunghezza delle orecchie tra 14 e 19\u00a0mm e un peso fino a 26\u00a0g.\nAspetto.\nIl corpo \u00e8 robusto. Le parti dorsali sono bruno-rossastre, mentre le parti ventrali sono pi\u00f9 chiare. Il muso davanti alle orecchie \u00e8 privo di peli ed \u00e8 marrone chiaro. Le ali, le labbra, gli avambracci e i piedi sono nerastri. Le orecchie sono marroni chiare, lunghe, strette, con l'estremit\u00e0 arrotondata e un incavo a circa met\u00e0 del bordo posteriore. Il trago \u00e8 lungo, sottile e curvato in avanti. La coda \u00e8 lunga e inclusa completamente nell'ampio uropatagio.\nBiologia.\nComportamento.\nSi rifugia in cavit\u00e0 di alberi di Eucalipto e negli edifici.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Queensland sud-orientale, Nuovo Galles del Sud orientale, stato di Victoria, Australia meridionale sud-orientale e sull'isola di Tasmania.\nvive nelle foreste umide e mature fino a 1.500 metri di altitudine.\nStato di conservazione.\nLa IUCN Red List, considerato il vasto areale, la popolazione probabilmente numerosa e la presenza in diverse aree protette, classifica \"F.tasmaniensis\" come specie a rischio minimo (LC)."}
{"id": "4359151", "revid": "55304855", "url": "https://it.wikipedia.org/wiki?curid=4359151", "title": "Constructio ad sensum", "text": ""}
{"id": "4359152", "revid": "837365", "url": "https://it.wikipedia.org/wiki?curid=4359152", "title": "Robyn Rihanna Fenty", "text": ""}
{"id": "4359153", "revid": "767487", "url": "https://it.wikipedia.org/wiki?curid=4359153", "title": "Tornei di tennis femminili nel 1899", "text": "Prima della nascita del WTA Tour, ossia l'apertura alle tenniste professioniste dei tornei che prima di quell'anno erano riservati alle tenniste dilettanti, tutti gli eventi pi\u00f9 importanti erano amatoriali, tra questi c'erano i tornei del Grande Slam: il Campionato francese di tennis, il Torneo di Wimbledon e gli U.S. National Championships.\nGennaio.\n\"Nessun evento\"\nFebbraio.\n\"Nessun evento\"\nMarzo.\n\"Nessun evento\"\nAprile.\n\"Nessun evento\"\nMaggio.\n\"Nessun evento\"\nLuglio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\""}
{"id": "4359158", "revid": "87270", "url": "https://it.wikipedia.org/wiki?curid=4359158", "title": "Claudio Morandini", "text": "Biografia.\n\u00c8 insegnante di Lettere e di Latino presso il liceo scientifico \"\u00c9douard B\u00e9rard\" di Aosta. \nSi \u00e8 inizialmente dedicato alla scrittura di commedie per la radio e il teatro, per poi lavorare sul racconto breve e, in seguito, sul romanzo.\nIl romanzo \"Rapsodia su un solo tema. Colloqui con Rafail Dvoinikov\" (Manni, 2010) \u00e8 stato tradotto in lingua Esperanto. \nCon il suo libro \"A gran giornate\" \u00e8 entrato nella selezione libri del mese di settembre 2012 delle librerie La Feltrinelli, nella cinquina dei finalisti della seconda edizione del premio letterario \"Il Paradiso degli Orchi\", sempre nel 2012, ed \u00e8 risultato vincitore della prima edizione del premio letterario \"Citt\u00e0 di Trebisacce\", promosso nel 2013 dall'Istituto Culturale della Calabria \"Il Musagete\".\nCon il romanzo \"Neve, cane, piede\" si \u00e8 aggiudicato la XXIX edizione del \"Premio Procida-Isola di Arturo-Elsa Morante\", nella sezione Narrativa. A seguito dell'iniziativa \"Modus Legendi\", il libro ha raggiunto la quinta posizione nella classifica della narrativa italiana e la settima posizione in quella generale dei libri pi\u00f9 venduti. A marzo 2017 il romanzo \u00e8 uscito in Francia, a novembre dello stesso anno in Cile, a gennaio 2018 in Turchia, a inizio 2020 nel Regno Unito (la cui traduzione si \u00e8 aggiudicata il Peirene Stevns Translation Prize) e in seguito in altri Paesi.\nIl romanzo \"Le pietre\" (2017) \u00e8 tradotto in Francia (dove \u00e8 selezionato al Prix Litt\u00e9raire Marco Polo Venise e al Prix Hors Champ ) e in Turchia. L'opera, nel luglio 2021, \u00e8 stata distribuita nel circuito delle edicole in allegato alle testate del Gruppo Editoriale GEDI, nella collana \"Storie di montagna\".\nA settembre 2018 \u00e8 uscito per Adriano Salani Editore il suo primo romanzo per ragazzi, \"Le maschere di Pocacosa\", nella collana promossa dal CAI, che \u00e8 stato selezionato per il concorso delle scuole secondarie di primo grado \"La pagina che non c'era\".\nA giugno 2019 va in libreria il suo romanzo \"Gli oscillanti\", che d\u00e0 avvio al suo percorso con la casa editrice Bompiani.\nNel giugno del 2021 l'editore Bompiani pubblica nella nuova collana \"Le finestre\" un'edizione rivista e ampliata di nuovi capitoli di \"Neve, cane, piede\".\nA ottobre del 2021, l'edizione tascabile francese di \"Neve, cane, piede\", ripubblicata a inizio anno da \u00c9ditions Anacharsis e tradotta sempre da Laura Brignon, vince il \"Prix Lire en Poche de litt\u00e9rature traduite\".\nPremi e riconoscimenti.\nPer \"A gran giornate\":\nPer \"Neve, cane, piede\":\nPer \"Le maschere di Pocacosa\":\nPer \"Snow, dog, foot\" (traduzione inglese di \"Neve, cane, piede\"):\nPer \"Les Pierres\" (traduzione francese de \"Le pietre\"):\nPer \"Le chien, la neige, un pied\" (traduzione francese di \"Neve, cane, piede\")"}
{"id": "4359163", "revid": "767487", "url": "https://it.wikipedia.org/wiki?curid=4359163", "title": "La scoperta dell'alba (film)", "text": "La scoperta dell'alba \u00e8 un film del 2013 scritto, diretto e interpretato da Susanna Nicchiarelli, al secondo film dopo \"Cosmonauta\". Il film \u00e8 un riadattamento cinematografico dell'omonimo romanzo di Walter Veltroni.\nTrama.\nIl film si apre con l'assassinio nel 1981 a Roma di Mario Tessandori, ad opera di due brigatisti. Colpito da sette colpi di pistola nel cortile affollato dell'universit\u00e0 in cui insegnava, muore tra le braccia dell'amico e collega Lucio Astengo, il quale, poco dopo, scompare nel nulla, secondo alcuni sequestrato dalle Brigate Rosse.\nTrent'anni dopo, Caterina e Barbara Astengo, le figlie ormai cresciute (all'et\u00e0 della scomparsa del padre avevano sei e dodici anni) di Lucio, decidono di vendere la casa al mare, ormai da anni in disuso. L'unica cosa che sembra essere rimasta senza segni di usura dovuti al tempo \u00e8 un telefono; Caterina decide di sollevare la cornetta e il telefono d\u00e0 il segnale libero, per scherzo decide, allora, di comporre il numero della casa in cui avevano vissuto la loro infanzia e incredibilmente dall'altro capo trover\u00e0 se stessa da piccola indietro nel tempo proprio di trent'anni, nel 1981 prima della scomparsa del padre.\nTenter\u00e0 di convincere la sua controparte dall'altra parte del telefono ad evitare che il padre le lasci andare a mare da sole il giorno in cui avviene l'omicidio di Tessandori. Viene allora nascosta la borsa del padre che per\u00f2 si adira violentemente e, quindi, le viene restituita.\nCaterina allora inizia ad indagare e prima cerca di contattare l'amante del padre, Marianna Dell'Acqua, che intanto \u00e8 in carcere per il suo trascorso di brigatista, e poi va a cercare la borsa del padre, che sua sorella aveva nascosto. Viene quindi a sapere che il padre progettava di fuggire in Argentina con un passaporto falso e la sua ex-amante le conferma che il padre \u00e8 vivo ma lei non ha tracce ma soprattutto che la fuga era organizzata perch\u00e9 anche il padre era un brigatista e il mandante dell'omicidio di Mario Tessandori.\nQuindi Caterina fa la sua ultima telefonata e avverte la sua controparte di prendere la borsa del padre e di consegnarla alla madre al fine di farle scoprire la verit\u00e0 anche sull'amante di cui le due piccole sanno tutto ma non hanno mai rivelato l'identit\u00e0."}
{"id": "4359164", "revid": "1573940", "url": "https://it.wikipedia.org/wiki?curid=4359164", "title": "Monticola imerina", "text": "Il codirossone litoraneo (Monticola imerina ()) \u00e8 un uccello della famiglia Muscicapidae, endemico del Madagascar.\nDistribuzione e habitat.\nL'areale del codirossone litoraneo \u00e8 circoscritto alle aree costiere del Madagascar meridionale, dal fiume Onilahy a ovest sino al Lago Anony a est.\nPredilige aree con cespugli di \"Euphorbia\" su suoli sabbiosi, dal livello del mare a 200\u00a0m di altitudine."}
{"id": "4359169", "revid": "1442080", "url": "https://it.wikipedia.org/wiki?curid=4359169", "title": "Heineken Open 2013 - Doppio", "text": "Il doppio dell'Heineken Open 2013 \u00e8 stato un torneo di tennis facente parte dell'ATP World Tour 2013.\nOliver Marach e Alexander Peya erano i detentori del titolo ma Peya ha deciso di non prendere parte alla oompetizione cos\u00ec Marach ha giocato con Daniele Bracciali. La coppia \u00e8 stata sconfitta da Jerzy Janowicz e Albert Ramos al primo turno.\nColin Fleming e Bruno Soares hanno sconfitto in finale Johan Brunstr\u00f6m e Frederik Nielsen per 7-61, 7-62."}
{"id": "4359173", "revid": "110157", "url": "https://it.wikipedia.org/wiki?curid=4359173", "title": "La scoperta dell'alba (romanzo)", "text": "La scoperta dell'alba \u00e8 un romanzo scritto da Walter Veltroni e pubblicato da Rizzoli nel 2006. L'edizione inglese (\"The Discovery of Dawn\", 2008) \u00e8 stata tradotta da Douglas Hofstadter. \nDal romanzo \u00e8 stato tratto l'omonimo film del 2012, diretto e interpretato da Susanna Nicchiarelli. "}
{"id": "4359191", "revid": "37401", "url": "https://it.wikipedia.org/wiki?curid=4359191", "title": "Cursus (letteratura)", "text": "Il cursus \u00e8 un accorgimento retorico, utilizzato in prosa, che ha lo scopo di conferire un particolare ritmo alla parte desinenziale di una frase e di conseguenza una maggiore efficacia comunicativa."}
{"id": "4359202", "revid": "1573940", "url": "https://it.wikipedia.org/wiki?curid=4359202", "title": "Saxicola sibilla", "text": "Il saltimpalo del Madagascar (Saxicola sibilla ()) \u00e8 un uccello della famiglia Muscicapidae, endemico del Madagascar.\nTassonomia.\nConsiderato in passato come sottospecie del saltimpalo africano (\"Saxicola torquatus sibilla\"), \u00e8 stato recentemente elevato al rango di specie a s\u00e9 stante."}
{"id": "4359207", "revid": "198277", "url": "https://it.wikipedia.org/wiki?curid=4359207", "title": "Associazione Sportiva Dilettantistica Perugia Calcio 2010-2011", "text": "Questa voce raccoglie le informazioni riguardanti lAssociazione Sportiva Dilettantistica Perugia Calcio nelle competizioni ufficiali della stagione 2010-2011.\nStagione.\nA seguito del fallimento del \"Perugia Calcio\" di Leonardo Covarelli avvenuto al termine della stagione 2009-2010 e della conseguente mancata iscrizione del club al campionato di Lega Pro Prima Divisione, nell'estate del 2010 il calcio perugino \u00e8 costretto a ricominciare dai dilettanti. Il 12 luglio, l'imprenditore petrolifero Roberto Damaschi e i soci Pompeo Farchioni, Adriano Moschini e Giuseppe Rossi danno vita alla nuova \"Associazione Sportiva Dilettantistica Perugia Calcio\", che con alla presidenza lo stesso Damaschi viene ammessa in soprannumero alla Serie D. La panchina \u00e8 affidata a Pierfrancesco Battistini, allenatore proveniente dal , club da cui arriva anche il direttore sportivo Alvaro Arcipreti; l'ex grifone Walter Novellino \u00e8 invece, nei primi mesi, consulente tecnico di Damaschi per la creazione della nuova societ\u00e0. La rosa dei giocatori vede il ritorno di Roberto Goretti, prodotto del settore giovanile biancorosso negli anni 1990, che sceglie di chiudere la carriera nella sua citt\u00e0 natale.\nLa stagione si rivela tra le pi\u00f9 ricche di successi nella storia del Perugia. In campionato, battendo in rimonta per 3-2 (doppietta di Bartolini, e rete di Corallo) il , il 10 aprile 2011 la squadra vince agevolmente il girone E della Serie D con tre giornate d'anticipo, distanziando di dodici punti proprio i lacustri secondi classificati e ritornando cos\u00ec tra i professionisti dopo una sola stagione; a fine anno i biancorossi si qualificano inoltre per la \"poule\" dello scudetto di categoria, dove si arrendono solo al nella finale di Treviso. Miglior sorte ha invece il cammino nella Coppa Italia di Serie D in cui il club perugino esce trionfatore, superando la per 1-0 (gol di Corallo) nell'atto conclusivo del 14 aprile a Lanciano.\nMaglie e sponsor.\nLa squadra inizia la stagione 2010-2011 con divise Puma, fornite dal distributore umbro Tecnosport. Lo sponsor di maglia \u00e8 Liomatic, azienda perugina di distribuzione automatica.\nSul finire del 2010 debuttano delle nuove maglie realizzate da Tecnosport, che ricalcano in toto quelle del \"Perugia dei miracoli\" di fine anni 1970. Queste divise presentano un completo casalingo con maglia rossa, colletto bianco e scollo a V impreziosito da alcune righe rosse. Le maniche sono anch'esse bordate di bianco, e presentano lo stesso dettaglio delle righe rosse. I calzoncini sono bianchi, mentre i calzettoni sono rossi. Stesso disegno \u00e8 utilizzato per il completo da trasferta, ma a colori invertiti, con maglia bianca, pantaloncini rossi e calzettoni bianchi. Sulle casacche non \u00e8 presente alcuno stemma societario, ma sul lato sinistro del petto \u00e8 invece cucito un semplice Grifo, simbolo della squadra e della citt\u00e0 perugina (in bianco sulla prima casacca, e in rosso sulla seconda).\nOrganigramma societario.\nArea direttiva\nArea organizzativa\nArea tecnica\nArea sanitaria\nSettore giovanile"}
{"id": "4359215", "revid": "76963", "url": "https://it.wikipedia.org/wiki?curid=4359215", "title": "Dale Midkiff", "text": "Biografia.\nDale Alan Midkiff \u00e8 nato nel 1959 a Chance, secondo di otto fratelli.\n\u00c8 sposato ed ha tre figlie.\nHa debuttato al cinema nel 1985 ed \u00e8 noto per aver interpretato Louis Creed nel film Cimitero Vivente e Patrick Sullivan nel film \"Air Bud 3\" (negli altri film della saga \u00e8 invece interpretato da Richard Karn e Gregory Harrison)."}
{"id": "4359219", "revid": "767487", "url": "https://it.wikipedia.org/wiki?curid=4359219", "title": "The Bowler and the Bunnet", "text": "The Bowler and the Bunnet \u00e8 un documentario del 1967 diretto e narrato da Sean Connery.\nTrama.\nIl documentario analizza la crisi dei cantieri navali di Fairfield's Shipyard del Clyde in Scozia. I tentativi di fronteggiarla attraverso una diversa organizzazione del lavoro e innovative strutture produttive, in grado di ridare competitivit\u00e0 ad una industria di illustre tradizione. Sean Connery - che figura anche tra i produttori insieme alla Scottish Television - ce la racconta, passeggiando tra le mastodontiche lamiere dei cantieri navali e giocando a calcio con gli operai, durante la pausa pranzo. La storia del tentativo della fabbrica scozzese, all'alba del 1968, di costruire un rapporto diverso tra i dirigenti (che portano il cappello a bombetta, \"bowler\" in inglese) e gli operai (che invece indossano il \"bunnet\", un tradizionale cappello scozzese); da qui il nome del documentario."}
{"id": "4359221", "revid": "741067", "url": "https://it.wikipedia.org/wiki?curid=4359221", "title": "Oscar 2013", "text": ""}
{"id": "4359236", "revid": "1442080", "url": "https://it.wikipedia.org/wiki?curid=4359236", "title": "Bouge de l\u00e0", "text": "Bouge de l\u00e0 \u00e8 l'unico singolo estratto dall'album di debutto \"Qui s\u00e8me le vent r\u00e9colte le tempo\" del rapper francese MC Solaar."}
{"id": "4359239", "revid": "1305772", "url": "https://it.wikipedia.org/wiki?curid=4359239", "title": "Silvio Buzzi", "text": "Laureatosi in Medicina e Chirurgia a Bologna, vi si \u00e8 successivamente specializzato in Neurologia e Psichiatria.\n\u00c8 stato medico di famiglia, laboratorista, trasfusionista, medico del Ravenna Calcio, specialista ambulatoriale presso la struttura pubblica e come libero professionista.\nAlle suddette attivit\u00e0 ha sempre affiancato un costante interesse per l'oncologia sperimentale che l'ha condotto a studi pionieristici sulla tossina difterica e successivamente sulla sua mutazione non tossica CRM197.\nBiografia.\nNeolaureato, trov\u00f2 impiego presso una locale casa di cura ove, sul campo, si trov\u00f2 ad affrontare ogni tipo di patologia e di trauma e, spesso, ebbe accesso alla sala operatoria. Qui si trov\u00f2 ad assistere a molteplici interventi chirurgici, a volte solo di tipo esplorativo, su pazienti affetti da patologie oncologiche avanzatissime, destinati ad essere \"aperti e richiusi\" perch\u00e9 oramai in condizioni disperate. Fu proprio in queste occasioni che cominci\u00f2 a farsi strada un'intuizione dovuta allo spontaneo miglioramento di alcuni di questi pazienti che, in realt\u00e0, non avevano subito alcun intervento concreto, neanche palliativo.\nDurante un intervento chirurgico not\u00f2 delle micelle del talco che, come una nuvola, si diffondevano nell'ambiente mentre il chirurgo si infilava i guanti. La polvere microscopica, illuminata dalle lampade della sala operatoria, si depositava ovunque, e poteva quindi, attraverso la ferita chirurgica, penetrare all'interno dell'organismo del paziente. Si insinu\u00f2 quindi, nella mente del ricercatore, l'idea che ci potesse essere qualche microrganismo che finendo dentro al campo operatorio contaminasse l'habitat con effetti a volte positivi. E matur\u00f2 il sospetto che il responsabile potesse essere la Difterite.\nCominci\u00f2 quindi a dare vita ad una serie di esperimenti, condotti su conigli e topi. Trapiant\u00f2 sui topi tumori di Erlich o sarcomi e tratt\u00f2 gli animali con la tossina difterica, preventivamente bollita per detossificarla. Gli esperimenti portarono a conclusioni incoraggianti dovuti prima alla verifica del peso (i topi in cui era stato inoculato il tumore ed erano stati poi trattati con la tossina risultavano avere peso inferiore rispetto a quelli che non avevano subito la \u201ccura\u201d; segno che nel secondo gruppo la malattia progrediva, nel primo, al contrario, arretrava); secondariamente, si not\u00f2 una netta differenza in termini di durata della vita, decisamente superiore per gli animali che erano stati trattati. La rivista \"Cancer Research\" nel 1973 pubblic\u00f2 i risultati di queste prime sperimentazioni.\nSuccessivi esperimenti in \"vivo\" e in \"vitro\" dimostrarono che le cellule del tumore di Erlich, trapiantate in topi che poi erano stati trattati con tossina difterica, perdevano \"oncogenicit\u00e0\" e, anzi, risultavano avere potere immunizzante. Infatti, i medesimi topi, nuovamente inoculati con le cellule dello stesso tipo di tumore lo rigettavano. Si inizi\u00f2, quindi, a delineare il ruolo fondamentale giocato dal sistema immunitario. Era verosimile che qualche componente della tossina difterica si fissasse alle cellule tumorali evidenziandone cos\u00ec la presenza e rendendole pertanto pi\u00f9 aggredibili dal sistema immunitario. Era chiaro che le cellule neoplastiche presentavano sulla loro membrana un recettore specifico per la tossina difterica. Questi risultati furono pubblicati sul Lancet del 06/04/74 e nuovamente su Cancer Research.\nSuccessivamente Silvio Buzzi prese in considerazione la possibilit\u00e0 di testare la molecola sull'uomo, concentrandosi esclusivamente su casi oncologici estremamente avanzati e abbandonati dalle terapie codificate. Dopo avere eseguito ulteriori test sui conigli per dosare la tossina in base alla capacit\u00e0 immunitaria dei singoli soggetti, in 4 anni tratt\u00f2 50 casi, tutti non pi\u00f9 sottoponibili alle cure convenzionali. I risultati furono molto incoraggianti: 19 risposte parziali e 5 complete con remissione totale della malattia. Le risposte totali furono tutte su pazienti con massima immunocompetenza verso la difterite. Questi risultati furono pubblicati sul Cancer Research nel 1982.\nNegli anni '90 l'attenzione del medico si spost\u00f2 sul Crm197, una variante non tossica della tossina difterica che mantiene il potere di agganciarsi alle cellule e di stimolare il sistema immunitario. Il Crm197 era gi\u00e0 ampiamente in uso come carrier nei vaccini della prima infanzia. Questa volta il trial si svolse su 25 pazienti volontari, tutti portatori di tumori molto avanzati o refrattari alle terapie convenzionali. Il Crm197 si rivel\u00f2 una molecola dalla minima tossicit\u00e0, in possesso di una capacit\u00e0 di indurre una reazione infiammatoria-immunologica ed anche un potere antitumorale. Questi ultimi studi furono pubblicati su Cancer Immunology Immunotherapy nel 2004.\nNello stesso periodo, capit\u00f2 il caso di un paziente che, oltre ad essere portatore di ben tre tumori primitivi, era in cura da un cardiologo perch\u00e9 affetto da una placca carotidea che gli procurava una notevole stenosi. Il paziente, dopo un ciclo di Crm197, present\u00f2 nell'immediato momentanei benefici oncologici nonostante la situazione avanzata e, alcuni mesi dopo, sottoponendosi ad un doppler, una assai significativa riduzione della placca stenosante. Una riflessione successiva conferm\u00f2 che certo non si trattava di una casualit\u00e0. Le cellule che formano la placca sono provviste, cos\u00ec come quelle oncologiche, di un fitto HB-EGF: questa molecola, identificata in anni relativamente recenti, coincide con il naturale recettore della tossina difterica di cui da tempo si conosceva l'esistenza ma non l'identit\u00e0, e che naturalmente rappresenta anche il recettore della variante non tossica Crm197. In pratica, il meccanismo \u00e8 lo stesso gi\u00e0 osservato nell'applicazione oncologica, con il sistema immunitario che si scatena, in questo caso, contro le cellule che formano la placca aterosclerotica. Forte di questo razionale, Silvio Buzzi organizz\u00f2 un mini-trial su tre pazienti volontari, nessuno affetto da patologie oncologiche e tutti portatori di placche carotidee stenosanti dal 30 al 75%. I risultati, pubblicati sulla rivista \"Therapy\" nel 2007, dimostrarono una riduzione significativa della placca in tutti e tre i casi trattati.\nNegli ultimi anni, Silvio Buzzi lavor\u00f2 per la progettazione di un trial clinico per l'impiego del CRM197 nel trattamento della placca aterosclerotica.\nSulla base delle esperienze del Dr.Buzzi, gi\u00e0 dal 2008 \u00e8 in atto un trial clinico in Giappone con applicazione del Crm197 in Oncologia (in particolare sul carcinoma ovarico), sotto la guida del Prof. Eisuke Mekada (Universit\u00e0 di Osaka, Fukuoka, Kyoto).\nPer il contributo che i suoi studi hanno dato alla Ricerca contro il Cancro, \u00e8 stato eletto membro della New York Academy of Sciences nel 1984 e della American Association for Cancer Research nel 1992; nel 2009 la citt\u00e0 di Ravenna gli ha conferito il Premio Teodorico, per essersi distinto nel campo della Scienza.\nNel 2010 a Ravenna \u00e8 sorta la Fondazione Silvio Buzzi, che si propone di proseguire le Ricerche del Dr. Buzzi in campo oncologico e cardiovascolare .\nCuriosit\u00e0.\nSilvio Buzzi ha coltivato nel tempo diverse altre passioni, ad esempio quella per i piccioni viaggiatori (che l'ha portato a vincere molte gare nazionali) e quella per l'archeologia e la ceramica rinascimentale (\u00e8 stato autore di una pubblicazione importante sulla rivista Ceramica Antica).\nLa lunga storia della vita e della sua ricerca \u00e8 contenuta nel libro \"Il talco sotto la lampada\", da lui stesso scritto.\nBibliografia scientifica.\nhttps://www.ncbi.nlm.nih.gov/pubmed/22718294\nhttps://www.sciencedirect.com/science/article/pii/S0006291X12009291\nhttp://journals.lww.com/anti-cancerdrugs/Abstract/2012/01000/Regulation_of_cellular_growth,_apoptosis,_and_Akt.9.aspx\nhttp://ci.nii.ac.jp/naid/110008607465/\nhttp://ar.iiarjournals.org/content/31/7/2483.short\nhttp://www.scielo.br/scielo.php?pid=S0100-879X2010007500145&amp;script=sci_arttext&amp;tlng=pt\nhttps://www.sciencedirect.com/science/article/pii/S016836591100945X\nhttp://ar.iiarjournals.org/content/30/8/3143.short\nhttp://onlinelibrary.wiley.com/doi/10.1111/j.1349-7006.2010.01671.x/full\nhttps://www.jstage.jst.go.jp/article/csf/35/1/35_09025/_article\nhttp://ar.iiarjournals.org/content/30/8/3107.short\nhttp://onlinelibrary.wiley.com/doi/10.1002/ijc.25472/full\nhttps://www.nature.com/cgt/journal/v17/n1/abs/cgt200948a.html\nhttp://onlinelibrary.wiley.com/doi/10.1002/ijc.24031/full\nhttp://content.karger.com/ProdukteDB/produkte.asp?Doi=264689 (studio italiano dell'Universit\u00e0 di Camerino)\nhttp://www.freepatentsonline.com/EP2093237.html"}
{"id": "4359246", "revid": "15756", "url": "https://it.wikipedia.org/wiki?curid=4359246", "title": "Chiesa di San Pietro Apostolo (Agerola)", "text": "La chiesa di San Pietro Apostolo \u00e8 una chiesa monumentale di Agerola, situata nella frazione di Pianillo: \u00e8 sede parrocchiale e al suo interno viene venerato il patrono della citt\u00e0, Sant'Antonio Abate.\nStoria.\nSulla costruzione della chiesa non si conoscono date certe a causa della mancanza di fonti: le prime notizie della sua esistenza risalgono al 1546 quando al suo interno si riuniva la Confraternita del Santissimo Corpo di Cristo che aveva il compito di celebrare la messa nel giorno del Santissimo Sacramento e di fornire incenso ed polvere da sparo ai frati del convento di San Francesco di Cospiti. Nel 1572 la chiesa risultava essere sede della Confraternita di san Cristoforo: per oltre un secolo non si hanno notizie, fino all'inizio del XVIII secolo quando al suo interno venne fondata la Congrega del Carmine, mentre nel XIX secolo, nel piazzale antistante, si svolgevano le riunioni dell'amministrazione comunale. Nel corso degli anni la chiesa ha subito numerosi rifacimenti che hanno modificato l'aspetto originario.\nStruttura.\nL'accesso alla chiesa \u00e8 data da un'ampia scalinata, mentre la facciata \u00e8 divisa in tre parti da una trabeazione: nella parte inferiore si aprono due portali d'ingresso, di cui quello di destra di maggiori dimensioni e quello a sinistra pi\u00f9 piccolo, la parte centrale \u00e8 caratterizzata da tre finestre ed infine la parte superiore termina a timpano, decorata al centro da uno stucco realizzato nel 1926 dal salernitano Luca Giordano e raffigurante l'incoronazione della Madonna del Carmine, circondata da angeli, affiancata da san Pietro con un gallo e sant'Antonio Abate con alcuni animali domestici; la facciata termina con una croce in ferro posta sulla sommit\u00e0 del timpano.\nInternamente la chiesa \u00e8 a croce latina, con pronao, delimitato da una vetrata, che separa l'ingresso dall'assembla e che presenta al soffitto un'effigie di sant'Antonio Abate e suddivisa in tre navate: le due laterali presentano delle volte a crociera che poggiano su pilastri in muratura. Nella navata di sinistra, nel 1950, sono state costruite tre cappelle dedicate rispettivamente al Sacro Cuore di Ges\u00f9, a san Pietro Apostolo e sant'Antonio Abate, quest'ultima ricoperta con marmi, stucchi e vetri policromi e sul fondo \u00e8 posta una tela rappresentata la Madonna del Purgatorio, contornata da scene di storie dell'aldil\u00e0; sull'arco trionfale della navata centrale sono poggiate due tele di autore ignoto che ritraggono Mos\u00e8 con in mano le tavole e Davide intento a suonare la cetra.\nNella zona dell'altare maggiore, a forma absidale, si trova un grosso dipinto olio su tela, risalente al XVIII secolo, raffigurante la Madonna col Bambino ed ai lati i santi Pietro e Paolo: l'opera ha subito un lungo restauro ed \u00e8 stato ricollocato nella sua posizione originaria nel 1994; al di sotto della cupola sono presenti quattro tele rappresentanti i quattro evangelisti. Al di sopra dell'ingresso della sagrestia, in un lunotto, \u00e8 posto un olio su tela raffigurante Dio tra san Francesco Saverio e sant'Ignazio, risalente al XVII secolo e nello stesso luogo si trova un tale della Madonna col Bambino contornata da quindici riquadri nei quali sono ritratti i misteri del Rosario ed una tela di uomo, forse ritratto del committente. Nel corso dei lavori di restauro, nel 1999, \u00e8 stata sostituita la precedente pavimentazione in ceramica, ormai consumata, con una nuova in marmo.\nSul lato destro della chiesa si innalza il campanile, diviso in cinque settori: il primo \u00e8 un basamento cubico, segue poi una zona a tronco di piramide, una a forma cubica con finestra monofora e due piani a forma ottagonale, uno con finestra monofora, che ospita anche la cella campanaria, con campana fusa nel 1363 da Giuliano da Venezia e rifusa nel 1915 poich\u00e9 presentava diverse lesioni e l'altro con orologio; il tutto termina con una cupola ricoperta con maioliche policrome, sormontata da una croce in ferro. Il campanile sub\u00ec numerosi danni al seguito del terremoto dell'Irpinia del 1980 e fu completamente restaurato: in precedenza, l'orologio della torre era stato sostituito nel 1913 e poi nel 1922 da uno meccanico con l'aggiunta di due campanelle di centoventi e duecento chilogrammi ciascuna.\nSulla lato sinistro della chiesa si trova l'oratorio, costruito all'inizio del XVII secolo, con ingresso dalla navata sinistra e costituito da un ambiente a navata unica, con soffitto in passato decorato da una carta telata a motivi geometrici ora andata perduta ed altare sul fondo, con al centro, incastonato tra due colonne, una tavola raffigurante la Madonna col Bambino, tra san Domenico e santa Caterina; all'interno dell'oratorio, restaurato anch'esso dopo il terremoto del 1980, \u00e8 esposto un busto del 1752, restaurato nel 1988, raffigurante il busto di sant'Antonio Abate e basamento ricoperto con lamine d'oro."}
{"id": "4359270", "revid": "22475", "url": "https://it.wikipedia.org/wiki?curid=4359270", "title": "Un disco dei Platters - Romanzo di un maresciallo e una regina", "text": "Un disco dei Platters - Romanzo di un maresciallo e una regina \u00e8 un romanzo di genere giallo degli scrittori italiani Francesco Guccini e Loriano Macchiavelli, il secondo con protagonista l'ex-maresciallo dei carabinieri Benedetto Santovito.\nTrama.\nBenedetto Santovito torna nel paese teatro delle avventure narrate nel primo romanzo della serie, Macaron\u00ec. Sono trascorsi vent'anni circa e l'ormai ex-maresciallo, trova la piccola localit\u00e0 completamente cambiata, ma anche vecchi amici, ricordi e, purtroppo, nuovi omicidi. \nSuo malgrado resta coinvolto nella vicenda che mescola antiche leggende, misteri risalenti all'epoca della seconda guerra mondiale, personaggi del paese nuovi e vecchi e, forse, perfino un nuovo amore...\nSullo sfondo l'Appennino Tosco-Emiliano, al tempo stesso selvaggio e accogliente, e la sua gente, ancora ferita dalla guerra e turbata dai veloci cambiamenti degli anni sessanta. "}
{"id": "4359277", "revid": "514736", "url": "https://it.wikipedia.org/wiki?curid=4359277", "title": "Consorti dei sovrani norvegesi", "text": "L'elenco che segue \u00e8 un elenco delle sovrane di Norvegia, questo copre un considerevole lasso di tempo e nel corso dei secoli il ruolo della regina ha subito profondi mutamenti. Le sovrane stesse hanno imposto modifiche di propria mano, talune hanno governato fianco a fianco con i mariti ed altre ancora hanno retto il paese durante la minore et\u00e0 del figlio. Il matrimonio dell'erede al trono era sempre una questione emintemente politica e per questo veniva solitamente contratto con spose appartenenti ad altre famiglie reali, tanto che a lungo \u00e8 stato vietato il matrimonio con donne non nobili. L'unione della Norvegia con la Danimarca e la Svezia ha fatto s\u00ec che le regine relative a quei periodi (1380-1814 e 1814-1905) siano indicate come sovrane anche di quei paesi."}
{"id": "4359298", "revid": "767487", "url": "https://it.wikipedia.org/wiki?curid=4359298", "title": "M.D. Jennings", "text": "Carriera professionistica.\nJennings, dopo non essere stato scelto nel Draft 2011, firm\u00f2 coi Packers in qualit\u00e0 di free agent. Nella sua stagione da rookie disput\u00f2 15 partite, nessuna come titolare, mettendo a segno 7 tackle. Nella stagione 2012 i minuti a sua disposizione aumentarono tanto che gioc\u00f2 tutte le 16 gare come titolare, 10 delle quali come titolare, mettendo a segno 52 tackle. Il 18 novembre 2012, Jennings contro i Detroit Lions mise a segno il suo primo intercetto che ritorn\u00f2 per 72 yard fino a segnare il suo primo touchdown.\nVittorie e premi.\n\"Nessuno\""}
{"id": "4359300", "revid": "729019", "url": "https://it.wikipedia.org/wiki?curid=4359300", "title": "La Blanquilla", "text": "La Blanquilla \u00e8 un'isola del Venezuela, parte delle Dipendenze Federali, posta ad ovest di Grenada, 139\u00a0km a nord dell'isola di Margarita. Appartiene all'arcipelago delle Isole Sottovento (Piccole Antille).\nDeve il suo nome alle spiagge di sabbia bianchissima (\"arena blanca\"), con coste che si estendono per 25\u00a0km e un'elevazione massima di 30 m s.l.m. L'isola \u00e8 disabitata ma ospita una stazione di guardiacosta.\nIl fondale basso e le formazioni coralline hanno creato le condizioni ideali per una ricca fauna sottomarina, e per le attivit\u00e0 di snorkeling e immersioni subacquee. Molto ricca anche la fauna sull'isola, con iguana, asini e capre selvatici."}
{"id": "4359305", "revid": "110157", "url": "https://it.wikipedia.org/wiki?curid=4359305", "title": "La delicata preda", "text": "La delicata preda \u00e8 una raccolta di racconti scritti dal 1939 al 1976, dello scrittore e compositore statunitense Paul Bowles.\nNel racconto che d\u00e0 il titolo al libro: \"La delicata preda\" \u00e8 la gazzella che si nasconde tra le rocce ai margini del deserto. \nMa \u00e8 anche l'ingenuit\u00e0 degli esseri pi\u00f9 evoluti, che li rende prede indifese della crudelt\u00e0 primordiale, che alberga nei cuori primitivi.\nNella versione inglese i racconti sono diciassette, mentre in quella italiana ne sono stati aggiunti altri ventuno.\nTrama.\nQuasi ogni storia della raccolta inizia con una descrizione paesaggistica. Poi entrano i personaggi, con le loro sembianze e infine, dall'azione solamente, se ne deduce la natura. Che fino alla fine del racconto resta ambigua. Per chiarirsi con drammatica crudelt\u00e0 nel momento in cui il destino si compie, spesso in modo brutale e senza ritorno. Questo impianto tragico non lascia possibilit\u00e0 di scampo a nessuno dei protagonisti delle storie di Bowles, che sono inchiodati al proprio ruolo, come pietre nel paesaggio. Lasciandoci pochi dubbi sulla considerazione che Bowles aveva delle popolazioni con cui ha condiviso il pane per tanti anni.\n\"Una predisposizione quasi gotica per la violenza\". Come nel racconto che d\u00e0 il nome alla raccolta: \"La delicata preda\" in cui un giovane commerciante che viaggia nel deserto con gli zii, viene evirato, sodomizzato e infine ucciso da un astuto predone. Che poi a sua volta sar\u00e0 ammazzato a pugni e calci dai parenti del ragazzo. Oppure \"Nel giardino\" dove un innocente marito, avvelenato dalla moglie che pensa di fargli confessare dove ha nascosto il suo tesoro, sopravvive perdendo per\u00f2 la memoria. Dimentico degli amici, della societ\u00e0 e di Allah finisce massacrato con le sue stesse zappe, da una folla inferocita, sobillata dall'Imam.\nO in \"Sotto il cielo\", in cui un fumatore di marijuana, in un Paese non precisato dell'America Centrale, stupra in un cimitero una turista statunitense che ingenuamente gli aveva dato confidenza. \"L'eco\", una storia scritta superbamente, con un dialogo impareggiabile, in cui uno studente universitario, in vacanza a casa della madre, in Colombia, viene allontanato perch\u00e9 si frappone tra la madre e la sua amante lesbica. \"Il quarto giorno di navigazione dopo Santa Cruz\", in cui un giovane marinaio viene finalmente accettato dai suoi compagni, solo dopo aver deliberatamente inflitto una crudelt\u00e0 peggiore di quelle esibite dagli altri. Anche quando, come in \"Il tempo dell'amicizia\" la vera natura del protagonista irrompe beffarda a distruggere il presepe, spazzando via le fantasie della signorina Windling, svizzera di mezza et\u00e0, che si era illusa di poter fare da madre al piccolo berbero Slimane. ()\nIn \"Un episodio remoto\", un professore di lingue arabe, \u00e8 in visita alla citt\u00e0 di Ain Tadouirt (un nome fittizio), per cercare una vecchia conoscenza e svolgere un po' di lavoro accademico, studiando i dialetti di un Paese esotico. Quando scopre che il suo amico \u00e8 morto, il professore tenta goffamente di inserirsi nella vita della citt\u00e0. Chiede di comprare dei cammelli, viene portato nel deserto dove - con assoluto disprezzo per la sua diversit\u00e0 - i suoi accompagnatori gli tagliano la lingua e lo riducono a un orribile animale da circo, che esibiscono in giro per i villaggi.\nLa crudelt\u00e0 dei semplici.\nNella narrativa di Bowles, l'individuo isolato, in genere il pellegrino occidentale, si confronta con un destino violento, in cui diviene preda delle forze primitive che vengono suscitate dalla sua Odissea. Queste forze possono essere interne, le aree represse della sua psiche, o esterne: popoli o paesaggi alieni e ostili. L'individuo fuori della sua comunit\u00e0, visto dalla prospettiva pi\u00f9 ampia della storia letteraria, costituisce un problema che \u00e8 perennemente nella penna dello scrittore statunitense. Lui stesso un espatriato che per molti anni ha vissuto lontano dalla sua terra. Vale per \"\"La delicata preda\" ma anche per \"Il te nel deserto\" (1949) in cui Kit, fiduciosa e incuriosita, finisce vittima del suo amante e delle sue mogli. \"Per le destre, l'Islam rappresenta la barbarie. Per le sinistre, teocrazia medievale. Per il centro, una sorta di esotismo sgradevole. In tutti i campi, tuttavia, si \u00e8 d'accordo sul fatto che, anche se conosciamo poco il mondo islamico, comunque non c'\u00e8 molto di interessante da scoprire\".\" La comunit\u00e0 degli espatriati occidentali che si muoveva tra Tangeri e Casablanca - come Truman Capote, Tennessee Williams, Gore Vidal, Brion Gysin e molti protagonisti della Beat Generation come Allen Ginsberg, William S. Burroughs, Gregory Corso, Jack Kerouac, Peter Orlovsky, di cui Bowles e la moglie diventano punti di riferimento - non aveva una visione profonda dei valori dell'islam. Preferivano circondarsi dei pi\u00f9 condiscendenti e disponibili giovani uomini, con cui condividere costosi piaceri mondani, piuttosto che frequentare Imam e moschee. La caratteristica pi\u00f9 saliente nella visione dell'Islam di Paul Bowles \u00e8 la sua tendenza a soffermarsi su ci\u00f2 che egli percepisce come la violenta, crudele natura dell'ambiente arabo del Nord Africa. Anche se indubbiamente il Marocco dei romanzi di Bowles era una terra piagata da frequenti atti di violenza - generati perlopi\u00f9 da ignoranza e povert\u00e0 eccessive - non \u00e8 infrequente l'uso che Bowles fa di caratteri di sempliciotti, che giustificano le proprie azioni insensate o financo criminali, con motivazioni riferite alla fede e alle credenze religiose locali.\n\"Se era veramente convinto di voler spiegare il mondo arabo agli occidentali, come il personaggio di Stenham nel suo romanzo \"La Casa del ragno\"\", in cui afferma che i musulmani \"incarnano il mistero dell'uomo in pace con se stesso,\" in sedici anni di permanenza in quel mondo, avrebbe potuto creare una visione pi\u00f9 positiva e duratura dell'essenza dell'Islam\".\""}
{"id": "4359316", "revid": "729019", "url": "https://it.wikipedia.org/wiki?curid=4359316", "title": "Los Hermanos", "text": "Los Hermanos \u00e8 un arcipelago del Venezuela, parte delle Dipendenze Federali, posto ad est dell'isola di La Blanquilla nel Mare dei Caraibi.\nIl piccolo arcipelago \u00e8 formato da otto isole e isolotti rocciosi disposti secondo una fila disordinata che da nord a sud occupa 14 km. La Isla Grueso, con 0,68 km\u00b2, \u00e8 l'isola maggiore, la Isla Chiquito \u00e8 la pi\u00f9 meridionale e la pi\u00f9 piccola.\nGeografia.\nL'arcipelago, disabitato, \u00e8 formato da otto isole e isolotti che da nord a sud sono:"}
{"id": "4359318", "revid": "22414", "url": "https://it.wikipedia.org/wiki?curid=4359318", "title": "Heteroscelus", "text": ""}
{"id": "4359320", "revid": "432882", "url": "https://it.wikipedia.org/wiki?curid=4359320", "title": "Jason Isbell", "text": "Biografia.\nNato in una famiglia presente da otto generazioni in Alabama, entr\u00f2 nel 2001 nel gruppo dei Drive-By Truckers durante il tour seguito alla pubblicazione di \"Southern Rock Opera\".\nCon il gruppo rimase per i successivi tre album e collabor\u00f2 anche in veste di compositore. In questo periodo era sposato con Shonna Tucker che entr\u00f2 nel ruolo di bassista nel gruppo dopo l'entrata di Isbell. I due successivamente divorziarono.\nNel 2007 Isbell usc\u00ec amichevolmente dal gruppo ed inizi\u00f2 la carriera solista. Il primo album fu \"Sirens of the Ditch\" per New West Records sempre del 2007, disco dai sapori blues dalla lunga gestazione (ben quattro anni), a cui collabor\u00f2 Spooner Oldham, gi\u00e0 collaboratore di Aretha Franklin e Neil Young oltre a tre musicisti dei Truckers. Dopo un disco dal vivo Isbell mise assieme un gruppo, the 400 Unit composto da Derry DeBorja (tastiere, gi\u00e0 con Son Volt), Jimbo Hart (basso) e Chad Gamble. Con questa formazione ha pubblicato nel febbraio 2009 l'album \"Jason Isbell and The 400 Unit\" per la Lightning Rod Records.\nDue anni dopo \u00e8 uscito il secondo lavoro del gruppo intitolato \"Here We Rest\", prodotto dal gruppo e pubblicato sempre per Lightning Rod Records.\nNell'estate del 2012 il gruppo fece da spalla al tour europeo di Ryan Adams. Nel 2013 ha pubblicato il primo album da solista, \"Southeastern\", in cui suona la violinista e moglie Amanda Shires e duetta con Kim Richey. L'album ha avuto un buon successo commerciale raggiungendo il numero 23 della Top 200 di Billboard."}
{"id": "4359322", "revid": "121658", "url": "https://it.wikipedia.org/wiki?curid=4359322", "title": "Jason Isbell and the 400 Unit (gruppo musicale)", "text": ""}
{"id": "4359323", "revid": "599013", "url": "https://it.wikipedia.org/wiki?curid=4359323", "title": "Italo Raguzzi", "text": "Carriera.\nDebutta in Serie B nella stagione 1929-1930 con il Verona, con cui disputa sette campionati cadetti per un totale di 60 presenze e 7 gol.\nDopo aver militato nell'Atalanta, con cui il 25 dicembre 1936 disputa la partita persa per 4-0 contro il Livorno valevole per la Coppa Italia 1936-1937, gioca in Serie C con l'Audace San Michele."}
{"id": "4359326", "revid": "3115", "url": "https://it.wikipedia.org/wiki?curid=4359326", "title": "Dodge Super 8 Hemi", "text": "La Dodge Super 8 Hemi \u00e8 una concept car sviluppata dalla Dodge e presentata al Salone dell'automobile di Detroit del 2001.\nContesto.\nLa vettura si presenta come un ibrido tra il design delle vetture anni '50 e il moderno stile dei SUV.\nTecnica.\nIl propulsore installato sulla concept \u00e8 un 5,7 litri V8 HEMI che eroga 353 CV con una coppia di 536 Nm, spingendo la Super 8 da 0 a 100 km/h in 6 secondi,con velocit\u00e0 massima di 248 km/h. Tale motore \u00e8 abbinato ad un cambio automatico a 4 marce Autostick. Le sospensioni sono indipendenti con disegno MacPherson."}
{"id": "4359327", "revid": "1437331", "url": "https://it.wikipedia.org/wiki?curid=4359327", "title": "Festa del grano (Jelsi)", "text": "Secondo la tradizione, la festa del grano di Jelsi nasce nel 1805 in seguito al terremoto del 26 luglio di quell'anno, per ringraziare Sant'Anna per aver difeso e protetto il paese.\nStoria.\nIl sisma ebbe come epicentro il comune di Baranello in provincia di Campobasso, ma colp\u00ec tutto l'Alto Molise e gran parte del Regno di Napoli, dove si poterono contare pi\u00f9 di morti. A Jelsi, i morti registrati furono appena 31, di cui 27 ritrovati nel giorno della grande scossa e 4 successivamente.\nLa descrizione di questo dramma ci \u00e8 data dall'arciprete Alessandro Eletto:\nDa allora, a memoria d'uomo, ogni 26 luglio \u00e8 portata in processione la statua di Sant'Anna. Alla quale si chiede la protezione dal terremoto e dai mali futuri attraverso l'offerta di spighe di grano.\nA testimoniare le aberranti emozioni suscitate da quello sconvolgimento tellurico e la conseguente richiesta popolare di intercessione della Santa presso il potere divino, rimane un componimento poetico anonimo, cantato anche in altre localit\u00e0 molisane, di cui \u00e8 andata persa la parte centrale:\nLa devozione di dedicare una festa con offerta di grano s'impose ancor di pi\u00f9 nel suo carattere quando il placarsi, nel giorno di Sant'Anna, di un violento uragano, scatenatosi nei giorni 24 e 25 luglio 1814, fu visto come un altro intervento della Grande Madre, altro nome della Santa.\nNon sappiamo se prima di questi avvenimenti esistesse l'uso di trasportare in processione offerte di spighe di grano. \u00c8 certo che fino agli inizi del Novecento, dopo la mietitura, oltre alle offerte fatte alla santa, era consuetudine fare un'offerta alla chiesa usando spighe di grano.\nTraglie di Jelsi.\nI modi d'offerta devozionali originari sono quelli del trasporto del grano lungo la strada principale del paese con la traglia, l'asino e le trasportatrici.\nAssieme alle spighe di grano, sono da considerarsi un'ulteriore offerta devozionale, le scamorze. Solitamente due, venivano appese sotto la \"p\u00eblomme\" (composizione di paglia e spighe messa sulla parte alta delle traglie durante la sfilata). Accanto a questa venivano posizionate, semplicemente appoggiate o inserite in nicchie costruite appositamente, anche le bambole, le quali dopo gli anni cinquanta sono state sostituite da bambini in costume.\nSi pensa che proprio la \"p\u00eblomme\" sia una testimonianza di un'origine della festa molto pi\u00f9 remota rispetto agli inizi dell'Ottocento. Le radici affondano con certezza nelle prime culture cerealicole del Mediterraneo. Nel corso del tempo, questo ornamento \u00e8 stato sempre pi\u00f9 sostituito da una croce composta da tre o quattro mazzetti di grano, con al centro l'immagine di Sant'Anna: sovrapposizione del cristianesimo al paganesimo.\nRiconoscimenti.\nLa manifestazione \u00e8 Patrimonio immateriale d'Italia riconosciuto dall'Istituto Centrale per la DemoEtnoAntropologia. Ha inoltre ricevuto una sponsorizzazione non onerosa dell'ENIT per l'anno 2013, che ne ha riconosciuto l'alta valenza turistica. Patrimonio culturale d'Europa, riconoscimento del 2018. La festa di Jelsi, insieme a manifestazioni simili dei comuni di Fontanarosa, Flumeri, Mirabella Eclano, Villanova del Battista, San Marco dei Cavoti e Foglianise, \u00e8 parte della \"comunit\u00e0 patrimoniale\" delle feste del grano, nel cui ambito \u00e8 in corso un progetto di patrimonializzazione UNESCO vincitore di bando e finanziato dalla regione Campania dal titolo \"Rituali e carri artistici del grano. Ricerche e studi finalizzati all\u2019elaborazione di un dossier di candidatura di rete per l\u2019iscrizione nella Lista Rappresentativa dei Patrimoni Culturali Immateriali dell\u2019Umanit\u00e0 UNESCO\".\nFilmografia.\nnel 2010 venne realizzato un documentario sulla vicenda, \"Prima o Dopo Sant'Anna\", realizzato da Giovanni Princigalli e commissionato dall'associazione di Jelsi di Montreal. Menzione speciale al concorso video migrazioni indetto dal museo dell'emigrazione Conti di Gualdo Tadino. L'anno successivo viene realizzato un altro documentario: \"Sembra Oro\" - Le traglie di Jelsi in onore di Sant' Anna."}
{"id": "4359328", "revid": "767487", "url": "https://it.wikipedia.org/wiki?curid=4359328", "title": "Luigi Tommasi", "text": "Carriera.\nDisputa otto campionati con la maglia del Verona, prima in Divisione Nazionale (dove gioca in totale 23 gare) e, a partire dal 1929, in Serie B; con gli scaligeri conta complessivamente 87 presenze e 25 reti segnate."}
{"id": "4359336", "revid": "298229", "url": "https://it.wikipedia.org/wiki?curid=4359336", "title": "Renee Felton", "text": ""}
{"id": "4359339", "revid": "599013", "url": "https://it.wikipedia.org/wiki?curid=4359339", "title": "Suore missionarie di Santa Teresa del Bambin Ges\u00f9 (Medell\u00edn)", "text": "Le Suore Missionarie di Santa Teresa del Bambin Ges\u00f9 (in spagnolo \"Hermanas Misioneras de Santa Teresita del Ni\u00f1o Jes\u00fas\") sono un istituto religioso femminile di diritto pontificio: le suore di questa congregazione pospongono al loro nome la sigla M.S.T.\nStoria.\nLa congregazione fu fondata l'11 aprile 1929 a Santa Rosa de Osos, in Colombia, dal vescovo del luogo, Miguel \u00c1ngel Builes.\nL'istituto ottenne il pontificio decreto di lode il 9 maggio 1953 e l'approvazione definitiva della Santa Sede il 29 luglio 1964.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9 e al lavoro in opere sociali: sono attive prevalentemente in terra di missione.\nSono presenti nelle Americhe (Brasile, Bolivia, Cile, Colombia, Ecuador, Guatemala, Messico, Panama, Per\u00f9, Venezuela), in Africa (Benin, Costa d'Avorio, Egitto, Kenya) e in Italia; la sede generalizia \u00e8 a Medell\u00edn.\nAlla fine del 2008 la congregazione contava 501 religiose in 79 case."}
{"id": "4359355", "revid": "599013", "url": "https://it.wikipedia.org/wiki?curid=4359355", "title": "Rodney Harrison", "text": "Carriera professionistica.\nSan Diego Chargers.\nHarrison fu scelto nel corso del quinto giro del 1994 dai San Diego Chargers, lo stesso anno in cui raggiunsero il loro primo e unico Super Bowl (XXIX) fino ad oggi, perso contro i San Francisco 49ers. Harrison divenne titolare nei Chargers a partire dal 1996, venendo convocato per due Pro Bowl mentre si trovava nella franchigia della California, nel 1998 e nel 2001. Nel 2000 coi Chargers stabil\u00ec i suoi allora primati in carriera con 127 tackle e 6 intercetti; nel 2002 gioc\u00f2 tredici partite come titolare e fece registrare 88 tackle nell'ultima stagione coi Chargers.\nNew England Patriots.\nDopo la stagione 2002, Harrison pass\u00f2 ai New England Patriots. Con la nuova squadra nel 2004 stabil\u00ec il suo nuovo primato mettendo a segno 138 tackle. Coi Patriots Rodney vinse due Super Bowl consecutivi, il XXXVIII e il XXXIX, raggiungendone un altro nel 2007, perso per\u00f2 contro i New York Giants. Dopo un infortunio al quadricipite femorale subito nel 2008 contro i Denver Broncos decise di ritirarsi.\nHarrison fu il primo giocatore della storia a raggiungere quota 30 intercetti e 30 sack in carriera, un primato eguagliato solamente da Ray Lewis in seguito. I suoi 30,5 sack in carriera sono inoltre il massimo della storia per un defensive back."}
{"id": "4359371", "revid": "580197", "url": "https://it.wikipedia.org/wiki?curid=4359371", "title": "Sing and Dance with Frank Sinatra", "text": ""}
{"id": "4359377", "revid": "584834", "url": "https://it.wikipedia.org/wiki?curid=4359377", "title": "Bosco Didattico della Provincia di Cremona", "text": ""}
{"id": "4359384", "revid": "584834", "url": "https://it.wikipedia.org/wiki?curid=4359384", "title": "Parco Naturale Tre Cime", "text": ""}
{"id": "4359386", "revid": "110157", "url": "https://it.wikipedia.org/wiki?curid=4359386", "title": "TNFRSF6B", "text": "Il recettore del fattore di necrosi tumorale 6B, \u00e8 una proteina recettoriale scoperta nel 1998 che, nell'essere umano, \u00e8 codificata dal gene TNFRSF6B e fa parte della superfamiglia dei recettori del fattore di necrosi tumorale.\nStruttura.\nIl recettore \u00e8 formato da 300 residui aminoacidici, dei quali 29 formano la sequenza necessaria per la trasduzione del segnale, ed \u00e8 provvisto di quattro ripetizioni in tandem ricche in cisteina. Esistono due varianti differenti solo per il 5' UTR. A differenza di altri recettori per il TNF, questo esiste come proteina solubile e non come proteina di membrana.\nFunzione.\nSi ritiene che giochi un ruolo regolatorio inibendo l'apoptosi mediata da FasL e l'attivazione dei linfociti T e attivando l'angiogenesi tramite l'inibizione di TL1A. Lega inoltre TNFSF14.\nSignificato clinico.\nL'aumentata espressione del gene che codifica per tale recettore \u00e8 stata osservata in numerose neoplasie, in particolar modo quelle del tratto gastrointestinale, e la sua localizzazione \u00e8 a livello del cromosoma 20, in un cluster genico ricco di geni potenzialmente correlati allo sviluppo di tumori."}
{"id": "4359389", "revid": "682087", "url": "https://it.wikipedia.org/wiki?curid=4359389", "title": "Recettore del fattore di necrosi tumorale 6B", "text": ""}
{"id": "4359391", "revid": "682087", "url": "https://it.wikipedia.org/wiki?curid=4359391", "title": "DCR3", "text": ""}
{"id": "4359421", "revid": "63756", "url": "https://it.wikipedia.org/wiki?curid=4359421", "title": "Six Crises", "text": "Six Crises \u00e8 un libro scritto nel 1962 da Richard Nixon, che divent\u00f2 in seguito il 37\u00ba Presidente degli Stati Uniti.\nIl libro racconta la storia di sei crisi politiche in cui Nixon ebbe un ruolo di primo piano, ed \u00e8 considerato una risposta alla pubblicazione nel 1956 di \"Profiles in Courage\" di John F. Kennedy, che ebbe grande successo e vinse il premio Pulitzer.\nLe sei crisi.\nIl caso Alger Hiss.\nNel 1948 Nixon era membro della Camera dei Rappresentanti e faceva parte del Commissione per le attivit\u00e0 antiamericane, un gruppo parlamentare che investigava sul comunismo negli Stati Uniti. Nixon si impose per la prima volta alla pubblica attenzione degli americani quando il comitato prese in considerazione l'accusa ad Alger Hiss, un alto funzionario del Dipartimento di Stato, di essere comunista e di passare informazioni riservate all'Unione Sovietica.\nL'accusa di ricevere fondi illeciti.\nNel 1952, quando era membro del Senato per la California, Nixon era stato scelto da Dwight D. Eisenhower come candidato alla vice presidenza nelle Elezioni presidenziali del 1952. Accusato da suoi oppositori di aver ricevuto fondi illeciti per la campagna elettorale, riusc\u00ec a salvare la sua carriera politica e a mantenere la candidatura alla vice presidenza pronunciando un discorso televisivo che divent\u00f2 noto come \"Checkers Speech\". Dichiar\u00f2 di non aver commesso alcun reato e disse di non avere intenzione di restituire un regalo fatto alla sua famiglia: un cagnolino di nome Checkers (la parola \"check\" significa \"assegno\" nell'inglese americano). La battuta, basata sul doppio senso, piacque agli americani, tanto che l'accusa fu ritenuta infondata senza svolgere alcuna indagine. Dopo pochi mesi Eisenhower vinse le elezioni e Nixon divent\u00f2 vice presidente.\nLa malattia di Eisenhower.\nNel 1955, mentre Nixon era vice presidente, Eisenhower ebbe una seria crisi cardiaca e per diverse settimane non pot\u00e9 svolgere le sue funzioni di presidente. Nixon lo sostitu\u00ec nella gestione degli affari correnti, svolgendo in pratica, seppure non ufficialmente, le funzioni di presidente. Il suo operato fu giudicato positivamente da Eisenhower e dalla maggior parte della stampa americana.\nAttaccato in Venezuela.\nNel 1958 Nixon e sua moglie Patricia fecero un tour del Sudamerica; mentre erano in Venezuela e stavano trasferendosi in automobile dall'aeroporto a Caracas, un gruppo di contestatori lanci\u00f2 contro di loro delle pietre.\nIl \"Kitchen Debate\" a Mosca.\nNel 1959, quando era ancora vice presidente, Nixon and\u00f2 in visita a Mosca per inaugurare un'esposizione americana. Alla cerimonia era presente il premier sovietico Nikita Kruscev, e dopo il taglio del nastro da parte di Nixon lo accompagn\u00f2 all'interno. Si fermarono in un locale che rappresentava una tipica cucina americana e Nixon sottoline\u00f2 il fatto che il sistema capitalistico aveva reso possibile alle famiglie americane di possedere moderni elettrodomestici. Tra i due si accese un dibattito sui meriti dei due sistemi, quello capitalista degli Stati Uniti e quello comunista dell'Unione Sovietica. Kruscev si infervor\u00f2 molto ma la discussione rimase sostanzialmente cordiale e termin\u00f2 con una lunga stretta di mano. Decine di giornalisti, soprattutto americani, presero foto e filmati del dibattito. La stampa americana diede ampio risalto a questo episodio, lodando l'intraprendenza di Nixon e la sua capacit\u00e0 di far fronte con sicurezza all'irruenza del leader sovietico.\nElezioni presidenziali del 1960.\nNel 1960, quando era al termine del suo secondo mandato come vice presidente, Nixon fu scelto dal Partito Repubblicano come candidato alla presidenza. Nelle Elezioni presidenziali del 1960 Nixon perse di strettissima misura contro il Senatore John F. Kennedy (il 49,5% a Nixon contro il 49,7% a Kennedy del voto popolare)."}
{"id": "4359422", "revid": "33689", "url": "https://it.wikipedia.org/wiki?curid=4359422", "title": "Lista di animali europei estinti", "text": ""}
{"id": "4359431", "revid": "120508223", "url": "https://it.wikipedia.org/wiki?curid=4359431", "title": "Autunno tedesco", "text": "Autunno Tedesco \u00e8 l'espressione coniata per definire l'atmosfera politica nella Repubblica Federale Tedesca tra il settembre e l'ottobre del 1977. Questo periodo fu caratterizzato dagli attentati compiuti dalla Rote Armee Fraktion, organizzazione terroristica di estrema sinistra nata pochi anni prima. La cosiddetta Offensiva '77 della RAF aveva come obiettivo la liberazione di alcuni membri fondatori della prima generazione della RAF e culmin\u00f2 nel rapimento e assassinio di Hanns-Martin Schleyer e nel dirottamento dell'aereo di linea della Lufthansa \"Landshut\". In seguito alla liberazione degli ostaggi del \"Landshut\" i detenuti della RAF si suicidarono. L'Autunno Tedesco costitu\u00ec una delle pi\u00f9 gravi crisi nella storia della Repubblica Federale di Germania.\nL'espressione \"autunno tedesco\" deriva dalla pellicola ad episodi \"Germania in autunno\" del 1978, un'opera collettiva in forma documentaristica di undici registi del \"Nuovo cinema tedesco\" che illustra in modo critico e da varie prospettive la risposta dello Stato al terrorismo.\nGli eventi dell'autunno 1977.\nIl 5 settembre 1977 il presidente della Confindustria tedesco-occidentale ed ex ufficiale delle SS Hanns-Martin Schleyer fu rapito a Colonia; l'auto di Schleyer fu bloccata dai militanti della RAF del cosiddetto \"Kommando Siegfried Hausner\" con uno stratagemma (una carrozzina che i due terroristi Sigliende Hofmann e Peter-J\u00fcrgen Boock spinsero al centro della strada costringendo l'autista dell'industriale a fermarsi), quindi altri due terroristi, Willy Peter Stoll e Stefan Wisniewski, aprirono il fuoco e uccisero, insieme alla Hoffmann ed a Boock, l'autista e i tre agenti di scorta. I sequestratori chiesero come riscatto la liberazione di undici membri della RAF, allora detenuti.\nPoich\u00e9 il Governo Federale, a differenza di quanto accaduto due anni prima in occasione del rapimento di Peter Lorenz, non si mostr\u00f2 disponibile ad accordare uno scambio di prigionieri, i terroristi del Fronte Popolare per la Liberazione della Palestina, alleati della RAF, il 13 ottobre del 1977 dirottarono il velivolo \"Landshut\" della Lufthansa. Al termine di un'odissea nei cieli di numerosi stati arabi durante la quale i dirottatori uccisero il capitano Jurgen Schumann, l'aereo fece scalo all'aeroporto di Mogadiscio, capitale della Somalia. Qui, intorno alle 00:30 del 18 ottobre, l'unit\u00e0 militare di \u00e9lite tedesca GSG 9 fece irruzione nel velivolo. Alle 00:38 fu diramato dalla radio tedesca un comunicato straordinario che dichiarava: \"tutti gli ostaggi sono stati liberati; al momento non \u00e8 dato sapere se vi siano morti o feriti...\" Gli 86 ostaggi erano stati liberati ed erano incolumi.\nPoco dopo, durante la notte tra il 17 e il 18 ottobre 1977, la cosiddetta \"notte della morte a Stammheim\", i membri della RAF detenuti nel carcere di Stammheim (Stoccarda) Andreas Baader, Gudrun Ensslin e Jan-Carl Raspe si suicidarono. Un'altra detenuta dello stesso carcere, Irmgard M\u00f6ller, sarebbe sopravvissuta nonostante quattro coltellate al cuore.\nIn risposta all'operazione con cui erano stati liberati gli ostaggi del \"Landshut\", Hanns-Martin Schleyer fu ucciso dai suoi rapitori. Il suo corpo fu ritrovato la sera del 19 ottobre a Mulhouse, in Alsazia.\nLa situazione socio-politica.\nDopo l'arresto dei membri della prima generazione della RAF, nel 1972, il capitolo del terrorismo di sinistra sembrava ormai concluso, ma ben presto si constat\u00f2 che la RAF aveva dato vita a una seconda generazione. Grazie al sostegno di alcuni avvocati, tra cui Klaus Croissant e Siegfried Haag, in seguito condannati per terrorismo, la RAF riusc\u00ec a reclutare nuovi combattenti armati. Inoltre gli avvocati fornivano informazioni sempre aggiornate sui membri incarcerati della prima generazione non solo agli attivisti politici di sinistra, ma anche ai media. Lo stato venne accusato di tenere i prigionieri in regime di isolamento e venne invocato per loro lo status di prigionieri di guerra. Tra il 1972 e il 1977 vi furono sei scioperi della fame, a cui parteciparono circa 90 detenuti. A seguito di uno di questi Holger Meins, nel 1974, perse la vita nel penitenziario di Wittlich. Nel 1975 inizi\u00f2 una nuova serie di attentati.\nI nuovi eventi polarizzarono l'opinione pubblica e la RAF e le sue operazioni divennero un tema centrale nel panorama mediatico tedesco. Le forze dell'ordine ricorsero a nuovi metodi investigativi, tra cui l'analisi incrociata delle banche dati informatiche. In questo modo fu possibile identificare alcuni terroristi, ma divennero oggetto delle indagini della polizia anche cittadini completamente estranei ai fatti. Inoltre i blocchi stradali, i controlli dei documenti di identit\u00e0 e la presenza diffusa di poliziotti armati erano ormai parte della quotidianit\u00e0, come anche la paura di nuovi attentati.\nSia la sinistra extraparlamentare, sia vasti settori sociali di impronta socialdemocratica o liberale temevano di veder lesi i propri diritti fondamentali e avrebbero preferito il confronto ideologico con la RAF. Coloro per\u00f2 che si interrogavano sulle ragioni che avevano portato alla nascita del terrorismo venivano accusati di non avere il necessario distacco dagli eventi, se non addirittura di essere simpatizzanti della RAF. Cos\u00ec si espresse l'allora ministro degli Interni, nell'aprile del 1977, in un discorso alla commissione giustizia e affari interni del Bundestag:\n\"Occorre dare il via a una campagna che miri a privare la RAF della solidariet\u00e0 di cui ancora gode in vasti settori della popolazione, a privarla dei suoi fiancheggiatori o, quanto meno, dei suoi simpatizzanti. I terroristi si nutrono di questo humus. E si nutrono anche del consenso che riscuotono in certi circoli benestanti ed elitari che, di fatto, non tracciano una chiara linea di demarcazione [tra chi sta con lo Stato e chi sta contro lo Stato].\"\nGi\u00e0 nel 1972, il Premio Nobel per la letteratura Heinrich B\u00f6ll aveva pubblicato sulla rivista Spiegel la sua arringa \"Will Ulrike Gnade oder freies Geleit?\", affrontando con distanza critica e oggettivit\u00e0 i temi della RAF e criticando aspramente il sensazionalismo giornalistico del quotidiano Bild. Contrariamente alle sue aspettative, B\u00f6ll fu bollato come un simpatizzante del terrorismo. Forse i suoi detrattori videro avvalorata la propria tesi anche a causa del titolo dell'articolo sullo Spiegel. Il modo apparentemente confidenziale di rivolgersi alla terrorista chiamandola \"Ulrike\", invece, non compariva nel testo originale di B\u00f6ll. In risposta agli articoli di condanna pubblicati soprattutto dalla casa editrice Springer, nel 1974 Boll pubblic\u00f2 il racconto \"Die verlorene Ehre der Katharina Blum\", dando voce ad una feroce critica rivolta al sensazionalismo giornalistico riguardante il terrorismo di sinistra. Ci\u00f2 ha portato a un ulteriore irrigidimento dei fronti giornalistici.\nIl 25 aprile 1977 uno studente dell'universit\u00e0 di Gottinga pubblic\u00f2 sulla rivista studentesca \"G\u00f6ttinger Nachrichten\" , firmandosi con lo pseudonimo \"Il mescalero di Gottinga\", un articolo dal titolo \"Buback - Un necrologio\" , nella cui introduzione afferma di non riuscire a nascondere \"una certa soddisfazione per la morte del procuratore generale Buback\". Andando avanti nel testo, pur confermando la sua simpatia per gli obiettivi politici della RAF, critica la loro strategia basata sulla violenza perch\u00e9, a suo avviso, era una strada senza uscita. Ebbe una vasta eco soprattutto l'introduzione del testo il quale, per\u00f2, venne in seguito censurato. In segno di protesta venne ripubblicato pi\u00f9 volte con un'introduzione firmata da 48 professori universitari su diversi canali mediatici antagonisti. Contro i direttori responsabili e i docenti firmatari vennero intraprese pi\u00f9 di 140 azioni legali, che si conclusero per\u00f2 tutte con delle assoluzioni.\nLe reazioni del mondo politico.\nDurante l'Autunno Tedesco i partiti si rivolsero reciprocamente aspre accuse. La CDU/CSU, all'opposizione, sospettava che la coalizione social-liberale SPD/FDP al governo, sotto la guida di Helmut Schmidt (SPD), fosse ideologicamente vicina ai terroristi. La coalizione di governo dal canto suo accusava l'opposizione di reagire in modo eccessivamente emotivo all'emergenza terrorismo e le attribuiva l'intenzione di voler trasformare la Repubblica Federale in uno Stato di polizia.\nNonostante questi contrasti, o forse proprio per cercare di risolverli, il cancelliere Schmidt istitu\u00ec, immediatamente dopo il rapimento di Hanns Martin Schleyer, una unit\u00e0 di crisi composta da rappresentanti di tutti i gruppi parlamentari del Bundestag. Lo storico Wolfgang Kraushaar avrebbe poi definito questo frangente storico uno \"stato di eccezione non dichiarato\u201d. Le vaste intese politiche condussero nell'autunno del 1977 al varo di una legge che cre\u00f2 le premesse giuridiche per interdire la comunicazione tra i detenuti. Questo divieto riguardava anche i colloqui con i propri legali. Inoltre nel codice di procedura penale fu introdotta una clausola che prevedeva un limite massimo (3) per il numero di avvocati nominabili dall'imputato. Gi\u00e0 nel 1976 con l'articolo 129a del Codice penale era stato istituito il reato di \u201ccostituzione di associazione terroristica\"."}
{"id": "4359443", "revid": "33689", "url": "https://it.wikipedia.org/wiki?curid=4359443", "title": "Bandiere nazionali", "text": ""}
{"id": "4359458", "revid": "287204", "url": "https://it.wikipedia.org/wiki?curid=4359458", "title": "Naloucany", "text": ""}
{"id": "4359466", "revid": "287204", "url": "https://it.wikipedia.org/wiki?curid=4359466", "title": "Naramec", "text": ""}
{"id": "4359472", "revid": "729019", "url": "https://it.wikipedia.org/wiki?curid=4359472", "title": "Stazione di Braunschweig Centrale", "text": "La stazione di Braunschweig Centrale (in tedesco \"Braunschweig Hbf\") \u00e8 la principale stazione ferroviaria della citt\u00e0 tedesca di Braunschweig.\nStoria.\nPoich\u00e9 la stazione originaria, la cosiddetta \"Alte Bahnhof\", risalente al 1843, non si trovava in una posizione vantaggiosa sia per lo sviluppo urbano \u2013 a causa della sua posizione centrale \u2013 sia per il traffico ferroviario \u2013 a causa della sua configurazione di testa, fino dal 1870 ne venne proposto a pi\u00f9 riprese lo spostamento in un'area pi\u00f9 periferica e la sua ricostruzione con configurazione passante.\nDopo decenni di discussioni, nel 1938 venne approvato un progetto di grande respiro, coordinato al riordino della rete ferroviaria dell'intera regione, che per\u00f2 venne bloccato dallo scoppio della seconda guerra mondiale e ripreso nel dopoguerra.\nNel 1955 la Deutsche Bundesbahn indisse un concorso di progettazione per il nuovo fabbricato viaggiatori; l'incarico venne quindi assegnato all'architetto Erwin D\u00fcrkop della direzione ferroviaria di Hannover. La costruzione fu conclusa nel 1960.\nLa vecchia stazione \u00e8 stata integrata in un complesso moderno e dal 2007 \u00e8 sede della banca \"Braunschweigischen Landessparkasse\".\nStrutture e impianti.\nIl fabbricato viaggiatori, in stile moderno, \u00e8 costituito da un corpo basso che contiene gli spazi per l'utenza, sormontato da un volume edilizio alto 29 metri e lungo 98 metri che contiene gli uffici dell'amministrazione ferroviaria.\nNel corpo basso si apre un ampio salone d'ingresso, esternamente vetrato e dalle forme interne dinamiche e articolate; il corpo alto si presenta invece con una facciata muraria, bucata da poche aperture inserite in un disegno geometrico formato da piastrelle di diverso colore.\nMentre il fabbricato viaggiatori costituisce uno degli esempi pi\u00f9 apprezzati dell'architettura tedesca del dopoguerra, l'inserimento urbanistico della nuova stazione fu giudicato infelice gi\u00e0 all'epoca della costruzione, sia per la distanza dal centro cittadino, sia per le dimensioni eccessive della piazza antistante (350 metri di lunghezza e 135 di profondit\u00e0) pi\u00f9 adatta al traffico automobilistico che a quello pedonale.\nMovimento.\nLunga distanza.\nAltro treni:\nInterscambi.\nTram.\n M1 St\u00f6ckheim \u2013 Hauptbahnhof (main station)\u2013 Rathaus (Municipio) \u2013 Wenden\n M2 Heidberg \u2013 Hauptbahnhof \u2013 Rathaus \u2013 Siegfriedviertel \n M5 Hauptbahnhof \u2013 Zentrum \u2013 Weststadt \u2013 Broitzem\nBus.\n M19 Hauptbahnhof \u2013 Ostring \u2013 Westring \u2013 Messegel\u00e4nde \u2013 Hauptbahnhof\n M29 Hauptbahnhof \u2013 Messegel\u00e4nde \u2013 Westring \u2013 Ostring \u2013 Hauptbahnhof\n 420 Wolfenb\u00fcttel Bahnhof \u2013 Hauptbahnhof \u2013 Rathaus\n 431 Helmstedter Stra\u00dfe \u2013 Rautheim \u2013 St\u00f6ckheim \u2013 Melverode \u2013 Heidberg \u2013 Hauptbahnhof\n M11 Mascherode \u2013 Bebelhof \u2013 Hauptbahnhof \u2013 Rathaus \u2013 Lehndorf \u2013 Lamme\n 461 Hauptbahnhof \u2013 Zentrum \u2013 Lehndorf \u2013 PTB \u2013 V\u00f6lkenrode\n 601 620 Salzgitter-Lebenstedt \u2013 Hauptbahnhof\n 603 631 Salzgitter-Bad \u2013 Hauptbahnhof\n 730 Wilhelmstr. \u2013 Hauptbahnhof \u2013 Sickte \u2013 Evessen \u2013 Sch\u00f6ppenstedt"}
{"id": "4359478", "revid": "287204", "url": "https://it.wikipedia.org/wiki?curid=4359478", "title": "Nimpsov", "text": ""}
{"id": "4359479", "revid": "1272592", "url": "https://it.wikipedia.org/wiki?curid=4359479", "title": "Mark Cox", "text": "Carriera.\n\u00c8 stato per diversi anni il miglior tennista inglese ed in carriera ha vinto otto titoli in singolare e tre nel doppio.\nDurante il British Hard Court Championships 1968, il primo torneo aperto sia ad amatori che a professionisti, \u00e8 riuscito ad ottenere la prima vittoria nella storia per un dilettante su un professionista sconfiggendo Pancho Gonzales in cinque set.\nNei tornei dello Slam ha raggiunto la semifinale durante il Torneo di Wimbledon 1977 insieme a Cliff Drysdale mentre in singolare ha raggiunto i quarti di finale sia in Australia che agli US Open.\nIn Coppa Davis ha giocato trentacinque match con la squadra inglese vincendone ventitr\u00e9."}
{"id": "4359488", "revid": "1305772", "url": "https://it.wikipedia.org/wiki?curid=4359488", "title": "S.P.Q.R. - Sembrano Proprio Quasi Romani", "text": "S.P.Q.R. - Sembrano Proprio Quasi Romani (nome originale \"The Roman Holidays\") \u00e8 un cartone animato della Hanna-Barbera ambientato nell'antica Roma, intorno al 63 d.C., con uno sguardo alla \"vita moderna\" (ed un tocco degli anni settanta), visto attraverso gli occhi di Gustus Festus e la sua famiglia. La prima edizione nella versione inglese \u00e8 stata trasmessa nel 1972 negli Stati Uniti sulla NBC. Ha funzionato per 13 episodi prima di essere annullato. \u00c8 molto simile ai temi dei \"Flintstones\" e dei \"Pronipoti\". In Italia \u00e8 stato trasmesso per la prima volta su Rai 1 nel 1980.\nTrama.\nGustus Festus, la moglie Julia Festus, la loro figlia Precocia (che, oltre ad essere la pi\u00f9 giovane della famiglia, \u00e8 anche intellettualmente molto dotata) ed il loro figlio adolescente Happius, originari di Pompei, risiedono nel Condominio Venere di Milo gestito da loro padrone di casa Sig. Sfrattus, verso il quale Gus grida lo slogan \"Sfrattus, ci sfratter\u00e0!\"\nGustus Festus lavora per un supervisore prepotente di nome Rockfellerus nella Societ\u00e0 di costruzioni Forum, e dopo aver sollevato marmo per una dura giornata di lavoro, viene accolto dall'animale domestico della famiglia Festus, un leone di nome Leoncio.\nFumetti.\nLa Gold Key Comics ha prodotto, negli Stati Uniti d'America, un fumetto basato sulla serie nel 1973. Furono pubblicate solo quattro uscite."}
{"id": "4359492", "revid": "287204", "url": "https://it.wikipedia.org/wiki?curid=4359492", "title": "Nove Syrovice", "text": ""}
{"id": "4359493", "revid": "76963", "url": "https://it.wikipedia.org/wiki?curid=4359493", "title": "Jessica Steen", "text": "Biografia.\nJessica Steen \u00e8 figlia dell'attrice Joanna Noyes e del regista e attore Jan Steen, ed \u00e8 di origini olandesi e scozzesi.\nOltre alla sua carriera nello spettacolo, Jessica Steen \u00e8 impegnata come ambientalista e nel proteggere i diritti degli animali. Sostiene David Suzuki (uno dei pi\u00f9 famosi e riconosciuti tra gli attivisti ambientalisti), \"The World Society for the Protection of Animals\" e il \"Western Canadian Wilderness Committee\"; inoltre, ha il brevetto di subacquea e pratica diverse attivit\u00e0 circensi (camminata sui trampoli, \u00e8 giocoliera e mangiatrice di fuoco).\nAttualmente risiede a Los Angeles.\nCarriera.\nAll'et\u00e0 di otto anni Steen ottenne il suo primo ruolo, nella serie televisiva per bambini \"The Sunrunners\", una produzione canadese, insieme a sua madre.\nNel 1986 ebbe l'occasione di recitare in un episodio della serie televisiva \"Disneyland\", dove interpret\u00f2 Tracy Gordon, al fianco dell'allora idolo degli adolescenti Lindsay Wagner, la quale interpretava sua sorella. Nel 1987 fu l'unica donna ad avere un personaggio stabile in una serie televisiva, \"Capitan Power\", e per l'episodio \"Judgment\" nel 1988 ottenne una \"nomination\" per il Gemini Award come \"migliore interpretazione di un'attrice in un ruolo continuativo\".\nNel 1989 debutt\u00f2 sul grande schermo recitando nel \"musical\" \"Sing - Il sogno di Brooklyn\".\nNonostante a Toronto continuasse ad ottenere ruoli in serie televisive canadesi e in film televisivi destinati al mercato statunitense, nel 1991 decise di trasferirsi a New York e solo sei settimane dopo il suo arrivo nella \"Grande mela\" venne scritturata per sostituire un'altra attrice nel cast della \"soap opera\" \"Quando si ama\". La sua interpretazione di Patricia Alden Sowolsky Hartman McKenzie cattur\u00f2 l'attenzione della ABC, che la scrittur\u00f2 per la serie \"Homefront\", che dur\u00f2 due stagioni.\nNel 1994 interpret\u00f2 la dottoressa Julia Heller per la NBC nella serie \"Progetto Eden\", che dur\u00f2 solo una stagione ma permise all'attrice di divenire ancora pi\u00f9 conosciuta e apprezzata e quindi richiesta a partecipare come \"guest star\" in molte serie televisive. L'attivit\u00e0 di quest'anno le permise di ottenere il Gemini Award come migliore attrice. Da allora ha recitato in innumerevoli serie, ottenendo ottimi risultati."}
{"id": "4359495", "revid": "287204", "url": "https://it.wikipedia.org/wiki?curid=4359495", "title": "Novy Teleckov", "text": ""}
{"id": "4359506", "revid": "62748", "url": "https://it.wikipedia.org/wiki?curid=4359506", "title": "Micalet", "text": "El Micalet \u00e8 il nome con il quale \u00e8 popolarmente denominato il campanile della Cattedrale di Valencia ed \u00e8 uno dei principali simboli della citt\u00e0 di Valencia. Il nome \u00e8 un diminutivo della campana principale, \"Miquel\", che a causa della fonetica locale \u00e8 diventato \"Micalet\". Per molti secoli \u00e8 stato denominato \"Campanar Nou\" o \"Campanar de la Catedral\", per differenziarlo dal \"Campanar Vell\", una torre dalla pianta ottagonale di fattura romanica, situata nella strada Barcella. Fu costruita in stile gotico valenzano.\nStoria.\nUna targa posta alla base della torre parla delle sue origini \n\"Aquest campanar fonch comensat en l'any de la Nativitat de Nostre Senyor D\u00e9u Jesuchrist MCCCLXXXI, reynant en Arag\u00f3 lo molt alt senyor rey en Pere. Estant de bisbe en Val\u00e8ncia lo molt alt en Jaume, fill del alt infant en Pere e cosin germ\u00e0 del dit rey\". \nI lavori furono iniziati dall'architetto Andreu Juli\u00e0, fino a quando nel 1396 un terremoto li interruppe, anche se erano ancora nelle fasi iniziali. Nel 1402 dirige i lavori Josep Franch, capomastro della Cattedrale, e nel 1414 si incarica Pere Balaguer, costruttore delle Torres de Serrans nella stessa citt\u00e0. Nel 1425 si decise di terminare la costruzione nonostante mancasse la parte superiore, che non sar\u00e0 mai costruita. Al suo posto venne costruita una struttura in legno che reggeva la campana, sostituita tra il 1660 e il 1763 da una torretta di pietra, quella che oggi possiamo vedere. Al principio aveva un elegante cresta traforata che serviva da corona, che fu abbattuta nel XVIII secolo, sostituita prima da un recinto di legno, e nel XIX secolo da una ringhiera metallica, fino al restauro del 1983 realizzato senza tener conto delle testimonianze archeologiche conservate fino a quel momento nello stesso terrazzo ed esposte ora presso la \"Casa del Campaner\"."}
{"id": "4359507", "revid": "1318658", "url": "https://it.wikipedia.org/wiki?curid=4359507", "title": "Capitan Harlock/I corsari delle stelle", "text": "Capitan Harlock/I corsari delle stelle \u00e8 un singolo discografico del gruppo \"La banda dei bucanieri\", pseudonimo dietro cui si celavano gli interpreti Fabio Concato, Massimo Luca, Alberto Tadini, Ellade Bandini, Ares Tavolazzi e lo stesso Vince Tempera pubblicato nel 1979.\nIl brano \"Capitan Harlock\" era la sigla dell'anime omonimo, scritto da Luigi Albertelli su musica e arrangiamento di Vince Tempera; \u00e8 basato, come molte altre composizioni contemporanee, sulla successione di accordi del Canone di Pachelbel.\nIl disco fu un notevole successo discografico, rimanendo in classifica per dieci settimane, toccando la seconda posizione . A fine anno risult\u00f2 il ventottesimo pi\u00f9 venduto del 1979.\n\"I corsari delle stelle\" era un brano ispirato alla serie scritta da Luigi Albertelli su arrangiamento di Vince Tempera, eseguita da un giovane Fabio Concato e Massimo Luca con lo pseudonimo \"La banda dei bucanieri\".\nTracce.\nLato A\nLato B\nEdizioni.\nEntrambi i brani sono stati inseriti nella compilation \"Supersigle TV vol. 2 e in numerose raccolte."}
{"id": "4359515", "revid": "339392", "url": "https://it.wikipedia.org/wiki?curid=4359515", "title": "Soci\u00e9t\u00e9 Fran\u00e7aise de Radiot\u00e9l\u00e9phonie", "text": ""}
{"id": "4359520", "revid": "767487", "url": "https://it.wikipedia.org/wiki?curid=4359520", "title": "Jimmy Bulus", "text": "Carriera.\nClub.\nHa giocato in pi\u00f9 occasioni nel NA Hussein Dey, squadra della massima serie algerina; dal 2012 gioca in Burkina Faso.\nNazionale.\nHa fatto parte della nazionale del suo Paese dal 2003 al 2012, giocandovi complessivamente 8 partite; ha preso parte alla Coppa d'Africa 2012, nella quale \u00e8 sceso in campo in 3 occasioni senza mai segnare."}
{"id": "4359521", "revid": "1573940", "url": "https://it.wikipedia.org/wiki?curid=4359521", "title": "Scotorepens", "text": "Scotorepens () \u00e8 un genere di pipistrelli della famiglia dei Vespertilionidi, comunemente noti come pipistrelli dal naso largo.\nDescrizione.\nDimensioni.\nAl genere Scotorepens appartengono pipistrelli di piccole dimensioni, con lunghezza della testa e del corpo tra 37 e 65\u00a0mm, la lunghezza dell'avambraccio tra 27 e 40\u00a0mm, la lunghezza della coda tra 25 e 42\u00a0mm e un peso fino a 18\u00a0g.\nCaratteristiche craniche e dentarie.\nIl cranio \u00e8 appiattito, il rostro \u00e8 relativamente sottile mentre la cresta sagittale \u00e8 spesso assente. Gli incisivi superiori sono inclinati in avanti e non in contatto con i canini. Il terzo molare superiore \u00e8 notevolmente ridotto.\nSono caratterizzati dalla seguente formula dentaria:\nAspetto.\nLe parti superiori variano dal marrone al fulvo-olivastro, mentre le parti inferiori sono pi\u00f9 chiare. Il muso \u00e8 molto largo, dovuto alla presenza di due grandi masse ghiandolari sui lati. Le orecchie possono essere strette o moderatamente larghe, mentre il trago \u00e8 curvato in avanti. Le membrane alari sono attaccate posteriormente alla base del quinto dito, il calcar \u00e8 lungo e fornito di un lobo terminale piccolo. La coda \u00e8 lunga ed inclusa completamente nell'ampio uropatagio.\nDistribuzione.\nIl genere \u00e8 diffuso a Timor, in Nuova Guinea e Australia.\nTassonomia.\nIl genere comprende 4 specie."}
{"id": "4359531", "revid": "287204", "url": "https://it.wikipedia.org/wiki?curid=4359531", "title": "Auk\u0161\u010diausioji lyga 1989", "text": "L'edizione 1989 dell'Auk\u0161\u010diausioji lyga fu la quarantacinquesima come campionato della Repubblica Socialista Sovietica Lituana e in un certo senso l'ultima come Repubblica Sovietica; se, infatti, la Lituania fu riconosciuta indipendente solo nel 1991, si dichiar\u00f2 tale gi\u00e0 dal 1990. La stessa denominazione di \"Auk\u0161\u010diausioji lyga\" rimase solo per la fase nazionale del torneo che dalla stagione successiva divenne \"Lietuvos Lyga\".\nil campionato fu vinto dal Banga Kaunas, giunto al suo 2\u00ba titolo.\nFormula.\nFu confermata la formula a girone unico: le squadre rimasero 16, con le retrocesse Nev\u0117\u017eis ed Automobilininkas Klaip\u0117da e l'Inkaras (passato ai campionati nazionali) sostituite da una squadra giovanile, Sirijus Klaip\u0117da e Neris Vilnius.\nLe 16 formazioni si incontrarono in gironi di andata e ritorno, tranne la squadra giovanile che incontr\u00f2 le altre un'unica volta, per un totale di 29 partite per squadra. Le squadre classificate agli ultimi due posti retrocessero, mentre alcune delle formazioni raggiunsero le altre squadre lituane (militanti nei campionati nazionali sovietici) nella Baltic League dell'anno successivo.\nClassifica finale.\nA fine stagione Statybininkas \u0160iauliai, Neris Vilnius, S\u016bduva, Atmosfera Ma\u017eeikiai, Ekranas e Banga Kaunas parteciparono alla Baltic League 1990."}
{"id": "4359537", "revid": "599013", "url": "https://it.wikipedia.org/wiki?curid=4359537", "title": "Doug Brien", "text": "Carriera professionistica.\nScelto dai 49ers nel Draft 1994, nella sua stagione da rookie Brien vinse un anello del Super Bowl quando la sua squadra batt\u00e9 49-26 i San Diego Chargers nel Super Bowl XXIX. Proprio quell'anno stabil\u00ec il record NFL segnando 17 tentativi di extra point nei playoff, un primato che resiste ancora oggi.\nAl contrario divenne famoso nell'area di New York per aver sbagliato due potenziali field goal della vittoria nei divisional playoff del 2004 contro i Pittsburgh Steelers. Due mesi dopo fu svincolato ma firm\u00f2 coi Chicago Bears con cui nel 2005 pass\u00f2 l'ultima stagione della carriera.\nNella sua carriera nella NFL, Brien segn\u00f2 l'80,2% dei suoi field goal e convert\u00ec il 98,0% dei suoi tentativi di extra point."}
{"id": "4359551", "revid": "15756", "url": "https://it.wikipedia.org/wiki?curid=4359551", "title": "Jos\u00e9 Antonio Carrillo", "text": "Come comandante prese parte alla Guerra messicano-statunitense e fu Alcalde di \"Los Angeles\".\nBiografia.\nJos\u00e9 Antonio Carrillo fu un Californio. Era il figlio di Jos\u00e9 Raimundo Carrillo (di origine Creola Spagnola) e fratello di Carlos Antonio Carrillo (1783 \u2013 1852) Governatore dell'Alta California (il quale fu per tre volte non consecutive comandante del \"Pueblo de Los Angeles\" e sindaco tra il 1826 ed il 1834).\nSpos\u00f2 \"Estefana Pico\" (1806\u2013) nel 1823 e dopo la sua morte \"Jacinta Pico\" (1815\u2013) nel 1842; entrambe le donne erano sorelle di P\u00edo Pico e di\nAndr\u00e9s Pico.\nNel 1834 fu concessionario del Rancho Las Posas (oggi Contea di Ventura) e dell'Isola di Santa Rosa delle Channel Islands.\nFu Alcalde di Los Angeles, per tre volte, nel 1826, 1828 e nel 1833.\nDurante l'Assedio di Los Angeles, Carrillo assieme al capitano Jos\u00e9 Mar\u00eda Flores ed a Andr\u00e9s Pico formarono una milizia per difendere l'Alta California durante la Guerra messicano-statunitense.\nCarrillo si distinse comandando 50 lancieri Californio portandoli alla vittoria nella Battaglia di Dominguez Rancho contro 203 marines.\nGli americani, sotto il comando del capitano William Mervine furono costretti alla ritirata dal posto dove oggi sorge Carson a \"San Pedro Bay\".\nIl commodoro Robert F. Stockton capo della \"Pacific US Naval Fleet\", fu cos\u00ec sorpreso dalla forte resistenza dei Californios che subito salp\u00f2\nper San Diego a riorganizzarsi.\nDue mesi dopo \"Stockton\" salv\u00f2 le forze del generale Stephen W. Kearny circondate nella Battaglia di San Pasqual ed assieme entrarono a\n\"Los Angeles\" l'8 gennaio 1847 riunendosi al battaglione di John Charles Fr\u00e9mont.\nComandati da Jos\u00e9 Mar\u00eda Flores con Carrillo come vice comandante, un gruppo di 150 Californios combatterono la Battaglia di Rio San Gabriel e la Battaglia di La Mesa. Il 12 gennaio 1847 l'ultimo gruppo di Californios si arrese alle forze americane decretando cos\u00ec la fine della guerra in California.\nIl 13 gennaio 1847 Carrillo in qualit\u00e0 di commissario per il Messico scrisse in inglese ed in spagnolo il Trattato di Cahuenga e fu presente alla sua firma."}
{"id": "4359555", "revid": "82000", "url": "https://it.wikipedia.org/wiki?curid=4359555", "title": "Jacopo Barsotti", "text": ""}
{"id": "4359582", "revid": "46931", "url": "https://it.wikipedia.org/wiki?curid=4359582", "title": "Colt 45", "text": ""}
{"id": "4359586", "revid": "254059", "url": "https://it.wikipedia.org/wiki?curid=4359586", "title": "Contea di Castell", "text": "La contea di Castell fu una contea del Sacro Romano Impero, del circolo di Franconia, che si estendeva per 30 chilometri quadrati e per una popolazione di 10.000 individui. Lo stato esistette dal 1202 al 1806.\nStoria.\nRupert, primo rappresentante della famiglia Castell, viene citato per la prima volta nel 1057 come rappresentante presso il villaggio di Castell, in Germania. Nel 1202 la famiglia form\u00f2 la contea di Castell che comprendeva anche la Steigerwald, dominio che venne rafforzato dal 1398 quando il re Venceslao concesse ai conti di Castell il diritto di coniare moneta. Nel 1457 la contea divenne feudo del principe-vescovo di Wurzburg pur continuando ad ottenere sostanzialmente una propria autonomia con governi non sempre felici come quello di Guglielmo II che rischi\u00f2 di gettare la contea nella rovina finanziaria. Nel 1546, il conte Giorgio II decise di trasferire la sede del proprio governo dal vecchio castello di Castell alla residenza di R\u00fcdenhausen in maniera provvisoria nel frattempo che si realizzassero dei lavori di miglioria sull'antica struttura, ma dal 1556 R\u00fcdenhausen divenne di fatto la nuova capitale della contea, facendo cos\u00ec nascere la linea dei conti di Castell-R\u00fcdenhausen. Successivamente, il conte Corrado rimase a Castell, mentre suo fratello Enrico assunse l'eredit\u00e0 materna (della contea di Wertheim) e fece erigere un nuovo castello a Remlingen. Ne l'uno ne l'altro conte ebbero discendenti maschi e come tale la contea venne divisa tra i figli di Giorgio II e Wolfgang II. La linea di Castell-R\u00fcdenhausen si estinse nel 1803 e si vennero dunque a creare due nuove linee, quella di Castell-Castell e quella di Castell-R\u00fcdenhausen.\nDurante le guerre napoleoniche, la contea di Castell venne mediatizzata nel 1806 ed incorporata nel Regno di Baviera. Come ricompensa i conti di Castell vennero inseriti nella nobilt\u00e0 bavarese."}
{"id": "4359590", "revid": "599013", "url": "https://it.wikipedia.org/wiki?curid=4359590", "title": "The Ransom", "text": ""}
{"id": "4359596", "revid": "729019", "url": "https://it.wikipedia.org/wiki?curid=4359596", "title": "Mbanika", "text": "Mbanika \u00e8 la seconda pi\u00f9 grande isola delle Isole Russell nella Provincia Centrale delle Isole Salomone. L'insediamento principale dell'isola \u00e8 Yandina."}
{"id": "4359599", "revid": "729019", "url": "https://it.wikipedia.org/wiki?curid=4359599", "title": "Shutout (hockey su ghiaccio)", "text": "Lo shutout (acronimo SO) \u00e8 una terminologia usata nell'hockey su ghiaccio per indicare quando un portiere termina una partita senza aver subito reti. Il portiere con pi\u00f9 shutout nella storia dell'NHL, la pi\u00f9 importante lega di hockey a livello mondiale, \u00e8 il canadese Martin Brodeur, a quota 121, mentre la squadra che ha ottenuto il maggior numero di shutout in una stagione furono i Columbus Blue Jackets nella 2006-2007, che non subirono gol in 16 partite.\n\u00c8 accaduto, in diverse occasioni, che a causa di una sostituzione a pi\u00f9 portieri sia stato attribuito lo stesso shutout, per esempio quando il 6 dicembre 2011 Roberto Luongo, in una gara tra i suoi Vancouver Canucks ed i Colorado Avalanche, respinse tutti i tiri nella sua porta fino, per\u00f2, a subire un infortunio al collo; lo sostitu\u00ec Cory Schneider che non ne incass\u00f2 di ulteriori, assegnando a s\u00e9 stesso ed al compagno lo shutout.\nIl termine \u00e8 utilizzato, seppur raramente, anche nel rugby, nel football americano e nel baseball quando una squadra termina la partita impedendo agli avversari di segnare anche un solo punto. Il termine, infine, presenta un equivalente nel calcio, ovvero \"clean sheet\", utilizzato quando una squadra termina una partita senza subire gol; quest'espressione \u00e8 per\u00f2 usata prevalentemente nel calcio anglosassone."}
{"id": "4359605", "revid": "729019", "url": "https://it.wikipedia.org/wiki?curid=4359605", "title": "Nifiloli", "text": "Nifiloli \u00e8 un'isola facente parte delle isole Reef nella provincia di Temotu delle Isole Salomone. Nonostante l'isola sia in Melanesia la popolazione \u00e8 polinesiana. L'idioma parlato \u00e8 la lingua Pileni. Durante la bassa marea l'isola \u00e8 collegata con Fenualoa."}
{"id": "4359607", "revid": "287204", "url": "https://it.wikipedia.org/wiki?curid=4359607", "title": "Oskemen", "text": ""}
{"id": "4359608", "revid": "104458", "url": "https://it.wikipedia.org/wiki?curid=4359608", "title": "Jean Guillaume B\u00e9atrix", "text": ""}
{"id": "4359610", "revid": "287204", "url": "https://it.wikipedia.org/wiki?curid=4359610", "title": "Jean-Guillaume Beatrix", "text": ""}
{"id": "4359612", "revid": "104458", "url": "https://it.wikipedia.org/wiki?curid=4359612", "title": "Jean Guillaume Beatrix", "text": ""}
{"id": "4359613", "revid": "311148", "url": "https://it.wikipedia.org/wiki?curid=4359613", "title": "RSS Kazakistan", "text": ""}
{"id": "4359614", "revid": "311148", "url": "https://it.wikipedia.org/wiki?curid=4359614", "title": "Repubblica socialista sovietica Kazakistan", "text": ""}
{"id": "4359616", "revid": "287204", "url": "https://it.wikipedia.org/wiki?curid=4359616", "title": "Alexis Boeuf", "text": ""}
{"id": "4359624", "revid": "599013", "url": "https://it.wikipedia.org/wiki?curid=4359624", "title": "Nadir Lamyaghri", "text": "Carriera.\nClub.\nLamyaghri inizia la sua carriera nelle giovanili del Racing de Casablanca con il quale fa il suo debutto da professionista nel 1995. Nel 2000 passa nelle file del Wydad Casablanca dove nel novembre 2001 vince la Coppa del Marocco. Dopo una sola stagione viene girato in prestito all'Hassania Agadir dove conquista il campionato, il primo della sua carriera.\nNella stagione 2002-2003 rientra al Wydad. Con la squadra rosso-bianca disputa quattro stagioni nelle quali vince il suo secondo campionato nel 2006. Nel 2007 Lamyaghri viene mandato in prestito per una stagione all'Al-Wahda, squadra degli Emirati Arabi Uniti.\nDopo un'altra esperienza in prestito al club di Abu Dhabi nel 2008, torna definitivamente tra i pali del Wydad. Alla sua prima stagione dal suo rientro, arriva in finale della Champions League araba persa con i tunisini dell'Esp\u00e9rance de Tunis. Nel 2010 si laurea per la terza volta in carriera campione di Marocco. Nella stagione 2010-2011 il Wydad si classifica terzo in campionato ma conquista la finale della CAF Champions League dove viene sconfitto nuovamente dopo due anni dall'Esp\u00e9rance de Tunis.\nNazionale.\nLamyaghri debutta con i \"Leoni dell'Atlante\" nel 2003. Nel 2004 prende parte alla Coppa d'Africa 2004 dove il Marocco si classifica secondo, perdendo la finale per 2-1 contro i padroni di casa della Tunisia.\nNello stesso anno partecipa alla spedizione olimpica di Atene 2004 non avendo la stessa fortuna e uscendo subito al primo turno. Partecipa alle Coppe d'Africa del 2006, 2008 e 2012.\nPer l'edizione del 2013 Lamyaghri viene scelto come capitano dal commissario tecnico Rachid Taoussi. Il 27 gennaio, dopo il pareggio contro il Sudafrica e la conseguente eliminazione della selezione marocchina dalla Coppa d'Africa, annuncia il suo ritiro dalla nazionale all'et\u00e0 di 36 anni."}
{"id": "4359627", "revid": "247222", "url": "https://it.wikipedia.org/wiki?curid=4359627", "title": "Coven (album)", "text": "Coven \u00e8 il secondo album dell'omonima band statunitense pubblicato nel 1972 dalla MGM Records.\nIl disco.\nLa copertina dell'album raffigura i componenti della band immortalati su sfondo bianco dietro ad un gatto nero seduto proprio al centro della fotografia, la particolarit\u00e0 \u00e8 che i volti dei musicisti sono cancellati e sostituiti da uno spazio vuoto. La foto \u00e8 stata scattata ed elaborata dal fotografo William R. Eastabrook.\nRispetto al primo disco del gruppo, \"Witchcraft Destroys Minds &amp; Reaps Souls\" (1969), le tematiche legate all'occulto vengono parzialmente abbandonate per lasciare spazio ad argomenti pi\u00f9 leggeri, anche la realizzazione dell'album (dalla grafica alla produzione musicale) evidenzia una minor volont\u00e0 di impressionare il pubblico. Questa scelta fu legata al fatto che il precedente album fu ritirato dalla vendita a seguito delle polemiche sorte per le tematiche affrontate.\nL'album contiene la canzone \"One Tin Soldier\", brano originariamente pubblicato dalla band canadese The Original Caste nel 1969 e reinterpretato dai Coven nel 1971 per la colonna sonora del film \"Billy Jack\" del regista Tom Laughlin. La versione contenuta nell'album \u00e8 diversa da quella pubblicata come singolo dall'etichetta Warner Bros. Records: nella prima incisione la cantante Jinx Dawson era accompagnata dall'orchestra che si occup\u00f2 della colonna sonora del film ma volle comunque che la canzone fosse accreditata col nome del gruppo, nella seconda versione la band al completo partecip\u00f2 alla registrazione del brano. La pubblicazione del brano nell'album fu al centro di una controversia per la propriet\u00e0 dei diritti tra la Warner Bros. Records che aveva pubblicato il singolo, Tom Laughlin che deteneva una parte dei diritti in quanto produttore del film e la MGM Records.\nTra le tracce \u00e8 presente anche un'altra cover, si tratta del brano \"Jailhouse Rock\", successo di Elvis Presley del 1957."}
{"id": "4359628", "revid": "1573940", "url": "https://it.wikipedia.org/wiki?curid=4359628", "title": "Scotoecus", "text": "Scotoecus () \u00e8 un genere di pipistrelli della famiglia dei Vespertilionidi.\nDescrizione.\nDimensioni.\nAl genere Scotoecus appartengono pipistrelli di piccole dimensioni, con lunghezza della testa e del corpo tra 46 e 68\u00a0mm, la lunghezza dell'avambraccio tra 28 e 38\u00a0mm e la lunghezza della coda tra 28 e 40\u00a0mm.\nCaratteristiche craniche e dentarie.\nIl cranio \u00e8 abbastanza ampio e presenta una scatola cranica schiacciata, con gli incavi nasali e palatali relativamente profondi. I canini superiori hanno un solco longitudinale sulla superficie anteriore, la quale \u00e8 piatta. I premolari inferiori sono diversi tra loro. \nSono caratterizzati dalla seguente formula dentaria:\nAspetto.\nEsternamente molto simile al genere \"Nycticeius\". La pelliccia \u00e8 fine e setosa. Le parti dorsali possono essere brunastre, rossastre o grigio scure, mentre le parti ventrali variano notevolmente tra le varie specie. Il muso \u00e8 largo e piatto. Le orecchie sono relativamente corte, mentre il trago \u00e8 generalmente lungo e con l'estremit\u00e0 arrotondata. Le membrane alari sono attaccate posteriormente ai metatarsi e in \"Scotoecus albofuscus\" sono bianche e semi-trasparenti. La coda \u00e8 lunga ed inclusa completamente nell'ampio uropatagio. Il pene \u00e8 molto lungo.\nDistribuzione.\nIl genere \u00e8 diffuso nell'Africa subsahariana e nel Subcontinente indiano.\nTassonomia.\nIl genere comprende 3 specie. \"S.albigula\" e \"S.hindei\", considerate specie distinte da alcuni autori sono attualmente considerate sottospecie di \"Scotoecus hirundo\"."}
{"id": "4359636", "revid": "33689", "url": "https://it.wikipedia.org/wiki?curid=4359636", "title": "Betty Burbridge", "text": "Era la pronipote di Stephen G. Burbridge, un controverso generale della Guerra di Secessione, soprannominato \"Butcher\" (macellaio).\nBiografia.\nBetty Burbridge nacque nella California del sud, a San Diego nel dicembre 1895. Inizi\u00f2 la sua carriera cinematografica come attrice nel 1913, poco pi\u00f9 che diciassettenne. In circa tre anni, fino al 1916, prese parte a oltre settanta film che, come si usava all'epoca, erano tutti cortometraggi a uno o due rulli. Nei suoi primi film, fece coppia fissa numerose volte con Walter Rodgers, in una serie di commedie western.\nNel 1917, scritti alcuni soggetti per il cinema, si dedic\u00f2 completamente alla scrittura, abbandonando del tutto la recitazione. Si specializz\u00f2 nel genere western e scrisse fino ai primi anni cinquanta quasi 130 tra dialoghi, sceneggiature, adattamenti e storie. Negli ultimi anni, lavor\u00f2 per la televisione, firmando svariati episodi di famose serie della tv USA, come \"The Cisco Kid\" o \"Le avventure di Gene Autry\".\nBetty Burbridge mor\u00ec a Tarzana, nella contea di Los Angeles, il 19 settembre 1987 a quasi novantadue anni. Venne cremata e le sue ceneri si trovano all'Angelus Rosedale Cemetery di Los Angeles."}
{"id": "4359639", "revid": "633110", "url": "https://it.wikipedia.org/wiki?curid=4359639", "title": "BPD (granata)", "text": "La Bomba BPD fu una bomba a mano italiana prodotta dalla Societ\u00e0 Bombrini Parodi Delfino (BPD) di Colleferro ed impiegata dal Regio Esercito durante la prima guerra mondiale. Adottata nel 1915, ebbe scarso successo a causa dell'alto numero di malfunzionamenti.\nTecnica.\nLa \"BPD\" \u00e8 una bomba a mano difensiva a frammentazione. Il corpo della bomba, realizzato in ghisa, \u00e8 cilindrico ed \u00e8 chiuso superiormente da un corpo avvitato, che a sua volta porta l'accenditore a percussione, protetto da un tappo in ottone o in piombo. L'accenditore \u00e8 costituito da una capsula fulminante che, rimosso il tappo e battuta su una superficie dura, innesca una miccia a polvere nera da 14 secondi. La fiamma della miccia a sua volta accendeva un cilindretto di carta nel corpo bomba, contenente fulmicotone, e questo innescava l'esplosione della carica, costituita da 75 grammi di balistite. In caso di malfunzionamento della capsula a percussione, la miccia poteva essere accesa con una fiamma libera da un foro sul corpo di chiusura. Dato il peso notevole dell'ordigno, il lancio era limitato a 30 metri, che corrispondeva al raggio d'azione delle schegge."}
{"id": "4359642", "revid": "1543377", "url": "https://it.wikipedia.org/wiki?curid=4359642", "title": "Just One Last Time", "text": "Just One Last Time \u00e8 un brano musicale del DJ e produttore discografico francese David Guetta, estratto come singolo dall'album Nothing but the Beat 2.0. La canzone, pubblicata il 15 novembre 2012, vede la partecipazione del duo svedese Taped Rai o Max Elto.\n\u00c8 stata pubblicata in download digitale il 15 novembre 2012 e resa disponibile in formato CD il 31 dicembre 2012.\nIl video musicale prodotto per il singolo \u00e8 stato diretto dal regista statunitense Colin Tilley ed \u00e8 stato girato a Los Angeles nell'ottobre 2012."}
{"id": "4359651", "revid": "712828", "url": "https://it.wikipedia.org/wiki?curid=4359651", "title": "The Tatami Galaxy", "text": " \u00e8 una serie televisiva anime tratta dal romanzo omonimo di Tomihiko Morimi e diretta da Masaaki Yuasa. La serie, prodotta dalla Madhouse, \u00e8 stata trasmessa su Fuji TV nel 2010.\nTrama.\nLa trama di \"The Tatami Galaxy\" \u00e8 il resoconto romanzato di alcune esperienze vissute dallo stesso autore all'Universit\u00e0 di Kyoto.\nLa storia segue le vicende di uno studente senza nome al terzo anno di universit\u00e0 e di come questi senta di aver perso tempo in un particolare, ma diventeranno poi vari, club universitario (chiamato anche \"circolo\") durante il primo anno. Qui ha incontrato Ozu, un altro studente, che lo ha coinvolto in situazioni e missioni di dubbia moralit\u00e0. Si viene a sapere inoltre che il protagonista \u00e8 innamorato di Akashi, una studentessa di ingegneria a cui fa varie promesse sperando di poterne fare la sua compagna; spesso per\u00f2 le sue missioni dalla dubbia morale vedono scontrarsi con l'interesse per la ragazza.\nMedia.\nNovel.\nIl romanzo originale \"Yoj\u014dhan shinwa taikei\" scritto da Tomihiko Morimi e illustrato da Y\u016bsuke Nakamura \u00e8 stato pubblicato nel dicembre 2004 da Ohta Publishing in formato \"tank\u014dbon\" e poi ristampato nel marzo 2008 da Kadokawa Shoten. Dal gennaio 2011 \u00e8 stato tradotto anche in coreano e cinese.\nAnime.\nLa serie, prodotta dalla Madhouse sotto la direzione di Masaaki Yuasa, \u00e8 andata in onda nel contenitore noitaminA su Fuji TV dal 22 aprile al 1\u00ba luglio 2010. In Italia i diritti sono stati acquistati nel 2015 dalla Dynit che ha pubblicato la serie in versione sottotitolata sul portale VVVVID dal mese di gennaio 2016. Oltre all'Italia, la serie \u00e8 stata concessa in licenza anche al distributore americano Funimation Entertainment per lo streaming gratuito sul suo sito web, sul canale YouTube e su Hulu, e a Siren Visual e Beez Entertainment per la versione home video in Australia e Nuova Zelanda, nonch\u00e9 in Inghilterra e in Irlanda.\nNel febbraio 2011 ha vinto il primo premio al Japan Media Arts Festival per il settore Animazione, con il giudizio della giuria che l'ha descritto come \"un lavoro riccamente espressivo che trasforma i limiti della TV in pregi\" e che ha lodato in particolar modo le \"strutture eccezionali delle scene, delle azioni dei personaggi e della combinazione dei colori\"."}
{"id": "4359664", "revid": "56620", "url": "https://it.wikipedia.org/wiki?curid=4359664", "title": "Fortunato Ilario Carafa della Spina", "text": "Biografia.\nNacque nel 1630.\nPapa Innocenzo XI lo elev\u00f2 al rango di cardinale nel concistoro del 2 settembre 1686.\nMor\u00ec il 16 gennaio 1697.\nGenealogia episcopale.\nLa genealogia episcopale \u00e8:"}
{"id": "4359670", "revid": "256896", "url": "https://it.wikipedia.org/wiki?curid=4359670", "title": "Cuccuruddu", "text": ""}
{"id": "4359671", "revid": "436907", "url": "https://it.wikipedia.org/wiki?curid=4359671", "title": "Sei giorni della canzone 1960", "text": "Questa pagina raccoglie i dati relativi all'edizione della \"Sei giorni della canzone\" del 1960.\nLa manifestazione.\nAlla direzione d'orchestra si alternano alcuni musicisti, a seconda della casa discografica del cantante: Gorni Kramer, Enzo Ceragioli, Pino Calvi, Riccardo Vantellini, Giulio Libano, Franco Pisano, Renato Carosone, Gigi Cichellero, Walter Malgoni, Dino Olivieri ed Ezio Leoni.\nLe canzoni sono giudicate da due giurie: la prima composta da alcuni giornalisti musicali e la seconda dagli spettatori presenti in sala.\nIn ogni serata sono presenti alcuni ospiti non in gara.\nLe due canzoni \"Il ponte\", cantata da Mario D'Alba, e \"Olympia in Rome\", eseguita da Luciano Rondinella, pur essendo arrivate in finale vengono ritirate per protesta verso l'organizzazione da uno degli autori, Dino Olivieri; di conseguenza i due cantanti non si esibiscono.\nI cantanti partecipanti.\nSono evidenziati in neretto i finalisti."}
{"id": "4359673", "revid": "765341", "url": "https://it.wikipedia.org/wiki?curid=4359673", "title": "Sei giorni della canzone 1961", "text": "Questa pagina raccoglie i dati relativi all'edizione della \"Sei giorni della canzone\" del 1961.\nLa manifestazione.\nOgni serata vengono proposte 20 canzoni, ma soltanto 4 di queste accedono alla finalissima del 9 maggio; in neretto i finalisti.\nLe canzoni sono giudicate da due giurie: la prima composta da 15 giornalisti musicali e la seconda da 30 spettatori estratti a sorte tra quelli presenti in sala.\nIn ogni serata sono presenti alcuni ospiti non in gara.\nI cantanti partecipanti.\nSono evidenziati in neretto i finalisti"}
{"id": "4359692", "revid": "110157", "url": "https://it.wikipedia.org/wiki?curid=4359692", "title": "Lingue shona", "text": "Le lingue shona sono un gruppo di lingue bantu parlate nell'Africa meridionale. \nDistribuzione geografica.\nVengono generalmente individuate otto lingue comprese in questo gruppo:\nSecondo alcuni studiosi, l'intero insieme delle lingue shona (con l'eccezione della lingua kalanga) sarebbe da considerare un'unica lingua con numerosi dialetti. La lingua shona cos\u00ec considerata sarebbe, con pi\u00f9 di 15 milioni di parlanti, la maggiore lingua bantu per numero di locutori madrelingua.\nClassificazione.\nLe lingue shona vengono indicate con il codice S.10 nella classificazione delle lingue bantu."}
{"id": "4359699", "revid": "106456", "url": "https://it.wikipedia.org/wiki?curid=4359699", "title": "JFK Records Act", "text": "Il JFK Records Act (\"The President John F. Kennedy Assassination Records Collection Act\" del 1992) \u00e8 una legge pubblica approvata dal Congresso degli Stati Uniti, in vigore dal 26 ottobre 1992 e firmata dall'allora Presidente George H. W. Bush, che sancisce la creazione di un'agenzia (Assassination Record Review Board = ARRB) con lo scopo di fare un inventario completo di tutto il materiale riguardante l'assassinio del presidente Kennedy in mano alle varie agenzie governative americane, e di rendere pubblico il maggior numero di questi documenti.\nLa ARRB non aveva come scopo quello d'indagare sull'omicidio in s\u00e9, ma solo di occuparsi dei documenti relativi al caso. Ha dichiarato che la raccolta dovr\u00e0 consistere in copie di tutti i documenti del governo degli Stati Uniti relativi all'assassinio del presidente John F. Kennedy del 1963 e che dovranno essere ospitati nell'edificio NARA Archives II di College Park, nel Maryland. La raccolta comprendeva anche qualsiasi materiale creato o reso disponibile per l'uso, ottenuto o altrimenti entrato in possesso di qualsiasi ufficio statale o locale incaricato dell'applicazione della legge che fornisse supporto o assistenza o svolgesse attivit\u00e0 in relazione a un'indagine federale sull'assassinio.\nAggiornamenti recenti.\nIl 24 luglio 2017, gli Archivi nazionali hanno iniziato a rilasciare i documenti rimanenti precedentemente trattenuti. \nLa prima versione includeva 441 dischi dell'FBI e della CIA che erano stati precedentemente trattenuti per intero. Questi documenti non erano mai stati precedentemente resi disponibili al pubblico. Sono stati inoltre rilasciati altri 3.369 documenti che erano stati precedentemente trattenuti in parte, il che significa che erano stati precedentemente resi pubblici, ma parti dei documenti erano state tenute riservate per motivi di sicurezza o \"privacy\". Le registrazioni della prima versione includevano 17 file audio delle interviste di Yuri Nosenko, un ufficiale del KGB che affermava di essere stato il responsabile del file del KGB su Lee Harvey Oswald durante il soggiorno di Oswald nell'Unione Sovietica. Nosenko disert\u00f2 negli Stati Uniti nel gennaio 1964 e fu ampiamente informato per un periodo di diversi anni.\nIl 21 ottobre 2017, il presidente degli Stati Uniti Donald Trump ha dichiarato sul suo sito \"Twitter\" che avrebbe consentito il rilascio dei documenti rimanenti. Ha twittato: \"Fatta salva la ricezione di ulteriori informazioni, permetter\u00f2, come presidente, di aprire i JFK FILES a lungo bloccati e classificati.\" La sua dichiarazione lasciava aperta la possibilit\u00e0 che alcuni documenti potessero essere ancora trattenuti ai sensi del \"JFK Records Act\" se il loro rilascio avesse danneggiato operazioni militari, forze dell'ordine o relazioni estere.\nIl 26 ottobre, Trump ha firmato un rilascio di promemoria di tutte le registrazioni raccolte ai sensi della sezione 5 del \"JFK Records Act\". Ha dato tempo alle agenzie che desiderano fare appello al rilascio di tutte le informazioni in questi registri fino al 26 aprile 2018 per farlo. \nLo stesso giorno, NARA ha pubblicato altri 2.891 dischi. La maggior parte dei \"record\" di questa seconda versione era stata precedentemente trattenuta in parte.\nIl 3 novembre, NARA ha rilasciato altri 676 documenti. La maggior parte di questi era stata precedentemente trattenuta per intero. Secondo la Mary Ferrell Foundation, che detiene un ampio database di documenti sull'assassinio, la maggior parte dei documenti di questa terza pubblicazione proveniva dalla CIA. Questi file contengono ancora un certo numero di relazioni, che rimangono soggette a ulteriore revisione ai sensi dell'ordine del presidente Trump.\nIl 9 novembre, NARA ha pubblicato altri 13.213 dischi. La maggior parte di questi era stata precedentemente trattenuta in parte. Secondo la Mary Ferrell Foundation, i \"record\" di questa quarta pubblicazione provenivano dalla CIA e dalla NSA. Alcuni di questi documenti sono stati redatti in parte. Queste redazioni rimangono soggette a ulteriore revisione ai sensi dell'ordine del presidente Trump.\nIl 17 novembre, NARA ha pubblicato altri 10.744 dischi, di cui 144 precedentemente trattenuti per intero e 10.600 precedentemente trattenuti in parte. Tutti i \"record\" di questa quinta uscita erano dell'FBI. Alcuni di questi documenti sono stati redatti in parte. Queste redazioni rimangono soggette a ulteriore revisione ai sensi dell'ordine del presidente Trump.\nIl 15 dicembre, NARA ha rilasciato altri 3.539 documenti precedentemente trattenuti, lasciando un totale di 86 ancora riservati per intero.\nIl 26 aprile, NARA ha rilasciato altri 19.045 documenti secondo l'ordine del presidente Trump. Queste pubblicazioni includono l'FBI, la CIA e altri documenti dell'agenzia (entrambi precedentemente trattenuti in parte e precedentemente trattenuti per intero) identificati dall'Assassination Records Review Board come documenti di omicidio. Sebbene non sia pi\u00f9 necessario conservare completamente i documenti che devono essere rilasciati ai sensi della sezione 5, alcuni restano in parte trattenuti e non verranno declassificati fino al 2021."}
{"id": "4359700", "revid": "287204", "url": "https://it.wikipedia.org/wiki?curid=4359700", "title": "The Illusionist", "text": ""}
{"id": "4359703", "revid": "767487", "url": "https://it.wikipedia.org/wiki?curid=4359703", "title": "The Illusionist - L'illusionista", "text": "The Illusionist - L'illusionista (\"The Illusionist\") \u00e8 un film del 2006 diretto da Neil Burger. \u00c8 tratto dal racconto breve \"Eisenheim the Illusionist\", scritto dal vincitore del premio Pulitzer Steven Millhauser.\nTrama.\nA Vienna, impero d'Austria-Ungheria, 1889, un mago di nome Eisenheim viene arrestato dall'ispettore capo Walter Uhl della polizia di Vienna durante uno spettacolo di magia che coinvolge la \"necromanzia\". Pi\u00f9 tardi, Uhl spiega la storia della vita di Eisenheim al principe ereditario Leopold.\nEisenheim nacque da un ebanista e si interess\u00f2 alla magia. Si innamor\u00f2 di Sophie, la duchessa von Teschen, ma ai due fu proibito di vedersi perch\u00e9 lui era un semplice contadino. Continuarono a incontrarsi di nascosto, ma furono catturati e separati con la forza. Eisenheim studi\u00f2 la magia viaggiando per il mondo e quindici anni dopo torn\u00f2 a Vienna per esibirsi. Durante uno spettacolo, incontra l'adulta Sophie e scopre che dovrebbe sposare il principe ereditario Leopold, che, si dice, \u00e8 brutale nei confronti delle donne e ne ha persino uccisa una. Leopold invita Eisenheim a condurre uno spettacolo privato a palazzo. Durante la performance, Eisenheim umilia il principe ereditario davanti agli ospiti reali; in risposta, gli viene vietato di esibirsi di nuovo a Vienna. Quando Sophie viene ad offrirgli aiuto, fanno l'amore. Eisenheim le chiede di fuggire con lui, ma teme che verranno giustiziati. Rivela che il principe ereditario sta pianificando un colpo di stato contro il suo anziano padre, l'imperatore Francesco Giuseppe I.\nAl casino di caccia di Mayerling, Sophie cerca di porre fine al suo fidanzamento con Leopold. Il suo corpo viene scoperto la mattina dopo nel Bosco Viennese. Questo getta Eisenheim in depressione. Compra un teatro e inizia una nuova serie di spettacoli di magia, questa volta incentrati sull'evocazione degli spiriti morti. Leopold ne frequenta segretamente uno, durante il quale Eisenheim evoca lo spirito di Sophie, che dice che qualcuno nel teatro \u00e8 il suo assassino. Leopold, innervosito, ordina a Uhl di arrestare Eisenheim per frode, ma Eisenheim evita il carcere confessando al pubblico che il suo spettacolo \u00e8 un'illusione.\nEisenheim \u00e8 minacciato che se evocher\u00e0 Sophie nella sua prossima esibizione, sar\u00e0 imprigionato. Uhl assiste allo spettacolo e, nonostante gli avvertimenti, Eisenheim evoca nuovamente Sophie. Uhl prende d'assalto il palco con i suoi agenti, ma con grande shock del pubblico, Eisenheim si rivela essere uno spirito quando la mano di Uhl lo attraversa.\nUhl rivela a Leopold di aver trovato delle prove, un gioiello della spada di Leopold e il medaglione di Sophie, che potrebbero implicare Leopold nell'omicidio di Sophie. Uhl ha gi\u00e0 informato l'imperatore e lo Stato maggiore austro-ungarico della cospirazione di Leopold per impadronirsi del trono. All'arrivo degli ufficiali della guardia imperiale dell'esercito austro-ungarico, inviati per arrestarlo, Leopold si spara alla testa. Uhl esce e mette il medaglione di Sophie in tasca. Ora non diventer\u00e0 pi\u00f9 capo della polizia come gli aveva promesso Leopold per indurlo a collaborare ma non gli importa, inoltre \u00e8 deciso a lasciare l'incarico.\nMentre un ragazzo gli si avvicina, viene spintonato da un uomo barbuto con un lungo cappotto. Il ragazzo gli d\u00e0 un pacco contenente il taccuino di Eisenheim sul trucco dell'Arancio, che Uhl non era riuscito a capire. Chiede al ragazzo chi gli abbia dato il taccuino e il ragazzo risponde \"Herr Eisenheim\". Si rende conto che la persona che l'ha spintonato ha rubato il medaglione. Insegue l'uomo, ma l'uomo sale su un treno e scappa. Uhl si rende conto che gli spintoni e il taccuino sono un messaggio dell'illusionista e comincia a ripensare agli eventi recenti. Conclude che Sophie ed Eisenheim hanno messo in scena la sua morte in modo che potesse essere libera da Leopold, con le sue apparizioni spettrali che non erano altro che fantasmagorie. Uhl ride felice della brillantezza del loro piano. Lontano, Sophie ed Eisenheim iniziano una nuova vita insieme in una baita su una bellissima montagna. Eisenheim lascia il medaglione di Sophie nel palmo della sua mano.\nProduzione.\nLa sceneggiatura \u00e8 liberamente ispirata a \"Eisenheim, l'Illusionista\", un racconto breve di Steven Millhauser tratto dal libro \"Il museo Barnum\". Insieme a \"The Prestige\" e \"Scoop\", \"The Illusionist - L'illusionista\" \u00e8 stato uno dei tre film del 2006 che hanno esplorato il mondo della magia.\nConsulenza di magia e assistenza tecnica durante la produzione sono stati forniti da James Freedman, Ricky Jay, Michael Weber e Scott Penrose. Il regista Neil Burger ha scritto \"Gi\u00e0 in pre-produzione, James (Freedman) divenne un importante collaboratore; ideando, progettando e perfezionando tutto, dai piccoli giochi di prestigio con le mani ai grandi pezzi narrativi sul palcoscenico. Ha lavorato con Edward Norton, insegnando come fare gli spettacoli teatrali, e ha agito come una doppia mano in varie scene. Il suo contributo \u00e8 stato enorme\".\nLa storia originale, su cui si basa il film, non include l'artificio del protagonista che accusa il principe di omicidio. Anche se il film \u00e8 ambientato in Austria, \u00e8 stato girato principalmente in Repubblica Ceca. La citt\u00e0 di Vienna \u00e8 rappresentata nel film da T\u00e1bor e Praga, mentre le scene ambientate nel villaggio durante l'infanzia di Eisenheim sono stati girati a \u010cesk\u00fd Krumlov. Il castello del principe ereditario \u00e8 in realt\u00e0 lo storico castello di Konopi\u0161t\u011b (che si trova nei pressi di Bene\u0161ov), dimora dell'arciduca Francesco Ferdinando."}
{"id": "4359707", "revid": "1305772", "url": "https://it.wikipedia.org/wiki?curid=4359707", "title": "Superband", "text": ""}
{"id": "4359711", "revid": "287204", "url": "https://it.wikipedia.org/wiki?curid=4359711", "title": "Rally Dakar 2013", "text": "Il Rally Dakar 2013 \u00e8 stata la 34\u00aa edizione del Rally Dakar (partenza da Lima ed arrivo a Santiago del Cile), la 5\u00aa consecutiva disputata in Sudamerica.\nCronaca.\nIl francese St\u00e9phane Peterhansel alla caccia della sua 11\u00aa vittoria, deve fare i conti quest'anno con la medaglia di bronzo olimpica nel tiro a , il qatariota Nasser Al-Attiyah, a sua volta gi\u00e0 vincitore del rally-raid in precedenza, ma il ritiro di quest'ultimo spiana la strada al transalpino.\nNei Camion dopo aver vinto 6 delle prime 7 tappe ed essere ampiamente al comando della classifica generale, l'olandese G\u00e9rard de Rooy su Iveco, dopo 10 minuti dal via della 9\u00aa tappa incappa in un grave problema meccanico. Nonostante sia giunto in suo soccorso il compagno di squadra Miki Biasion, perde oltre un'ora e precipita in classifica al 4\u00ba posto a 59:56 dal leader. La vittoria nella categoria va al russo Eduard Nikolaev, al suo primo successo nella corsa, su Kamaz.\nAssente il rivale di sempre Marc Coma, la vittoria va al francese Cyril Despres su KTM, giunto al suo quinto successo. Nei quad secondo successo, invece, per l'argentino Marcos Patronelli su Yamaha, che raggiunge cos\u00ec il fratello Alejandro a quota due successi.\nTappe.\nNelle 14 giornate del rally raid sono previste 14 tappe, con 14 prove speciali per un totale di oltre 8.000\u00a0km."}
{"id": "4359712", "revid": "834", "url": "https://it.wikipedia.org/wiki?curid=4359712", "title": "Superband (gruppo musicale italiano)", "text": ""}
{"id": "4359716", "revid": "1573940", "url": "https://it.wikipedia.org/wiki?curid=4359716", "title": "Platyarthrus hoffmannseggii", "text": "Platyarthrus hoffmannseggii \u00e8 un piccolo crostaceo isopode della famiglia Platyarthridae.\nDescrizione.\nSono piccoli crostacei isopodi lunghi sino a 5 mm, completamente bianchi, privi di occhi.\nLa testa \u00e8 triangolare; il flagello delle antenne ha due sezioni separate; le antenne sono corte e robuste;\ngli uropodi sono a forma di lancia allungata.\nBiologia.\nQuesti oniscidi mirmecofili vivono all'interno dei nidi di numerose specie di formiche appartenenti a differenti generi, sia nel suolo, che nei tronchi marcescenti. Tuttavia possono essere trovati anche al di fuori dei formicai, sotto le pietre, comunemente anche nei cunicoli delle talpe o conviventi con varie specie di coleotteri xilofagi (sono stati segnalati con \"Sinodendron cylindricum\", \"Elate balteatus\", \"Rhagium bifasciatum\" e \"Hylobius abietis\").\nI \"Platyarthrus\" non sono alimentati dalle formiche, ma si nutrono degli scarti e degli escrementi di queste. Sono quindi dei veri e propri spazzini dei formicai, nutrendosi dei residui organici. Questi piccoli isopodi non disdegnano occasionalmente di nutrirsi anche della melata degli afidi, in un rapporto di commensalismo con le formiche.\nQuando \"Platyarthrus hoffmannseggi\" non vive con le formiche, si nutre di sostanze vegetali: piante marcescenti, muschi, epatiche, funghi e spore di piante inferiori."}
{"id": "4359720", "revid": "66837", "url": "https://it.wikipedia.org/wiki?curid=4359720", "title": "Yordi Reyna", "text": ""}
{"id": "4359723", "revid": "3831", "url": "https://it.wikipedia.org/wiki?curid=4359723", "title": "Centro Novarese di Studi Letterari", "text": ""}
{"id": "4359741", "revid": "1965277", "url": "https://it.wikipedia.org/wiki?curid=4359741", "title": "Pietro Barocelli", "text": "Biografia.\nTrasferitosi a Torino con la famiglia, studi\u00f2 alla Regia universit\u00e0 con l'egittologo Ernesto Schiaparelli e si laure\u00f2 nel 1911 con una tesi sulla storia delle ricerche sull'antico Egitto. Subito dopo la laurea fu nominato ispettore al Regio Museo di Antichit\u00e0 di Torino, dove prese servizio il 1\u00ba agosto del 1912.\nDivenne anche ispettore ai monumenti archeologici per la Soprintendenza del Piemonte e della Liguria, con Schiaparelli come superiore. Fu proprio quell'anno che si rec\u00f2 a visitare le incisioni rupestri del Monte Bego. Recandosi in quei luoghi rese visita a Clarence Bicknell, considerato il massimo esperto delle incisioni rupestri della Valle delle Meraviglie, all'epoca ancora territorio italiano. Il botanico inglese che aveva scoperto le incisioni per caso ospit\u00f2 vari anni Barocelli, nella sua casa di Fontanalba, vedendo in lui il continuatore dei suoi studi. Con Barocelli condivise anche i suoi calchi cartacei e le sue scoperte. Molto del materiale raccolto dagli studiosi \u00e8 ancora oggi consultabile al museo Bicknell di Bordighera.\nNel 1921 pubblica il suo primo studio dedicato alle incisioni rupestri \"Val Meraviglie e Fontanalba\". Altre pubblicazioni seguiranno numerose, nel 1923, 1924, 1928 oltre a numerosi articoli scientifici, facendo di lui il nuovo esperto del settore. La consacrazione avvenne con la mostra, organizzata al museo Bicknell di Bordighera nel giugno del 1939, da Barocelli, Carlo Conti e Nino Lamboglia.\nBarocelli ha legato il suo nome allo scavo e pubblicazione di importanti complessi archeologici come la necropoli e il teatro romano di Albintimilium, la citt\u00e0 romana di Libarna e le incisioni rupestri della Valle delle Meraviglie, ai piedi del Monte Bego. Per lo studio di queste ultime, pu\u00f2 essere considerato a buon diritto un pioniere dell'archeologia rupestre europea.\nAlla morte di Schiapparelli nel 1929, diventa responsabile per la Soprintendenza per i beni archeologici del Piemonte e Liguria. Nel 1933 gli fu offerta la direzione del Museo di Antichit\u00e0 di Parma e l'anno successivo quella del Museo Preistorico e Etnografico Pigorini di Roma. Nel 1941 gli giunse il suo incarico pi\u00f9 prestigioso, che conserv\u00f2 per ben 13 anni, Soprintendente alle Antichit\u00e0 di Roma.\nRaggiunta l'et\u00e0 della pensione, concluse i suoi impegni di docente universitario e rientr\u00f2 in Piemonte dove continu\u00f2 a coltivare la sua passione per l'archeologia. La Soprintendenza gli forn\u00ec dal 1962 al 1982 un ufficio proprio per il suo ruolo di spicco nel settore. Nel 1984 gli eredi donarono alla Soprintendenza tutti i documenti da lui raccolti durante i suoi anni di studio, ora conservati presso l'Archivio della Soprintendenza, l'Archivio del Museo Antichit\u00e0 Egizie e il Fondo Barocelli.\nRiconoscimenti.\nIl 28 aprile del 1937 divenne socio dell'Accademia delle Scienze di Torino."}
{"id": "4359742", "revid": "16758", "url": "https://it.wikipedia.org/wiki?curid=4359742", "title": "George B. Schwabe", "text": ""}
{"id": "4359751", "revid": "89169", "url": "https://it.wikipedia.org/wiki?curid=4359751", "title": "Piero Barocelli", "text": ""}
{"id": "4359763", "revid": "682087", "url": "https://it.wikipedia.org/wiki?curid=4359763", "title": "Anticorpi anti-topoisomerasi-1", "text": ""}
{"id": "4359767", "revid": "671029", "url": "https://it.wikipedia.org/wiki?curid=4359767", "title": "Ranheim Fotball 2012", "text": "Questa voce raccoglie le informazioni riguardanti il Ranheim Fotball nelle competizioni ufficiali della stagione 2012.\nStagione.\nIl Ranheim chiuse il campionato al 7\u00ba posto. L'avventura nella Coppa di Norvegia 2012 termin\u00f2 invece al primo turno, con l'eliminazione per mano del Verdal. I calciatori pi\u00f9 utilizzati in stagione furono Bendik Bye ed Eirik Malmo, con 31 presenze ciascuno (30 in campionato, una in coppa). Il miglior marcatore fu Robert Stene con 11 reti, tutte nella 1. divisjon.\nMaglie e sponsor.\nLo sponsor tecnico per la stagione 2012 fu Umbro, mentre lo sponsor ufficiale fu DnB. La divisa casalinga era composta da una maglietta blu con inserti bianchi, pantaloncini bianchi e calzettoni blu. Quella da trasferta era invece costituita da una maglia bianca con inserti blu, pantaloncini blu e calzettoni bianchi."}
{"id": "4359771", "revid": "1288208", "url": "https://it.wikipedia.org/wiki?curid=4359771", "title": "Nino Migliori", "text": "Biografia.\nMigliori nasce a Bologna nel 1926, citt\u00e0 nella quale vive e lavora tuttora, e inizia a fotografare nel 1948. Nell\u2019immediato dopoguerra si avvicina al circolo fotografico Bolognese e inaugura un\u2019intensa attivit\u00e0 che si svilupper\u00e0 sempre su differenti paralleli canali di ricerca. Fin dall'inizio il suo operare \u00e8 pregno di molteplici esplorazioni: sperimentazione, fotografia formalista, realista, muri cio\u00e8 temi, soggetti, motivi, linee di ricerca che in parte continueranno a caratterizzare il suo lavoro sino ad oggi. Ad una produzione fotografica vicina alla straight photogaphy affianca infatti, gi\u00e0 dal 1948, sperimentazioni come le \"Ossidazioni\", i \"Pirogrammi\", i \u201cClich\u00e9s verres\u201d, che ne fanno uno dei pi\u00f9 interessanti autori post Bauhaus della fotografia mondiale. Le serie di sapore neorealista \u201cGente del sud\u201d, \u201cGente dell\u2019Emilia\u201d e \u201cGente del Delta\u201d raccontano l\u2019Italia degli anni Cinquanta, mentre la serie di \u201cMuri\u201d e di manifesti strappati mostra versanti di contatto con la contemporanea ricerca pittorica di area informale.\nNegli anni cinquanta insieme agli amici Tancredi, Emilio Vedova frequenta il salotto di Peggy Guggenheim a Venezia ed \u00e8 a quegli incontri, come quelli a Bologna con autori come Vasco Bendini, Vittorio Mascalchi, Luciano Leonardi e altri, che trova sostegno e affinit\u00e0 culturale.\nNel 1977 il Centro studi e archivio della comunicazione di Parma gli dedica la prima grande antologica, curata dal suo fondatore, Arturo Carlo Quintavalle. \u00c8 l\u2019inizio di una collaborazione intensa che vedr\u00e0 Nino Migliori presente per molti anni nel Comitato Scientifico del Centro, e attivo nella ricerca e nella segnalazione di archivi e autori per l\u2019incremento delle raccolte dell\u2019Universit\u00e0 di Parma, nonch\u00e9 presente con la sua opera in un consistente numero di rassegne organizzate dal CSAC. Le opere conservate a Parma sono state donate dall\u2019Autore con atti notarili nel 1985 e 1994. Dal 1978 \u00e8 docente di Storia della Fotografia al Corso di Perfezionamento di Storia dell'Arte dell'Universit\u00e0 di Parma. Il fondo oggi conservato nel Centro studi e archivio della comunicazione contiene 813 opere fotografiche realizzate con tecniche varie; nucleo di 517 chimografie su carta e 1 lastra realizzate durante il workshop tenuto da Nino Migliori all\u2019Universit\u00e0 di Parma (1979-1980). Tale fondo, pubblico e interamente consultabile, \u00e8 composto da stampe fotografiche, monotipi, ossidazioni, pirogrammi e tecniche varie, oltre a stampe digitali tratte nel 2012-2013 da opere riferibili a tutto il percorso dell\u2019artista. Alle opere di Migliori si aggiungono le chimigrafie realizzate in occasione del corso di fotografia sperimentale off-camera tenuto dall'artista all\u2019Universit\u00e0 di Parma nell\u2019a.a. 1979-1980. Il fondo \u00e8 stato implementato e aggiornato a pi\u00f9 riprese, fino al 2013.\nSempre nello stesso anno entra a far parte de \"L'Opera dei Celebranti\"[2] (1978-1987) ideata dal critico Franco Solmi che cos\u00ec viene descritto da Marilena Pasquali co-ideatrice del progetto: \u201c entusiasta sostenitore della necessit\u00e0 di esaltare la creativit\u00e0 artistica attraverso l'applicazione del bello a qualsiasi oggetto del quotidiano o del mito, del presente come dell'utopia\u201d. Nel 1979 tiene un memorabile corso nell'ambito della manifestazione Venezia 79 La fotografia, sotto il patrocinio dell'Unesco e dell'International Center of Photography di NY, avente come programma le sperimentazioni off-camera.Nel 1982 Migliori d\u00e0 vita ad \"Abrecal - Gruppo Ricerca Percezione Globale\" (1982-1991) che si riallaccia alla poetica futurista nel senso di rottura degli schemi precostituiti e di libert\u00e0 di espressione, il nome \u00e8 infatti l'inverso di Lacerba. \u00c8 un gruppo aperto, ne possono far parte autori giovani e affermati senza gerarchie, nato per un confronto teorico e pratico e per offrire visibilit\u00e0 ai giovani, tanto che spesso in quegli anni Migliori fa transitare sul Gruppo mostre, incontri, pubblicazioni. Dagli anni settanta dirige workshops, ma dopo l'esperienza universitaria dal 1986 si dedica con frequenza alla didattica in scuole di vario ordine e grado e in istituzioni museali, tra i tanti a iniziare da \"Giocafoto\" (Suzzara[3], 1986) alla serie \"Luci e tracce\" (Cavezzo, 1996-2002), da \"Lagorai immaginato\" (Borgo Valsugana, 2004) al recentissimo laboratorio in fieri con i bimbi del Nido MAST (Bologna 2014 -2016). Nel 2017 vince il Premio Alinovi Daolio.\nNel 2016 l'artista decide di istituire la Fondazione Nino Migliori.\nLinee di ricerca.\nLa sperimentazione sui materiali e sul linguaggio \u00e8 il tratto fondamentale che caratterizza la produzione di Nino Migliori fin dal 1948. Declinata in Ossidazioni, Pirogrammi, Cellogrammi, Lucigrammi, Idrogrammi, tecniche inventate da la lui stesso, ma anche in Fotogrammi, Foro stenopeico, Clich\u00e9-verre mutuati dalla storia dell'arte. Contemporaneamente realizza foto realiste con una particolare idea di racconto in sequenza. Negli anni Sessanta Migliori prosegue la riflessione sul linguaggio della fotografia e inizia la stagione dei lavori concettuali da \"Antimemoria\" (1968) a \"Il tempo dilatato\" (1974) da \"In immagin abile\" (1975) a \"Segnificazione\" (1978). Negli anni Ottanta \u00e8 la polaroid che viene indagata e Migliori realizza una molteplice ricerca innovativa sul mezzo e produce serie di manipolazioni che articola in Polapressures e Polaori, altre tecniche da lui ideate. Negli anni Novanta si avvicina al mezzo digitale scansionando le sinopie polaroid che per mezzo di elaborazioni si trasformano in \"Trasfigurazioni\". Dagli anni Duemila realizza numerose installazioni da \"Cos\u00ec in cielo\" (2000-2003) a \"Orantes\" (2011-2012), da \"Checked-one year under control\" (2002) a \"Il tempo rallentato-in vitro\" (2013), da \"Marmografie\" (2004) a \"Gocce e bollicine\" (2014) mentre \"Scattate e abbandonate\" (2013) \u00e8 un'imponente installazione costituita da centinaia e centinaia di fotografie rifiutate e mai ritirate dai laboratori fotografici che Migliori dal 1978 ha raccolto per qualche anno. La progettualit\u00e0, che sta alla base di ogni suo lavoro, e la necessit\u00e0 di praticare nuove strade per superare la ripetizione di uno stesso stilema, lo portano a realizzare serie di lavori che necessitano di strumenti costruiti ad hoc come il caleidoscopio per ritratti \"Dreamhair\" (2005), il \"bastone per una lettura dal basso di\" New York (2005), il dispositivo per un doppio scatto, anteriore e posteriore, \"Crossroaads\" (2006). Oppure realizza innovativi punti di luce come nella la serie \u201c a lume di candela \u201c iniziata nel 2006 con \"Terra incognita\". Lo zooforo del Battistero di Parma e che prosegue con altri importanti monumenti o sculture come, ad esempio, il Compianto sul Cristo morto di Niccol\u00f2 dell'Arca (2012), le Metope del Duomo di Modena (2015). \u00c8 in Mostra a Napoli nella Cappella Palatina del Maschio Angioino con la mostra \u201cLumen | Cristo velato\u201d dedicata al capolavoro settecentesco di Giuseppe Sanmartino. "}
{"id": "4359777", "revid": "287204", "url": "https://it.wikipedia.org/wiki?curid=4359777", "title": "Charles Boyle, visconte Dungarvan", "text": "Biografia.\nEra il figlio di Edmund Boyle, VIII conte di Cork, e di su moglie, Isabella Henrietta Poyntz. Studi\u00f2 Winchester College, nel Hampshire.\nCarriera militare.\nIntraprese la carriera militare nel 1819. Venne promosso a capitano dell'84\u00ba reggimento di fanteria nel 1822. Lasci\u00f2 l'esercito nel 1826.\nMatrimonio.\nSpos\u00f2, il 10 marzo 1828 a Dublino, Lady Catherine St. Lawrence (?-4 aprile 1879), figlia di William S. Lawrence, II conte di Howth, e di Margaret Burke. Ebbero cinque figli:\nMorte.\nMor\u00ec il 25 agosto 1834, a 33 anni, al Blount's Court, Oxfordshire."}
{"id": "4359780", "revid": "33689", "url": "https://it.wikipedia.org/wiki?curid=4359780", "title": "Predator 2 (Perfect 10)", "text": ""}
{"id": "4359784", "revid": "1305887", "url": "https://it.wikipedia.org/wiki?curid=4359784", "title": "Predator 2 (videogioco)", "text": ""}
{"id": "4359791", "revid": "380453", "url": "https://it.wikipedia.org/wiki?curid=4359791", "title": "Nationale 1 1965-1966 (pallavolo maschile)", "text": "La Nationale 1 francese di pallavolo maschile 1965-1966 si \u00e8 svolta tra il 1965 ed il 1966: al torneo hanno partecipato 16 squadre di club francesi e la vittoria finale \u00e8 andata per la seconda volta consecutiva all'Asni\u00e8res Sports.\nRegolamento.\nIl campionato si \u00e8 svolto con una prima fase dove le squadre sono state divise in due gironi, affrontandosi in gare di andata e ritorno: al termine della prima fase, le prime due classificate dei due girone hanno acceduto ad un girone per l'assegnazione dello scudetto, mentre le ultime due classificate di ogni girone sono state retrocesse in \"Nationale 2\". Il girone per l'assegnazione dello scudetto, dove le squadre hanno conservato i risultati degli scontri diretti della prima fase, \u00e8 stato strutturato in due tornei con la formula del girone all'italiana, disputato in casa delle due vincitrici dei gironi."}
{"id": "4359803", "revid": "330019", "url": "https://it.wikipedia.org/wiki?curid=4359803", "title": "Herlindis di Maaseik", "text": "Biografia.\nHerlindis, o Harlindis, era figlia di un conte di nome Adelardo e di sua moglie Grinuara, e aveva una sorella, Relindis (o Renula, anch'essa santa e commemorata il 6 febbraio); era amica dei santi Villibrordo e Bonifacio.\nPer la loro educazione, inizialmente i genitori assunsero un tutore, ma decisero in seguito di inviarle in un monastero a Valenciennes dove, oltre a studiare materie sacre e altre nozioni pratiche, impararono anche a scrivere e a dipingere. \nEntrambe le sorelle desideravano darsi alla vita religiosa, quindi i genitori costruirono loro, su un terreno di loro propriet\u00e0 ad Aldeneik (un sobborgo di Maaseik, sulle sponde della Mosa), il monastero di Eyck intorno al 730; secondo la \"vita\" delle due sante, esse si svegliavano ogni mattina per trasportare sabbia e immense pietre al cantiere, cos\u00ec che il monastero venne terminato in brevissimo tempo. Herlindis divenne badessa del monastero (secondo la \"vita\", consacrata dagli stessi Bonifacio e Villibrordo), e mor\u00ec per cause naturali intorno al 745. Fu seguita nel suo ruolo dalla sorella, che mor\u00ec circa cinque anni pi\u00f9 tardi.\nCulto.\nIl culto delle due sorelle cominci\u00f2 pressoch\u00e9 subito dopo la loro morte. Le loro reliquie vennero fatte traslare dalla nuova badessa, Ava, in una nuova chiesa ad Aldeneik il 22 marzo 1860, cosa che acceler\u00f2 la scrittura della loro \"vita\" (anonima, scritta attorno all'880 e per la maggior parte, se non del tutto, probabilmente inventata.\nIl monastero venne distrutto dai vichinghi nel IX-X secolo e il terreno venne in seguito donato da Ottone I al Principato vescovile di Liegi, cos\u00ec da impedire che la nobilt\u00e0 locale potesse prenderne il controllo. Sul luogo fu poi costruita la tuttora esistente Chiesa di Sant'Anna."}
{"id": "4359805", "revid": "47767", "url": "https://it.wikipedia.org/wiki?curid=4359805", "title": "Herlindis", "text": ""}
{"id": "4359810", "revid": "1543377", "url": "https://it.wikipedia.org/wiki?curid=4359810", "title": "Rocky Mountain High", "text": "Rocky Mountain High \u00e8 una canzone country-folk rock, incisa da John Denver nel 1972 e facente parte dell'album omonimo. Autori del brano sono lo stesso John Denver (testo e musica) e Mike Taylor (musica).\nIl brano, dedicato ad una localit\u00e0/montagna del Colorado, \u00e8 diventato il secondo inno ufficiale di questo stato.\nIl singolo, uscito su etichetta RCA Records e prodotto da Milton Okun, raggiunse il 9\u00ba posto delle classifiche negli Stati Uniti d'America nel 1973.\nStoria.\nComposizione.\nJohn Denver scrisse il brano nell'agosto del 1972 mentre stava lavorando ad un nuovo album, che doveva inizialmente intitolarsi \"Mother Nature's Son\", come l'omonima canzone dei Beatles che vi incluse.\nL'ispirazione arriv\u00f2 mentre stava osservando la pioggia di stelle cadenti tipica di quel periodo sul Williams Lake, nei pressi di Windstar, in Colorado, dove si era recato assieme alla moglie Annie e ad alcuni amici.\nLa composizione del brano termin\u00f2 dopo circa due settimane. Alla composizione delle musica partecip\u00f2 il chitarrista della John Denver Band Mike Taylor.\nSecondo \"inno\" del Colorado.\nNel marzo del 2007, a quasi dieci anni dalla tragica morte di John Denver, il brano \"Rocky Mountain High\" fu dichiarato il \"secondo inno\" dello Stato del Colorado.\nTesto.\nNel testo, vi sono alcuni chiari riferimenti autobiografici: si parla infatti di un uomo di 27 anni (gli anni che compiva Denver nel 1972) giunto in un posto che non aveva mai visto prima (e Denver aveva appena preso casa ad Aspen assieme alla moglie, Annie Martell)."}
{"id": "4359822", "revid": "671029", "url": "https://it.wikipedia.org/wiki?curid=4359822", "title": "Sandefjord Fotball 2012", "text": "Questa voce raccoglie le informazioni riguardanti il Sandefjord Fotball nelle competizioni ufficiali della stagione 2012.\nStagione.\nIl Sandefjord chiuse il campionato al 3\u00ba posto, raggiungendo le qualificazioni all'Eliteserien. L'Ullensaker/Kisa, per\u00f2, ebbe la meglio ed elimin\u00f2 la squadra. L'avventura nella Coppa di Norvegia 2012 termin\u00f2 invece ai quarti di finale, con l'eliminazione per mano del Molde. I calciatori pi\u00f9 utilizzati in stagione furono Jo Sondre Aas, Panajotis Dimitriadis ed Eirik Lam\u00f8y, con 36 presenze ciascuno (30 in campionato, 5 in coppa e una nelle qualificazioni all'Eliteserien). Il miglior marcatore fu Jo Sondre Aas con 14 reti (10 in campionato e 4 nella coppa).\nMaglie e sponsor.\nLo sponsor tecnico per la stagione 2012 fu Diadora, mentre lo sponsor ufficiale fu Jotun. La divisa casalinga era composta da una maglietta blu con inserti bianchi, pantaloncini blu e calzettoni bianchi. Quella da trasferta era invece costituita da una maglia rossa con inserti blu, pantaloncini e calzettoni rossi."}
{"id": "4359833", "revid": "547034", "url": "https://it.wikipedia.org/wiki?curid=4359833", "title": "Richard Boyle, IX conte di Cork", "text": "Biografia.\nEra il figlio maggiore di Charles Boyle, visconte Dungarvan, e di sua moglie, Lady Catherine St Lawrence, figlia di William St. Lawrence, II conte Howth. Era il nipote di Edmund Boyle, VIII conte di Cork. Studi\u00f2 a Eton e al Christ Church di Oxford.\nCarriera politica.\n\u00c8 stato eletto deputato per Frome nel 1854, un posto che mantenne fino al 1856, quando successe al nonno alla contea ed \u00e8 entrato nella Camera dei lord. Nel 1860 \u00e8 stato nominato Cavaliere dell'Ordine di San Patrizio. Divenne un membro del governo nel mese di gennaio 1866, quando \u00e8 stato nominato Master of the Buckhounds sotto Lord Russell, incarico che ha ricoperto fino al luglio 1866. Egli ha prestato giuramento al Privy Council nel maggio dello stesso anno.\n\u00c8 stato ancora una volta Master of the Buckhounds sotto William Ewart Gladstone tra il 1868 e il 1874 e tra il 1880 e il 1885. In 1882 \u00e8 stato nominato uno dei relatori della Camera dei Lord. Quando Gladstone divenne primo ministro per la terza volta nel mese di febbraio 1886, Cork \u00e8 stato nominato Magister equitum. Tuttavia, il governo cadde nel mese di luglio dello stesso anno. Quando Lord Rosebery successe come primo ministro marzo 1894, Cork \u00e8 stato ancora una volta nominato Magister equitum. Il governo liberale cadde nel giugno dell'anno successivo.\n\u00c8 stato anche Lord luogotenente di Somerset (1864-1904), aiutante di campo della regina Vittoria (1889-1899), e un colonnello del Nord Somerset Yeomanry.\nMatrimonio.\nSpos\u00f2, il 20 luglio 1853, Lady Emily Charlotte de Burgh (19 ottobre 1828-10 ottobre 1912), seconda figlia di Ulick de Burgh, I marchese di Clanricarde. Ebbero sette figli:\nMorte.\nMor\u00ec a Berkeley Square, Londra, nel giugno del 1904, a 75 anni. La contessa di Cork \u00e8 morta nel mese di ottobre 1912, all'et\u00e0 di 83 anni."}
{"id": "4359841", "revid": "110157", "url": "https://it.wikipedia.org/wiki?curid=4359841", "title": "Queguay Grande", "text": "Il Queguay Grande \u00e8 un fiume dell'Uruguay che nasce dalla Cuchilla de Queguay, scorre in direzione est-ovest nel Dipartimento di Paysand\u00fa e sfocia nel Fiume Uruguay, di cui \u00e8 affluente.\nI suoi principali affluenti sono il Queguay Chico, l'Arroyo de Soto e l'Arroyo Quebracho Grande."}
{"id": "4359846", "revid": "767487", "url": "https://it.wikipedia.org/wiki?curid=4359846", "title": "Gihanga", "text": "Gihanga \u00e8 un comune del Burundi situato nella provincia di Bubanza con 55.344 abitanti (censimento 2008)\nSuddivisione amministrativa.\nIl comune \u00e8 suddiviso in 11 Colline."}
{"id": "4359853", "revid": "952962", "url": "https://it.wikipedia.org/wiki?curid=4359853", "title": "Musigati", "text": "Musigati \u00e8 un comune del Burundi situato nella provincia di Bubanza con 82.207 abitanti (censimento 2008)\nSuddivisione amministrativa.\nIl comune \u00e8 suddiviso in 23 Colline."}
